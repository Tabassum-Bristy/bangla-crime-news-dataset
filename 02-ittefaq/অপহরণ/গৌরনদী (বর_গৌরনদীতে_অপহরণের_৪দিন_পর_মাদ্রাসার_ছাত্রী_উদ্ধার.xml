<article>
  <headline>গৌরনদীতে অপহরণের ৪দিন পর মাদ্রাসার ছাত্রী উদ্ধার</headline>
  <url>https://www.ittefaq.com.bd/wholecountry/70392/%E0%A6%97%E0%A7%8C%E0%A6%B0%E0%A6%A8%E0%A6%A6%E0%A7%80%E0%A6%A4%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3%E0%A7%87%E0%A6%B0-%E0%A7%AA%E0%A6%A6%E0%A6%BF%E0%A6%A8-%E0%A6%AA%E0%A6%B0-%E0%A6%AE%E0%A6%BE%E0%A6%A6%E0%A7%8D%E0%A6%B0%E0%A6%BE%E0%A6%B8%E0%A6%BE%E0%A6%B0-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>গৌরনদী (বরিশাল) সংবাদদাতা</published_at>
  <category>অপহরণ</category>
  <body>বরিশালের গৌরনদী উপজেলার হোসনাবাদ আলীম মাদ্রাসার ছাত্রী (১৪) অপহরণের ৪ দিন পর শুক্রবার দুপুরে উপজেলার ধানডোবা এলাকা থেকে উদ্ধার করেছে পুলিশ। এ ঘটনায় অপহৃতার পিতা বাদী হয়ে গৌরনদী মডেল থানায় নারী ও শিশু নির্যাতন দমন আইনে মামলা দায়ের করেছেন। গৌরনদী মডেল থানার পুলিশ পরিদর্শক (তদন্ত) মোঃ মাহাবুবুর রহমান জানান, হোসনাবাদ আলীম মাদ্রাসার ছাত্রীকে গত ৮ জুলাই কৌশলে অপহরণ করে একই উপজেলার ধানডোবা গ্রামের মহিম সরদারের পুত্র আকাশ সরদার (১৯)।আরও পড়ুন: আক্কেলপুরে পুকুর থেকে বৃদ্ধের লাশ উদ্ধারএ ঘটনায় মাদ্রাসা ছাত্রীর পিতা শুক্রবার সকালে আকাশ সরদার, তার পিতা, মা ও নানাকে আসামি করে থানায় নারী ও শিশু নির্যাতন দমন আইনে মামলা দায়ের করেন। মামলা দায়েরের পর মামলার তদন্তকারী কর্মকর্তা উপ-পরিদর্শক (এসআই) সগীর হোসেন সঙ্গীয় ফোর্স নিয়ে তাৎক্ষণিক অভিযান চালিয়ে অপহরণকারী আকাশের নানা নুরু সরদারের বাড়ি থেকে অপহৃতাকে উদ্ধার করে।ইত্তেফাক/নূহু</body>
</article>
