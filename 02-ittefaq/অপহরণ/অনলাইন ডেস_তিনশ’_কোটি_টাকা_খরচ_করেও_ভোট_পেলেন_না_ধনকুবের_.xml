<article>
  <headline>তিনশ’ কোটি টাকা খরচ করেও ভোট পেলেন না ধনকুবের!</headline>
  <url>https://www.ittefaq.com.bd/worldnews/55784/%E0%A6%A4%E0%A6%BF%E0%A6%A8%E0%A6%B6-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE-%E0%A6%96%E0%A6%B0%E0%A6%9A-%E0%A6%95%E0%A6%B0%E0%A7%87%E0%A6%93-%E0%A6%AD%E0%A7%8B%E0%A6%9F-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A6%A8%E0%A6%BE-%E0%A6%A7%E0%A6%A8%E0%A6%95%E0%A7%81%E0%A6%AC%E0%A7%87%E0%A6%B0</url>
  <published_at>অনলাইন ডেস্ক</published_at>
  <category>অপহরণ</category>
  <body>নির্বাচনী প্রচারে ঢেলেছিলেন ১.২০ কোটি ডলার বা প্রায় ৩০০ কোটি টাকা। তবু পার্লামেন্টের একটি আসনেও জিততে ব্যর্থ হলেন কোটিপতি অস্ট্রেলীয় ব্যবসায়ী ক্লাইভ পামার। তবে বিশেষজ্ঞদের মতে, নতুন জোট সরকার গঠনের পিছনে তাঁর প্রচারের বিশেষ অবদান রয়েছে। অস্ট্রেলিয়ার সদ্য সমাপ্ত নির্বাচনে কোনও আসন পায়নি পামারের ইউনাইটেড অস্ট্রেলিয়া পার্টি। প্রতিটি আসনের জন্যই প্রার্থী দাঁড় করিয়েছিলেন এই ধনকুবের। কিন্তু জাতীয় ভোটের মাত্র ৩.৪% পেয়েছে তাঁর দল। এমনকি নিজের ঘাঁটি কুইন্সল্যান্ডে বিরোধী নেতা বিল শর্টেনের উদ্দেশে একের পর এক নেতিবাচক প্রচার করেও গোহারা হেরেছে ইউএপি। অস্ট্রেলিয়ার লেবার পার্টির মুখপাত্র পেনি ওয়ং জানিয়েছেন, 'আমাদের বিরুদ্ধে সবচেয়ে বেশি নেতিবাচক বিজ্ঞাপন দিয়েছিলেন পামারই।' আরও পড়ুনঃ ঢাকায় ক্ষুদ্র নৃগোষ্ঠী সুন্দরীদের ফাঁদ, রোগী সেজে চিকিৎসক অপহরণ২০১৮ সালে নির্বাচনী প্রচার শুরু করেন পামার। তাঁর দলের হলদে রঙা বিলবোর্ডে ঢেকে যায় সিডনি ও ব্রিসবেন শহর। ২০১৩ সালের পরে এই নির্বাচনে আবার পার্লামেন্টে ফিরতে চেষ্টা করেছিলেন পামার।ইত্তেফাক/টিএস</body>
</article>
