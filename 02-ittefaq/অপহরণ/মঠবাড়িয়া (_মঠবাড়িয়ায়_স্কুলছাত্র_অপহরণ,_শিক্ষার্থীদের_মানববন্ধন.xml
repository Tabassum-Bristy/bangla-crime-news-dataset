<article>
  <headline>মঠবাড়িয়ায় স্কুলছাত্র অপহরণ, শিক্ষার্থীদের মানববন্ধন</headline>
  <url>https://www.ittefaq.com.bd/wholecountry/33641/%E0%A6%AE%E0%A6%A0%E0%A6%AC%E0%A6%BE%E0%A7%9C%E0%A6%BF%E0%A7%9F%E0%A6%BE%E0%A7%9F-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%A6%E0%A7%87%E0%A6%B0-%E0%A6%AE%E0%A6%BE%E0%A6%A8%E0%A6%AC%E0%A6%AC%E0%A6%A8%E0%A7%8D%E0%A6%A7%E0%A6%A8</url>
  <published_at>মঠবাড়িয়া (পিরোজপুর) সংবাদদাতা</published_at>
  <category>অপহরণ</category>
  <body>পিরোজপুরের মঠবাড়িযায় ১০ম শ্রেণির স্কুলছাত্র বাপ্পি হোসেনকে অপহরণের ঘটনায় জড়িতদের গ্রেফতার ও দৃষ্টান্তমূলক শাস্তির দাবিতে মানববন্ধন করেছে শিক্ষার্থীরা।রবিবার উপজেলার দধিভাংগা আবদুল হামিদ মাধ্যমিক বিদ্যালয়ের শিক্ষার্থী, শিক্ষক ও অভিভাবকরা বিদ্যালয়ের সামনে এ মানববন্ধন করেন। এতে শিক্ষার্থী, শিক্ষক ও অভিভাবকরা অংশ নেন। মানববন্ধন শেষে বিক্ষুব্ধ শিক্ষার্থীরা স্থানীয় দধিভাংগা বাজারে বিক্ষোভ মিছিল বের করে।এ সময় বক্তব্য দেন, বিদ্যালয়ের প্রধান শিক্ষক খলিলুর রহমান, শিক্ষক নুরুল ইসলাম, মো.জাকারিয়া, অপহৃত ছাত্রের বাবা জাকির হোসেন, শিক্ষার্থী ফারজানা আক্তার ও  রাকিবুল ইসলাম প্রমুখ।উল্লেখ্য, উপজেলার দধিভাংগা গ্রামের জাকির হোসেনের ছেলে স্কুলছাত্র বাপ্পী হোসেন ১৯ ফেব্রুয়ারি সন্ধ্যায় পার্শ্ববর্তী একটি স্কুলে সাংস্কৃতিক অনুষ্ঠান শেষে বাড়ি ফিরছিল। এসময় পূর্ব বিরোধের জের ধরে বামনা উপজেলার তালেশ্বর গ্রামের নাছির উদ্দিন ও তার তিন সহযোগী মিলে ওই স্কুলছাত্রকে অপহরণ করে। এরপর তার হাত, পা ও চোখ বেঁধে নির্যাতন চালায়। ঘটনার তিন দিন পর ২১ ফেব্রুয়ারি রাতে চোখ ও হাত, পা বাঁধা অচেতন অবস্থায় বাড়ির কাছে ফেলে রাখে অপহরণকারীরা। পরে স্বজনরা আহত বাপ্পিকে উপজেলা স্বাস্থ্য কমপ্লেক্সে ভর্তি করে।এ ঘটনায় অপহৃত বাপ্পির বাবা জাকির হোসেন বাদী হয়ে চারজনকে আসামি করে ২৫ ফেব্রুয়ারি মঠবাড়িয়া সিনিয়র জুডিশিয়াল ম্যাজিস্ট্রেট আদালতে মামলা দয়ের করেন। ইত্তেফাক/জেডএইচ</body>
</article>
