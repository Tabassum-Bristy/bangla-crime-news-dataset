<article>
  <headline>ডোমারে অপহরণ চেষ্টা, অস্ত্র উদ্ধার</headline>
  <url>https://www.ittefaq.com.bd/wholecountry/84832/%E0%A6%A1%E0%A7%8B%E0%A6%AE%E0%A6%BE%E0%A6%B0%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>ডোমার (নীলফামারী) সংবাদদাতা</published_at>
  <category>অপহরণ</category>
  <body>নীলফামারীর ডোমার উপজেলায় শাহাদাত মোহাম্মদ রুহানী (৩৩) নামে এক যুবককে অপহরণের চেষ্টা করছিলো দুজন অপহরণকারী। এ সময় এলাকাবাসীর ধাওয়া খেয়ে তারা একটি দেশীয় তৈরি ওয়ান শুটারগান ফেলে পালিয়ে যায়। রবিবার বিকাল সাড়ে তিন টার সময় খাটুরিয়া আমতলা স্থানে এ ঘটনা ঘটে।শাহাদাত মোহাম্মদ রুহানী দেবীগঞ্জ উপজেলার কালিগঞ্জ কলেজ পাড়া গ্রামের মকবুল হোসেনের ছেলে। ওয়ান শুটারগানটি পুলিশ হেফাজতে রাখা হয়েছে।থানার অফিসার্স ইনচার্জ মো. মোস্তাফিজার রহমান জানান, বিকালে পার্শ্ববর্তী দেবীগজ্ঞ উপজেলার ভিআইপি বিজনেজ সেন্টারের বিক্রয়কর্মী শাহাদাত মোহাম্মদ রুহানী মোটরসাইকেলযোগে দেবীগঞ্জ থেকে খাটুরিয়া আসছিলেন। পথে আমতলী নামক স্থানে পূর্ব পরিচিত মমিনুর রহমান ও তার এক সহযোগী রুহানীর পথরোধ করে। এ সময় অপহরণকারীরা রুহানীর মাথায় অস্ত্র ঠেকিয়ে মোটরসাইকেল নিজের নিয়ন্ত্রণে নেয়। তারপর তাকে মোটরসাইকেলে মাঝখানে বসিয়ে অপহরণ করার চেষ্টা করে।এ সময় রুহানী চিৎকার করলে অপহরণকারীরা শুটারগান দিয়ে তার মাথায় আঘাত করে। রুহানী জীবন বাঁচাতে চালককে ঘুষি মারলে তিনজনেই মোটরসাইকেল থেকে পড়ে যায়।চিৎকার শুনে আশেপাশের লোকজন ছুটে এলে অপহরণকারীরা অবস্থা বেগতিক দেখে অস্ত্র ফেলে রুহানীর মোটরসাইকেল নিয়ে পালিয়ে যায়।আরও পড়ুন: ২ মাস বন্ধের পর সুন্দরবনে মাছ আহরণ শুরুসিনিয়র সহকারী পুলিশ সুপার (ডোমার সার্কেল) জয়ব্রত পাল জানান, অপহরণের খবর পেয়ে পুলিশ দ্রুত ঘটনাস্থলে পৌঁছে রুহানী নামে এক যুবক ও একটি দেশীয় তৈরি ওয়ান শুটারগান উদ্ধার করে। এ বিষয়ে ডোমার থানায় অস্ত্র ও অপহরণ পৃথক দুটি মামলা দায়ের করা হবে।ইত্তেফাক/নূহু</body>
</article>
