<article>
  <headline>চট্টগ্রামের অপহৃত দুই ব্যবসায়ীকে কুমিল্লায় উদ্ধার</headline>
  <url>https://www.ittefaq.com.bd/wholecountry/33922/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87%E0%A6%B0-%E0%A6%85%E0%A6%AA%E0%A6%B9%E0%A7%83%E0%A6%A4-%E0%A6%A6%E0%A7%81%E0%A6%87-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80%E0%A6%95%E0%A7%87-%E0%A6%95%E0%A7%81%E0%A6%AE%E0%A6%BF%E0%A6%B2%E0%A7%8D%E0%A6%B2%E0%A6%BE%E0%A7%9F-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>কুমিল্লা প্রতিনিধি</published_at>
  <category>অপহরণ</category>
  <body>জাতীয় জরুরি সেবা কেন্দ্র ৯৯৯ এর সহায়তায় চট্টগ্রামের বহদ্দারহাট থেকে অপহরণ হওয়া দুই ব্যবসায়ীকে কুমিল্লা থেকে উদ্ধার করেছে র‌্যাব-১১। ঘটনার দুই দিন পর সোমবার ভোরে কুমিল্লা নগরীর কালিয়াজুরি এলাকা থেকে তাদের উদ্ধার করা হয়েছে। এ ঘটনায় গ্রেফতার করা হয় অপহরণকারী চক্রের এক সদস্যকে। র‌্যাব-১১ সিপিসি-২ জানায়, গত ২ মার্চ সন্ধ্যা ৭টার দিকে ব্যবসায়ীক কাজের কথা বলে চট্টগ্রামের বহদ্দারহাট দুই জন্য ব্যবসায়ীকে অপহরণ করা হয়। অপহৃতরা হলেন, চট্টগ্রামের চাঁদগাঁও থানার নতুন চাঁদগাঁও এলাকার মৃত সুলতান আহমেদের ছেলে মোহাম্মদ হোসেন এবং মিরসরাই থানার পূর্ব মসজিদিয়া এলাকার কাবিল উদ্দিনের ছেলে আবু তাহের। অপহরণ করে তাদের কুমিল্লায় নিয়ে আসা হয়। নগরীর কালিয়াজুরি এলাকার একটি ঘরে আটকে রেখে তাদের মারধর ও ১০ লাখ টাকা মুক্তিপণ দাবী করে অপহরণকারীরা।আরো পড়ুন: ওবায়দুল কাদেরের সঙ্গে গেলেন যারাএতে অপহৃত মোহাম্মদ হোসেনের ছেলে হাসান ফোন করেন ৯৯৯ নম্বরে। এরপর হাসান র‌্যাবের সঙ্গে যোগাযোগ করে কুমিল্লায় আসেন এবং লিখিত অভিযোগ দেন। রবিবার অভিযানে নামে র‌্যাব। পরে নগরীর কালিয়াজুরি এলাকার একটি বাসা থেকে দুই ব্যবসায়ীকে উদ্ধার করে কুমিল্লা মেডিকেল কলেজ হাসপাতালে নিয়ে চিকিৎসা দেওয়া হয়। এ সময় র‌্যাবের হাতে গ্রেফতার হয় রাজু ভূঁইয়া নামের এক যুবক। রাজু কালিয়াজুরী ভূঁইয়া বাড়ির মৃত আবদুল হাকিম ভূঁইয়ার ছেলে।&#13;
ইত্তেফাক/অনি</body>
</article>
