<article>
  <headline>স্কুলছাত্রী অপহরণ ও ধর্ষণের অভিযোগে শিক্ষক গ্রেফতার</headline>
  <url>https://www.ittefaq.com.bd/wholecountry/78690/%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A6%93-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0</url>
  <published_at>ফরিদগঞ্জ (চাঁদপুর) সংবাদদাতা</published_at>
  <category>অপহরণ</category>
  <body>চাঁদপুরের ফরিদগঞ্জে সপ্তম শ্রেণির ছাত্রীকে অপহরণ ও ধর্ষণ মামলায় গৃহশিক্ষক মিজানুর রহমানকে (৪২) বুধবার (৭ আগস্ট) ঢাকা থেকে গ্রেফতার করেছে ফরিদগঞ্জ থানা পুলিশ।ফরিদগঞ্জ থানা পুলিশ জানায়, গুপ্টি পশ্চিম ইউনিয়নের খাজুরিয়া বহুমুখী উচ্চ বিদ্যালয়ের সপ্তম শ্রেণির ওই ছাত্রীকে ২৪ জুলাই স্কুল ছুটির পর বাড়ি ফেরার পথে অপহরণ করে মিজানুর রহমান। এ বিষয়ে ছাত্রীর মা ৬ আগস্ট (মঙ্গলবার) ফরিদগঞ্জ থানায় মিজানুর রহমানের বিরুদ্ধে  নারী ও শিশু নির্যাতন দমন আইনে মামলা দায়ের করেন।মামলাটি আমলে নিয়ে ফরিদগঞ্জ থানা পুলিশ ছাত্রীকে উদ্ধারে অভিযানে নামে। পরে বুধবার ফরিদগঞ্জ থানার এসআই সুমন্ত মজুমদার ভোরে ঢাকার মাতুআইল এলাকা থেকে স্কুলছাত্রীকে উদ্ধার এবং মিজানুর রহমানকে আটক করেন।আরও পড়ুন: বন্যা ও ভারত থেকে গরু না আসার অজুহাতে গরম পশুর হাটফরিদগঞ্জ থানার অফিসার ইনচার্জ আব্দুর রকিব জানান, ছাত্রীকে ডাক্তারি পরীক্ষার জন্য চাঁদপুর সদর হাসপাতালে পাঠানো হয়েছে। আটক মিজানুর রহমানকে আদালতে পাঠিয়ে দেওয়া  হয়েছে।ইত্তেফাক/অনি</body>
</article>
