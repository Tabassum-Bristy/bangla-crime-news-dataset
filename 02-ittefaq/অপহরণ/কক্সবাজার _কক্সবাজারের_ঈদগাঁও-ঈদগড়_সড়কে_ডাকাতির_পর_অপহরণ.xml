<article>
  <headline>কক্সবাজারের ঈদগাঁও-ঈদগড় সড়কে ডাকাতির পর অপহরণ</headline>
  <url>https://www.ittefaq.com.bd/wholecountry/77195/%E0%A6%95%E0%A6%95%E0%A7%8D%E0%A6%B8%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87%E0%A6%B0-%E0%A6%88%E0%A6%A6%E0%A6%97%E0%A6%BE%E0%A6%81%E0%A6%93-%E0%A6%88%E0%A6%A6%E0%A6%97%E0%A7%9C-%E0%A6%B8%E0%A7%9C%E0%A6%95%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF%E0%A6%B0-%E0%A6%AA%E0%A6%B0-%E0%A6%85%E0%A6%AA%E0%A6%B9%E0%A6%B0%E0%A6%A3</url>
  <published_at>কক্সবাজার প্রতিনিধি</published_at>
  <category>অপহরণ</category>
  <body>কিছুদিন বন্ধ থাকার পর কক্সবাজারের পাহাড়ি জনপদ ঈদগাঁও-ঈদগড় সড়কে ফের অপহরণ শুরু করেছে সশস্ত্র দুর্বৃত্তরা। সড়কের হিমছড়ি ঢালায় শনিবার সকালে সিএনজিচালিত অটোরিকশায় ডাকাতির পর এক যাত্রীকে অপহরণ করেছে করা হয়।অপহৃত মাহবুবুর রহমান (৩০) নাইক্ষ্যংছড়ি উপজেলার বাইশারী ইউনিয়নের মধ্যম বাইশারী গ্রামের মৃত জাফর হোসেনের ছেলে। তিনি সদ্য প্রবাস ফেরত।&#13;
অটোরিকশায় থাকা রাশেদ নামে এক যাত্রী জানান, কক্সবাজার সদর হাসপাতালে চিকিৎসাধীন স্বজনকে দেখতে তারা বাইশারী থেকে ঈদগাঁও যাচ্ছিলেন। কক্সবাজার সদর ও রামুর সীমান্ত সড়ক ঈদগাঁও-ঈদগড় সড়কের হিমছড়ি ঢালায় পৌছা মাত্র তাদের বহনকরা সিএনজি অটোরিকশাটি থামায় ৮-১০ জনের সশস্ত্র ডাকাতদল। তারা যাত্রীদের মারধর করে নগদ টাকা ও মোবাইল ফোন নিয়ে নেয়। ডাকাতদল চলে যাবার সময় তার মামা মাহবুবুর রহমানকে অপহরণ করে নিয়ে যায়।আরও পড়ুন: নাসিরনগর হাসপাতালে ডেঙ্গু শনাক্তকরণের ব্যবস্থা নেইঅপহৃত মাহবুবুর রহমানের ভগ্নিপতি আব্দুর রহমান জানান, অসুস্থ শাশুড়ীকে কক্সবাজার সদর হাসপাতালে দেখতে যাবার পথে শ্যালক অপহৃত হয়েছেন।ঈদগাঁও পুলিশ তদন্ত কেন্দের ইনচার্জ (ওসি-তদন্ত) মো. আসাদুজ্জামান বলেন, খবর পেয়েই আমরা অপহৃতকে উদ্ধারে চেষ্টা চালাচ্ছি।ঈদগড় আর আর এফ পুলিশ ক্যাম্পের ইনচার্জ সহকারী উপ-পরিদর্শক (এএসআই) মোর্শেদ আলম জানান, ঈদগাঁও-ঈদগড়-বাইশারী সড়কে সকাল ৮ টার আগে চলাচল না করার কথা। কিন্তু এরপরও স্থানীয়রা এসব বারন না মানায় সড়কে অপহরণের মতো অনাকাঙ্খিত  ঘটনা ঘটছে।কক্সবাজারের অতিরিক্ত পুলিশ সুপার (প্রশাসন) মো. ইকবাল হোসাইন বলেন, জরুরী প্রয়োজনে পুলিশের সহযোগিতা নেয়া দরকার। অপহৃতকে উদ্ধারে চেষ্টা চলছে।ইত্তেফাক/এমআরএম</body>
</article>
