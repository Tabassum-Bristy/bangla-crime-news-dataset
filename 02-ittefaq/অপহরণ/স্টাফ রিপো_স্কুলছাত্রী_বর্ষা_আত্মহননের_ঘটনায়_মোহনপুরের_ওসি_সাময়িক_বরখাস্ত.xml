<article>
  <headline>স্কুলছাত্রী বর্ষা আত্মহননের ঘটনায় মোহনপুরের ওসি সাময়িক বরখাস্ত</headline>
  <url>https://www.ittefaq.com.bd/wholecountry/56203/%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%AC%E0%A6%B0%E0%A7%8D%E0%A6%B7%E0%A6%BE-%E0%A6%86%E0%A6%A4%E0%A7%8D%E0%A6%AE%E0%A6%B9%E0%A6%A8%E0%A6%A8%E0%A7%87%E0%A6%B0-%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%AE%E0%A7%8B%E0%A6%B9%E0%A6%A8%E0%A6%AA%E0%A7%81%E0%A6%B0%E0%A7%87%E0%A6%B0-%E0%A6%93%E0%A6%B8%E0%A6%BF-%E0%A6%B8%E0%A6%BE%E0%A6%AE%E0%A7%9F%E0%A6%BF%E0%A6%95-%E0%A6%AC%E0%A6%B0%E0%A6%96%E0%A6%BE%E0%A6%B8%E0%A7%8D%E0%A6%A4</url>
  <published_at>স্টাফ রিপোর্টার, রাজশাহী</published_at>
  <category>অপহরণ</category>
  <body>গত ২০ মে সন্ধ্যায় রাজশাহী পুলিশ লাইনে ক্লোজ এবং ২১ মে সাময়িক বরখাস্ত করা হয়েছে মোহনপুর থানার ওসি আবুল হোসেনকে। বাকশিমইল উচ্চ বিদ্যালয়ে নবম শ্রেণির শিক্ষার্থী সুমাইয়া আকতার বর্ষা আত্মহত্যার হত্যার ঘটনায় দায়িত্বে অবহেলার অভিযোগে তাকে সাময়িক বরখাস্ত করা হয়েছে বলে জানান জেলা পুলিশের মুখপাত্র ও অতিরিক্ত পুলিশ সুপার (সদর) ইফতে খায়ের আলম।তিনি বলেন, ‘স্কুলছাত্রী বর্ষার ঘটনায় পুলিশের অবহেলা আছে কি না জনতে তিন সদস্যের কমিটি গঠন করা হয়। মঙ্গবার তদন্ত প্রতিবেদন পাওয়ার পর জেলা পুলিশ সুপার ওসি আবুল হোসেনকে সাময়িক বরখাস্ত করেন। একই সঙ্গে তাকে বরিশাল রেঞ্জে সংযুক্ত করা হয়েছে।আত্মহত্যার প্ররোচনা-অপহরণ চেষ্টার মামলা ডিবিতে&#13;
সুমাইয়া আকতার বর্ষা অপহরণ ও আত্মহননের প্ররোচনার মামলা জেলা গোয়েন্দা পুলিশে হস্তান্তর করা হয়েছে। মঙ্গলবার জেলা পুলিশ সুপার মামলাটি গোয়েন্দা পুলিশে হস্তান্তরের আদেশ জারি করেন বলে জানিয়েছেন অতিরিক্ত পুলিশ সুপার মতিউর রহমান।তিনি বলেন, ‘অপহরণ মামলার আসামিদের জড়িত থাকার প্রমান মিলেছে। আত্মহননের মামলা তদন্ত চলছে। খুব দ্রুত তদন্ত শেষ করে এ দুইটি মামলার অভিযোগপত্র দেওয়া হবে।’এর আগে সোমবার বিকালে দায়িত্বে অবহেলা এবং বর্ষার বাবাকে হয়রানির ঘটনায় মোহনপুর থানার ওসি আবুল হোসেনকে প্রত্যাহার করা হয়। একই সঙ্গে বিষয়টি তদন্তের জন্য তিন সদস্যের তদন্ত কমিটি করা হয়। তদন্ত শেষে ওসির বিরুদ্ধে বিভাগীয় ব্যবস্থা নেওয়া হবে বলে জানিয়েছেন জেলা পুলিশের কর্মকর্তারা।গত ২৩ এপ্রিল প্রাইভেট পড়তে গিয়ে অপহরণের শিকার হন নবম শ্রেণির ছাত্রী বর্ষা। ওই দিন বাড়ি থেকে প্রায় ৬ কিলোমিটার দূরে খানপুর বাগবাজার এলাকায় অচেতন অবস্থায় বর্ষাকে পাওয়া যায়। আরও পড়ুন: চুরির মিথ্যা অপবাদে গাছে বেঁধে নির্যাতন, অপমানে স্কুলছাত্রের আত্মহত্যাএ ঘটনায় রাতেই প্রতিবেশী বখাটে মুকুলকে পুলিশ আটক করলেও সকালে ছেড়ে দেয়। এরপর টানা চারদিন মামলা করতে থানায় গেলেও পুলিশ মামলা নেয়নি। উল্টো বর্ষার বাবাকে আটকে রেখে হয়রানি এবং পিটিয়ে দাঁত ভেঙ্গে দেওয়ার হুমকি দেওয়া হয়।ইত্তেফাক/নূহু</body>
</article>
