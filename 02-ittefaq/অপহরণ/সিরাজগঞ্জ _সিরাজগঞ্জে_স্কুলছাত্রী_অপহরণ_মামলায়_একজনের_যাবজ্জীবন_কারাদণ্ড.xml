<article>
  <headline>সিরাজগঞ্জে স্কুলছাত্রী অপহরণ মামলায় একজনের যাবজ্জীবন কারাদণ্ড</headline>
  <url>https://www.ittefaq.com.bd/wholecountry/67254/%E0%A6%B8%E0%A6%BF%E0%A6%B0%E0%A6%BE%E0%A6%9C%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%8F%E0%A6%95%E0%A6%9C%E0%A6%A8%E0%A7%87%E0%A6%B0-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8-%E0%A6%95%E0%A6%BE%E0%A6%B0%E0%A6%BE%E0%A6%A6%E0%A6%A3%E0%A7%8D%E0%A6%A1</url>
  <published_at>সিরাজগঞ্জ প্রতিনিধি</published_at>
  <category>অপহরণ</category>
  <body>স্কুলছাত্রী অপহরণ মামলায় সিরাজগঞ্জের রায়গঞ্জ উপজেলার মারুফ সরকার নামে এক যুবককে যাবজ্জীবন কারাদণ্ড দিয়েছেন আদালত। একইসঙ্গে ১০ হাজার টাকা জরিমানা অনাদায়ে আরো ৬ মাসের করাদণ্ড প্রদান করা হয়েছে। দণ্ডপ্রাপ্ত আসামি পালাতক রয়েছে।সোমবার বিকালে সিরাজগঞ্জ নারী ও শিশু নির্যাতন বিশেষ ট্রাইবুনাল-২ এর বিচারক আব্দুল্রাহ আল মামুন এ রায় প্রদান করেন। মঙ্গলবার নারী ও শিশু নির্যাতন বিশেষ ট্রাইবুনাল-২ এর পিপি এ্যাডভোকেট কায়ছার আহম্মেদ লিটন এতথ্য নিশ্চিত করেন।মামলা সূত্রে জানা গেছে, জেলার রায়গঞ্জ উপজেরার মাধাই নগর সরকারি প্রাথমিক বিদ্যালয়ের ৫ম শ্রেণির ছাত্রী রাবেয়া খাতুন আদুরীকে প্রায়ই একই গ্রামের বখাটে মারুফ সরকার উত্তক্ত করতো। একাধিকবার বিয়ের প্রস্তাব দিয়েছে। তার এই প্রস্তাবে স্কুলছাত্রীর পরিবার রাজী না হওয়ায় ক্ষুদ্ধ হয় মারুফ। এরই জের ধরে ২০০৯ সালের ২৩ ফেব্রুয়ারি মারুফ ওই স্কুলছাত্রীকে অপহরণ করে নিয়ে যায়।আরও পড়ুন: রাঙ্গামাটিতে সন্ত্রাসীদের গুলিতে মা ও মেয়ে নিহতঅপহরণের পর ওই ছাত্রীর বাবা আব্দুর রহমান ফকির বাদী হয়ে আদালতে মামলা দায়ের করেন। মামলা দায়েরের ৮ মাস পর বগুড়া জেলার শোরকুড়া গ্রাম থেকে মারুফের কাছে থাকা আদুরীকে পুলিশ উদ্ধার করে।ইত্তেফাক/নূহু</body>
</article>
