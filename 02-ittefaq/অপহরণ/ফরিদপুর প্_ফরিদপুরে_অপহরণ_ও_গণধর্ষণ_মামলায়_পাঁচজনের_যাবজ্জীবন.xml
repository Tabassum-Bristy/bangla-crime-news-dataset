<article>
  <headline>ফরিদপুরে অপহরণ ও গণধর্ষণ মামলায় পাঁচজনের যাবজ্জীবন</headline>
  <url>https://www.ittefaq.com.bd/wholecountry/77469/%E0%A6%AB%E0%A6%B0%E0%A6%BF%E0%A6%A6%E0%A6%AA%E0%A7%81%E0%A6%B0%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A6%93-%E0%A6%97%E0%A6%A3%E0%A6%A7%E0%A6%B0%E0%A7%8D%E0%A6%B7%E0%A6%A3-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%AA%E0%A6%BE%E0%A6%81%E0%A6%9A%E0%A6%9C%E0%A6%A8%E0%A7%87%E0%A6%B0-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8</url>
  <published_at>ফরিদপুর প্রতিনিধি</published_at>
  <category>অপহরণ</category>
  <body>ফরিদপুরের চরভদ্রাসনের দুই কিশোরীকে অপহরণ ও গণধর্ষণের চাঞ্চল্যকর মামলায় পাঁচ আসামিকে যাবজ্জীবন কারাদণ্ড দিয়েছেন আদালত। একইসঙ্গে প্রত্যেককে এক লাখ টাকা জরিমানা অনাদায়ে আরও তিন বছরের কারাদণ্ড প্রদান করা হয়। রবিবার দুপুরের ফরিদপুরের নারী ও শিশু নির্যাতন দমন ট্রাইব্যুনালের বিচারক মো. আলমাগীর কবীর এ রায় দেন। দণ্ডাদেশ প্রাপ্ত আসামিরা হলেন- উজ্জল খান (২৫), শুকুর আলী (২৬), মিরাজ শেখ (২৫), ইলিয়াস ব্যাপারী (২০) এবং শফি মোল্লা (২৫)। তাদের বাড়ি চরভদ্রাসন উপজেলার সালেপুর গ্রামে। আসামিরা পলাতক থাকায় রায় ঘোষণার সময় উপস্থিত ছিলেন না। নারী ও শিশু নির্যাতন দমন ট্রাইব্যুনালের পিপি অ্যাডভোকেট স্বপন পাল জানান, ২০১৬ সালের ১৪ এপ্রিল (পহেলা বৈশাখ) জেলার চরভদ্রাসন উপজেলার সালেপুর গ্রামে স্কুল পড়ুয়া দুই কিশোরীকে (বয়স ১৪ ও ১৫) আসামিরা জোরপূর্বক অপহরণ করে মোটর সাইকেল যোগে নিয়ে যায়। পরে ওই কিশোরীদের পদ্মা চরের ভূট্টা ক্ষেতে নিয়ে গণধর্ষণ করে মোবাইলে তা ভিডিও করে। আরও পড়ুন : মডেল লিয়ানা লিয়াকে নিয়ে রাফাতের ঈদের গানএই ঘটনায় ১৪ বছর বয়সী কিশোরীর পিতা আয়নাল মুসল্লি বাদী হয়ে একই বছর ১১ জুন চরভদ্রাসন থানায় পাঁচ জনকে আসামি করে অপহরণ ও ধর্ষণ মামলা দায়ের করে। মামলার বিচার শেষে আজ আদালত এই রায় ঘোষণা করলেন। ইত্তেফাক/কেআই </body>
</article>
