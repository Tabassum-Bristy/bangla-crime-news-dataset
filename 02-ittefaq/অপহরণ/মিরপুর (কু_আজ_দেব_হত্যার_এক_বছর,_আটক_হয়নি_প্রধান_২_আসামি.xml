<article>
  <headline>আজ দেব হত্যার এক বছর, আটক হয়নি প্রধান ২ আসামি</headline>
  <url>https://www.ittefaq.com.bd/wholecountry/60407/%E0%A6%86%E0%A6%9C-%E0%A6%A6%E0%A7%87%E0%A6%AC-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0-%E0%A6%8F%E0%A6%95-%E0%A6%AC%E0%A6%9B%E0%A6%B0-%E0%A6%86%E0%A6%9F%E0%A6%95-%E0%A6%B9%E0%A6%AF%E0%A6%BC%E0%A6%A8%E0%A6%BF-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8-%E0%A7%A8-%E0%A6%86%E0%A6%B8%E0%A6%BE%E0%A6%AE%E0%A6%BF</url>
  <published_at>মিরপুর (কুষ্টিয়া) সংবাদদাতা</published_at>
  <category>অপহরণ</category>
  <body>মিরপুরের আলোচিত শিশু দেব দত্ত হত্যার এক বছর পুর্ণ হলেও প্রধান দুই খুনি এখনও আটক হয়নি। মুক্তিপণের দাবিতে অপহরণের পর নৃশংসভাবে হত্যার শিকার স্কুলছাত্র শিশু দেব দত্ত (৯) হত্যা মামলায় ৫ জনকে আসামি করে কুষ্টিয়া আদালতে চার্জশিট দাখিল করেছে মিরপুর থানার ওসি (তদন্ত) আব্দুল আলিম।এক বছরেও আলোচিত হত্যা মামলার প্রধান দুই আসামি আটক না হওয়ায় ভুক্ত‌ভোগী পরিবার ও এলাকাবাসীর মধ্যে ক্ষোভের সৃষ্টি হয়েছে। দেব উপজেলার চিথলিয়া গ্রামের ধুবইল মাধ্যমিক বিদ্যালয়ের শিক্ষক পবিত্র দত্তের একমাত্র পুত্র ছিলো। মিরপুর থানার ওসি (তদন্ত) আব্দুল আলিম জানান, পলাতক আসামি গ্রেফতারে ইন্টারপোলসহ পুলিশি তৎপরতা অব্যাহত রয়েছে। চার্জশিটভুক্ত আসামিরা হলো, উপজেলার চিথলিয়া ইউপির চিথলিয়া গ্রামের মালিথা পাড়ার আনছার আলীর ছেলে এরশাদ আলী(২২), একই পাড়ার আমান আলী মুন্সীর ছেলে হাবিবুর রহমান ওরফে হাব্বুল (৩৩), তুফান মল্লিকের ছেলে সবুজ (২৩), আক্কাস আলীর ছেলে জোয়ার হোসেন (২৩) ও জহুরুল ইসলামের ছেলে নাঈম ইসলাম(২২)।এর মধ্যে জোয়ার হোসেন ও নাঈম ইসলাম পুলিশের সঙ্গে বন্দুকযুদ্ধে নিহত হয়। সবুজ বর্তমানে কুষ্টিয়া জেল হাজতে এবং হাবিবুর রহমান ওরফে হাব্বুল ও এরশাদ আলী পলাতক।দেব দত্তের পিতা প‌বিত্র দত্ত জানান, প্রধান দুই আসামি এরশাদ আলী এবং হাবিবুর রহমান ওরফে হাব্বুল পালিয়ে ভারতে অবস্থান করছে। দুই আসামিকে দেশে ফিরিয়ে আনার জন্য ২০১৮ সালের ২ জুলাই ভারতীয় হাই কমিশনারের কাছে লিখিতভাবে আবেদন করেছি। কিন্তু এখন পর্যন্ত সে ব্যাপারে ইতিবাচক কোন সাড়া মেলেনি।২০১৮ সালের ৯ জুন সকালে কুষ্টিয়ার মিরপুর উপজেলার চিথলিয়া সরকারি প্রাথমিক বিদ্যালয়ের তৃতীয় শ্রেণির মেধাবী ছাত্র দেব দত্ত(৯) সকালে বাড়ির পাশে তালিম মাস্টারের বাড়িতে প্রাইভেট পড়তে যাচ্ছিলো। এ সময় তাকে অপহরণ করে ৫০লাখ টাকা মুক্তিপণ দাবি করে অপহরণকারীরা। আরও পড়ুন: কুমিল্লায় গার্মেন্টস কর্মীকে গণধর্ষণ, গুলিবিদ্ধ দুই আসামি কুমেক হাসপাতালেঅপহরণের ১৭ দিনের মাথায় ২৫ জুন দুপুর দেড়টায় কুষ্টিয়ার অতিরিক্ত পুলিশ সুপার সাখাওয়াত হোসেনের নেতৃত্বে নাঈমের বাড়ির শৌচাগারের ৪/৫ ফুট গভীরের কুয়ার মধ্য থেকে দেবের বস্তাবন্দি গলিত লাশ উদ্ধার করা হয়।ইত্তেফাক/নূহু</body>
</article>
