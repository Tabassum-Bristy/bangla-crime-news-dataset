<article>
  <headline>শিবগঞ্জে অপহরণ মামলায় যুবকের যাবজ্জীবন কারাদণ্ড</headline>
  <url>https://www.ittefaq.com.bd/wholecountry/65513/%E0%A6%B6%E0%A6%BF%E0%A6%AC%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%AF%E0%A7%81%E0%A6%AC%E0%A6%95%E0%A7%87%E0%A6%B0-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8-%E0%A6%95%E0%A6%BE%E0%A6%B0%E0%A6%BE%E0%A6%A6%E0%A6%A3%E0%A7%8D%E0%A6%A1</url>
  <published_at>শিবগঞ্জ (চাঁপাইনবাবগঞ্জ) সংবাদদাতা</published_at>
  <category>অপহরণ</category>
  <body>চাঁপাইনবাবগঞ্জের শিবগঞ্জে স্কুলছাত্রী অপহরণ মামলায় জীবন আলী (২৫) নামে এক যুবককে যাবজ্জীবন কারাদণ্ড দিয়েছেন আদালত। এ রায়ে আরও ১ লাখ টাকা জরিমানা অনাদায়ে আরও ১ বছরের কারাদণ্ড দেওয়া হয়।দণ্ডপ্রাপ্ত আসামি শিবগঞ্জ পৌরসভার বাসস্ট্যান্ড মহল্লার আতাউর রহমান আতুর ছেলে। অপর আসামি ওমর ফারুক সাক্ষ্য প্রমাণে নির্দোষ প্রমাণিত হওয়ায় আদালত তাকে বেকসুর খালাস দিয়েছেন।বুধবার দুপুরে চাঁপাইনবাবগঞ্জের অতিরিক্ত জেলা ও দায়রা জজ এবং নারী ও শিশু নির্যাতন দমন ট্রাইব্যুনাল-২ এর বিচারক শওকত আলী এ রায় ঘোষণা করেন। মামলার এজাহার থেকে জানা গেছে, ২০১৪ সালের ১৩ ফেব্রুয়ারি শিবগঞ্জ এলাকা থেকে মাদরাসার ৯ম শ্রেণির এক ছাত্রীকে আসামি জীবনসহ ৫-৬ জন মিলে অপহরণ করে নিয়ে যায়। এ ঘটনায় ওই ছাত্রীর বাবা বাদী হয়ে একইদিন শিবগঞ্জ থানায় নারী ও শিশু নির্যাতন দমন আইনে মামলা দায়ের করেন। ওইদিনই ছাত্রীকে উদ্ধার করা হয়। আরও পড়ুন: এলেংজানী নদীতে হাত-পা বাঁধা লাশ উদ্ধারতৎকালীন মামলার তদন্তকারী কর্মকর্তা উপ-পরিদর্শক আতিকুর রেজা আসামি জীবন ও ওমর ফারুককে অভিযুক্ত করে একই সালের ৩১ মে আদালতে অভিযোগপত্র দাখিল করেন। তবে দণ্ডপ্রাপ্ত আসামি জীবন পলাতক রয়েছে।ইত্তেফাক/নূহু</body>
</article>
