<article>
  <headline>পিরোজপুরে অপহরণ  মামলায় ১৪ বছরের জেল</headline>
  <url>https://www.ittefaq.com.bd/print-edition/country/52146/%E0%A6%AA%E0%A6%BF%E0%A6%B0%E0%A7%8B%E0%A6%9C%E0%A6%AA%E0%A7%81%E0%A6%B0%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3--%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A7%A7%E0%A7%AA-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%9C%E0%A7%87%E0%A6%B2</url>
  <published_at>পিরোজপুর অফিস</published_at>
  <category>অপহরণ</category>
  <body>পিরোজপুর জেলার ভাণ্ডারিয়ায় অপহরণ মামলায় আল আমীন নামের এক ব্যক্তিকে ১৪ বছরের কারাদণ্ডাদেশ দিয়েছে আদালত। মঙ্গলবার দুপুরে নারী ও শিশু নির্যাতন দমন ট্রাইব্যুনালের বিচারক মো. মিজানুর রহমান এ আদেশ দেন।দণ্ডপ্রাপ্ত আল আমীন উপজেলার নয়াখালী মাটিভাঙ্গা গ্রামের শহীদ হাওলাদারের ছেলে। আদালত তাকে আরো ৩০ হাজার টাকা জরিমানা অনাদায়ে তিন মাসের কারাদণ্ড দেন।মামলা সূত্রে জানা গেছে, ২০১৫ সালের ১ মার্চ আল আমীন প্রতিবেশি এক গৃহবধূকে অপহরণ করে। এ ঘটনায় একই বছরের ৮ এপ্রিল ওই গৃহবধূর স্বামী বাদী হয়ে আল আমীনসহ ছয়জনকে আসামি করে ভাণ্ডারিয়া থানায় নারী ও শিশু নির্যাতন দমন আইনে মামলা করেন। </body>
</article>
