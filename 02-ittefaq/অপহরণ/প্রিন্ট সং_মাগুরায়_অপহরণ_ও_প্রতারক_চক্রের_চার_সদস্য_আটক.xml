<article>
  <headline>মাগুরায় অপহরণ ও প্রতারক চক্রের চার সদস্য আটক</headline>
  <url>https://www.ittefaq.com.bd/print-edition/country/57475/%E0%A6%AE%E0%A6%BE%E0%A6%97%E0%A7%81%E0%A6%B0%E0%A6%BE%E0%A7%9F-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A6%93-%E0%A6%AA%E0%A7%8D%E0%A6%B0%E0%A6%A4%E0%A6%BE%E0%A6%B0%E0%A6%95-%E0%A6%9A%E0%A6%95%E0%A7%8D%E0%A6%B0%E0%A7%87%E0%A6%B0-%E0%A6%9A%E0%A6%BE%E0%A6%B0-%E0%A6%B8%E0%A6%A6%E0%A6%B8%E0%A7%8D%E0%A6%AF-%E0%A6%86%E0%A6%9F%E0%A6%95</url>
  <published_at>প্রিন্ট সংস্করণ</published_at>
  <category>অপহরণ</category>
  <body>মাগুরা প্রতিনিধি অপহরণ ও প্রতারক চক্রের চার সদস্যকে রবিবার সকালে আটক করেছে পুলিশ। আটককৃতরা হলো মাগুরা শহরতলীর স্টেডিয়াম পাড়ার সাজ্জাদ হোসেন, শাহিনুর রহমান পলাশ, শহরের আদর্শ পাড়ার জয় ও শ্রীপুর উপজেলার আমতৈল গ্রামের তুহিন মোল্যা।অতিরিক্ত পুলিশ সুপার (সদর) মোহাম্মদ ইব্রাহিম জানান, এ চক্রের সদস্যরা গত শুক্রবার সন্ধ্যায় মঘী ইউনিয়নের বুধরপাড়া থেকে দিনমজুর ইখতার বিশ্বাসকে অপহরণ করে। পরে তারা তাকে নির্যাতন করে ৩০ হাজার টাকা দাবি করে। এ ঘটনায়  ভুক্তভোগীর স্ত্রী রহিমা খাতুন শনিবার সকালে সদর থানায় জিডি করে। তার জিডির পরিপ্রেক্ষিতে পুলিশ আধুনিক প্রযুক্তি ব্যবহার করে শনিবার অভিযান চালিয়ে তাদের আটক করে। এ ব্যাপারে মাগুরা সদর থানায় মামলা হয়েছে। আটককৃতদের আদালতে প্রেরণ করা হয়েছে।</body>
</article>
