<article>
  <headline>ডিবি পরিচয়ে স্কুলছাত্র অপহরণকারীদের পরিচয় মিলেছে</headline>
  <url>https://www.ittefaq.com.bd/wholecountry/18686/%E0%A6%A1%E0%A6%BF%E0%A6%AC%E0%A6%BF-%E0%A6%AA%E0%A6%B0%E0%A6%BF%E0%A6%9A%E0%A7%9F%E0%A7%87-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0-%E0%A6%85%E0%A6%AA%E0%A6%B9%E0%A6%B0%E0%A6%A3%E0%A6%95%E0%A6%BE%E0%A6%B0%E0%A7%80%E0%A6%A6%E0%A7%87%E0%A6%B0-%E0%A6%AA%E0%A6%B0%E0%A6%BF%E0%A6%9A%E0%A7%9F-%E0%A6%AE%E0%A6%BF%E0%A6%B2%E0%A7%87%E0%A6%9B%E0%A7%87</url>
  <published_at>ফুলবাড়ীয়া (ময়মনসিংহ) সংবাদদাতা</published_at>
  <category>অপহরণ</category>
  <body>স্কুলছাত্র অপহরণ করে মাইক্রোবাসে করে তোলে নিয়ে যাওয়ার সময় জনতার হতে গণধোলাইয়ের শিকার দুই অপহরণকারীর পরিচয় নিশ্চিত হয়েছে পুলিশ। আটককৃত দুইজনসহ ৪ অপহরণকারীর বিরুদ্ধে ফুলবাড়িয়া থানায় মামলা দায়ের করেছে অপহৃত স্কুলের ছাত্রের বাবা রফিকুল ইসলাম মাস্টার।আটককৃত অপহরণকারীরা হলেন- ধোবাউড়া উপজেলার পূর্ব টাংগাটি গ্রামের চান মিয়ার ছেলে সম্রাট শাহজাহান (৩০) ও  ঢাকার দক্ষিণ খান এলাকার আঃ খালেকের ছেলে রফিকুল ইসলাম (৩৫) বলে পুলিশ জানিয়েছেন।উল্লেখ্য, বৃহস্পতিবার বিকালে ডিবি পুলিশ পরিচয় দিয়ে ময়মনসিংহের ফুলবাড়ীয়া থেকে স্কুলছাত্র তানজিল ইসলাম খান (১৫) অপহরণ করে মাইক্রোবাসে তোলে নিয়ে যাওয়ার পথে ঘাটাইল সলিং বাজারে মাইক্রোবাসটি জনতা আটক করতে চাইলে অপহরণকারীরা ৪ রাউন্ড গুলি ছুড়ে পালিয়ে যাবার চেষ্টা করে। কিছু দূর যেতেই গাড়ির চাকা ফেটে যায়। বিক্ষুব্ধ জনতা দুই অপহরণকারীকে আটক করে গণধোলাই দিয়েছে আরেকজন পালিয়ে যায়। এ সময় অপহরণকৃতদের ব্যবহৃত মাইক্রোবাসটি আগুন দিয়ে পুড়িয়ে দেয় বিক্ষুব্ধ জনতা। বৃহস্পতিবার রাতে পুলিশ অপহৃত স্কুলছাত্র ও দুই অপহরণকারীকে ঘাটাইল থেকে ফুলবাড়ীয়া থানায় নিয়ে আসে।আরও পড়ুন: ‘মহাসড়ক থেকে ৭ দিনের মধ্যে অবৈধ স্থাপনা সরাতে হবে’মামলা তদন্তকারী কর্মকর্তা ফুলবাড়িয়া থানার এসআই সাইদুল ইসলাম বলেন, অপহৃত স্কুলছাত্র ও তার ব্যবহৃত মোটরসাইকেলটি সন্তোষপুর রাবার বাগান থেকে উদ্ধার করা হয়েছে। অপহরণকারীদের কাছ থেকে একটি বিদেশি পিস্তল, তিন রাউন্ড গুলি ও একটি ম্যাগাজিন ও হাতকড়া উদ্ধার করা হয়েছে। অপহরণের কাজে ব্যবহৃত মাইক্রোবাসটি ছিনতাইকৃত বলে পুলিশ জানিয়েছে।ইত্তেফাক/আরকেজি</body>
</article>
