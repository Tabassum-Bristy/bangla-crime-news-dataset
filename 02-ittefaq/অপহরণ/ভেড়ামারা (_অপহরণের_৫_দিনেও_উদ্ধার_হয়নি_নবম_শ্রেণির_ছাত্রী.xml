<article>
  <headline>অপহরণের ৫ দিনেও উদ্ধার হয়নি নবম শ্রেণির ছাত্রী</headline>
  <url>https://www.ittefaq.com.bd/wholecountry/24793/%E0%A6%85%E0%A6%AA%E0%A6%B9%E0%A6%B0%E0%A6%A3%E0%A7%87%E0%A6%B0-%E0%A7%AB-%E0%A6%A6%E0%A6%BF%E0%A6%A8%E0%A7%87%E0%A6%93-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0-%E0%A6%B9%E0%A7%9F%E0%A6%A8%E0%A6%BF-%E0%A6%A8%E0%A6%AC%E0%A6%AE-%E0%A6%B6%E0%A7%8D%E0%A6%B0%E0%A7%87%E0%A6%A3%E0%A6%BF%E0%A6%B0-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80</url>
  <published_at>ভেড়ামারা (কুষ্টিয়া) সংবাদদাতা</published_at>
  <category>অপহরণ</category>
  <body>স্কুলে যাওয়ার পথে অপহরণের শিকার হয় কুষ্টিয়ার ভেড়ামারা সরকারি মাধ্যমিক বালিকা বিদ্যালয়ের নবম শ্রেণির ছাত্রী ফাতেমা আক্তার জুই (১৬)। শুক্রবার পর্যন্ত গত ৫ দিন পার হলেও অপহৃত স্কুলছাত্রীকে উদ্ধার করতে পারেনি পুলিশ। এ ঘটনায় অপহরণকারীর বাবা রাইজ উদ্দিনকে আটক করেছে পুলিশ।ভেড়ামারা থানা ও ছাত্রী বাবা রাসেলের লিখিত অভিযোগে জানা গেছে, গত সোমাবার বেলা সাড়ে ১১টার সময় ভেড়ামারা চাঁদগ্রাম এলাকার রাসেলের মেয়ে নবম শ্রেণির ছাত্রী ফাতেমা আক্তার জুই নিজ বাড়ি থেকে ভেড়ামারা সরকারি মাধ্যমিক বালিকা বিদ্যালয়ে রওনা দেয়। পথে মধ্যে একই এলাকার রাইজ উদ্দিনের ছেলে রুহানের নেতৃত্বে একদল অপহরণকারীরা তাকে অপহরণ করে নিয়ে যায়। গত ৫ দিনেও অপহৃত স্কুলছাত্রীকে পুলিশ উদ্ধার করতে পারেনি। এ ঘটনায় অপহরণকারীর বাবা রাইজ উদ্দিনকে পুলিশ আটক করে। ভেড়ামারা থানার জিডি নং-১১৫৫। তাং-২৯-০১-১৯ ইং।আরো পড়ুন: সম্পর্ক ভেঙ্গে যাওয়ার পর নিজেকে যেভাবে সামলাবেনভেড়ামারা থানার অফিসার ইনচার্জ (ওসি) খন্দকার শামিম উদ্দিন জানান, জিজ্ঞাসাবাদের জন্য রাইজ উদ্দিনকে পুলিশ আটক করেছে। ফাতেমা আক্তার জুইকে উদ্ধারের জন্য পুলিশের অভিযান অব্যাহত রয়েছে।ইত্তেফাক/বিএএফ</body>
</article>
