<article>
  <headline>সান্তাহারে কলেজ ছাত্র অপহরণ, ২৫ লাখ টাকা মুক্তিপণ দাবি</headline>
  <url>https://www.ittefaq.com.bd/wholecountry/33634/%E0%A6%B8%E0%A6%BE%E0%A6%A8%E0%A7%8D%E0%A6%A4%E0%A6%BE%E0%A6%B9%E0%A6%BE%E0%A6%B0%E0%A7%87-%E0%A6%95%E0%A6%B2%E0%A7%87%E0%A6%9C-%E0%A6%9B%E0%A6%BE%E0%A6%A4%E0%A7%8D%E0%A6%B0-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A7%A8%E0%A7%AB-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AA%E0%A6%A3-%E0%A6%A6%E0%A6%BE%E0%A6%AC%E0%A6%BF</url>
  <published_at>আদমদীঘি (বগুড়া) সংবাদদাতা</published_at>
  <category>অপহরণ</category>
  <body>রবিবার সকালে বগুড়ার সান্তাহার থেকে এক কলেজ ছাত্রকে অপহরণ করা হয়েছে। তমাল হোসেন আকাশ (১৮) নামের ছাত্রকে ছেড়ে দেওয়ার বিনিময়ে ২৫ লাখ টাকা মুক্তিপণ দাবি করেছে অজ্ঞাতনামা দুর্বৃত্তরা। এ ঘটনায় আদমদীঘি থানায় লিখিত অভিযোগ দায়ের করা হয়েছে।জানা গেছে, সান্তাহার শহরতলীর কায়েতপাড়া গ্রামের বাসিন্দা মালয়েশিয়া প্রবাসী মোঃ শাহিন হোসেনের স্ত্রী ও সন্তান শহরের নতুন বাজার এলাকায় ভাড়া বাড়িতে বসবাস করেন। আকাশ শহরের শহীদ বীর বিক্রম আহসানুল হক ডিগ্রী কলেজের প্রথম বর্ষের ছাত্র। সে রবিবার সকাল ৭টার দিকে প্রাইভেট পড়ার জন্য বাসা থেকে বের হয়ে যায়।বেলা ১১টার দিকে তমালের ব্যবহৃত মোবাইল ফোন থেকে তার মায়ের ফোনে অজ্ঞাত দুর্বৃত্তরা ফোন করে প্রথমে ৫০ লাখ টাকা মুক্তিপণ দাবি করে। পরে ২৫ লাখ টাকা না দিলে তমাল হোসেন আকাশকে ছেড়ে দেয়া হবে না বলে সাফ জানিয়ে দেওয়া হয়েছে। এ ব্যাপারে অপহৃত আকাশের খালু আব্দুল মজিদ রবিবার দুপুরে আদমদীঘি থানায় লিখিত অভিযোগ দায়ের করেছেন।আরও পড়ুনঃ মিয়ানমারের আটক সেনা সদস্যকে হস্তান্তর করেছে বিজিবিএ বিষয়ে থানার অফিসার ইনচার্জ মনিরুল ইসলাম বলেন, ঘটনাটি নিয়ে পুলিশ সন্দিহান। আকাশকে অপহরণ করা হয়েছে না সে নিজে থেকে আত্মগোপন করে টাকা দাবি করছে তা খতিয়ে দেখার পাশাপাশি তাকে উদ্ধার করার জন্য জোর তৎপরতা চালানো হচ্ছে।ইত্তেফাক/নূহু</body>
</article>
