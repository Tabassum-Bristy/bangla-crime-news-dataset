<article>
  <headline>গাইবান্ধায় কিশোরী অপহরণের দায়ে এক যুবকের যাবজ্জীবন</headline>
  <url>https://www.ittefaq.com.bd/wholecountry/51407/%E0%A6%97%E0%A6%BE%E0%A6%87%E0%A6%AC%E0%A6%BE%E0%A6%A8%E0%A7%8D%E0%A6%A7%E0%A6%BE%E0%A7%9F-%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80-%E0%A6%85%E0%A6%AA%E0%A6%B9%E0%A6%B0%E0%A6%A3%E0%A7%87%E0%A6%B0-%E0%A6%A6%E0%A6%BE%E0%A7%9F%E0%A7%87-%E0%A6%8F%E0%A6%95-%E0%A6%AF%E0%A7%81%E0%A6%AC%E0%A6%95%E0%A7%87%E0%A6%B0-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8</url>
  <published_at>গাইবান্ধা প্রতিনিধি</published_at>
  <category>অপহরণ</category>
  <body>গাইবান্ধার গোবিন্দগঞ্জ উপজেলা থেকে ১২ বছর বয়সী এক কিশোরীকে অপহরণের দায়ে আরিফুল ইসলাম (২১) নামের এক অপহরণকারীকে যাবজ্জীবন কারাদণ্ড দিয়েছেন আদালত। একইসঙ্গে এক লাখ টাকা অর্থদণ্ড এবং অনাদায়ে আরও ছয় মাসের কারাদণ্ডের আদেশ দেন।অর্থদণ্ডের টাকা ক্ষতিপূরণ হিসাবে অপহৃতার বাবাকে দেওয়ার নির্দেশ দেন। দণ্ডপ্রাপ্ত আসামি আরিফুল বর্তমানে পলাতক। তবে মামলার অন্য তিন আসামি মোঃ সুলতান সরকার, আবু তালেব ও জহরুল ইসলাম আদালতে উপস্থিত ছিলেন। তারা নির্দোষ প্রমাণিত হওয়ায় আদালত তাদের খালাস প্রদান করেন।রবিবার গাইবান্ধা নারী ও শিশু নির্যাতন দমন ট্রাইব্যুনাল-২ এর বিচারক মোহাম্মদ আবদুর রহমান এই রায় প্রদান করেন। সাজাপ্রাপ্ত আরিফুল ইসলাম গোবিন্দগঞ্জ উপজেলার চাপড়া পাড়া গ্রামের আবু সামাদের ছেলে।নারী ও শিশু নির্যাতন দমন ট্রাইব্যুনাল-২ এর পাবলিক প্রসিকিউটর অ্যাড. মুহিবুল হক সরকার মোহন জানান, ২০১৫ সালের ২সেপ্টেম্বর গোবিন্দগঞ্জের রাজা বিরাট হাইস্কুল থেকে বাড়ি ফেরার পথে ষষ্ঠ শ্রেণির এক শিক্ষার্থীকে আরিফুল ইসলাম তার তিনসহযোগীসহ অপহরণ করে মোটরকারে তুলে নিয়ে যায়।ঘটনার তিনদিন পর ৫ সেপ্টেম্বর অপহৃতার বাবা মোখলেছার রহমান সরকার বাদী হয়ে আরিফুলকে প্রধান আসামি করে মোট চারজনের বিরুদ্ধে গোবিন্দগঞ্জ থানায় মামলায় দায়ের করেন।মামলার তদন্ত শেষে পুলিশ চারজনের বিরুদ্ধে সম্প্রতি আদালতে চার্জশীট দাখিল করেন।আরও পড়ুনঃ বনলতায় খাবারের দাম না নিতে মন্ত্রণালয়ে চিঠি দিবেন এমপি বাদশাতিনি আরও জানান, মামলার রায়ের দিন পর্যন্ত অপহৃতা মোহসিনার কোন হদিস পাওয়া যায়নি এবং অপহরণকারী আরিফুলকেও পুলিশ গ্রেপ্তার করতে পারেনি। ইত্তেফাক/নূহু</body>
</article>
