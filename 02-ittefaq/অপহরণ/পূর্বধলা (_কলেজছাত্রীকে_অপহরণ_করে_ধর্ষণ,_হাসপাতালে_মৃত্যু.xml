<article>
  <headline>কলেজছাত্রীকে অপহরণ করে ধর্ষণ, হাসপাতালে মৃত্যু</headline>
  <url>https://www.ittefaq.com.bd/wholecountry/82827/%E0%A6%95%E0%A6%B2%E0%A7%87%E0%A6%9C%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3-%E0%A6%95%E0%A6%B0%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3-%E0%A6%B9%E0%A6%BE%E0%A6%B8%E0%A6%AA%E0%A6%BE%E0%A6%A4%E0%A6%BE%E0%A6%B2%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81</url>
  <published_at>পূর্বধলা (নেত্রকোনা) সংবাদদাতা</published_at>
  <category>অপহরণ</category>
  <body>নেত্রকোনার পূর্বধলা উপজেলায় ইয়াসমিন আক্তার (২৪) নামের এক কলেজছাত্রী ধর্ষণের শিকার হয়ে গত রবিবার মারা গেছেন। এ ঘটনায় অভিযুক্ত অপহরণকারী আলমগীরকে (২৪) আটক করেছে পুলিশ।					নিহতে পরিবার ও পুলিশ সূত্রে জানা যায়, গত বুধবার সকালে ওই ছাত্রী তার বাড়ি থেকে উপজেলার শ্যামগঞ্জ বাজারে বই-খাতা কিনতে যায়। এ সময় জেলার সদর উপজেলার বালি গ্রামের মৃত আবুল হাসেমের ছেলে আলমগীর তাকে প্রলোভন দেখিয়ে কতিপয় সঙ্গীদের নিয়ে মোটরসাইকেল যোগে তাকে ময়মনসিংহ জেলার তারাকান্দা উপজেলায় আলমগীরের ভাড়া বাসায় নিয়ে যায়।সেখানে পানীয় দ্রব্যের সঙ্গে চেতনানাশক ওষুধ খাইয়ে তাকে রাতভর ধর্ষণ করে আলমগীর। এক পর্যায়ে তার শারীরিক অবস্থা খারাপ হলে পরের দিন আলমগীর শ্যামগঞ্জ রেলক্রসিং এলাকায় ইয়াসমিনকে রেখে পালিয়ে যায়। স্থানীয়রা তাকে উদ্ধার করে প্রথমে নেত্রকোনা আধুনিক সদর হাসপাতালে ও পরে ময়মনসিংহ মেডিকেল কলেজ হাসপাতালে ভর্তি করলে দুদিন পর  চিকিৎসাধীন অবস্থায় রবিবার সে মারা যায়। এ ঘটনায় ইয়াসমিনের মা মোছা. নাছিমা খাতুন বাদী হয়ে রবিবার রাতেই ধর্ষক আলমগীরের নাম উল্লেখসহ আরও ২/৩ জন অজ্ঞাতনামাকে আসামি করে পূবর্ধলা থানায় মামলা দায়ের করেন। পূর্বধলা থানার অফিসার ইনচার্জ মোহাম্মদ তাওহীদুর রহমান বলেন, নেত্রকোনা সদর থানা পুলিশের সহযোগিতায় রবিবার রাতেই আসামি আলমগীরকে গ্রেফতার করে পূর্বধলা থানায় নিয়ে আসা হয়। আরও পড়ুন: লালপুরে পানিতে ডুবে স্কুলছাত্রীর মৃত্যুআজ সোমবার বিকেলে ধর্ষক আলমগীরকে কোর্টে পাঠানো হয়েছে এবং ৫ দিনের রিমান্ড আবেদন চাওয়া হয়েছে।ইত্তেফাক/কেকে</body>
</article>
