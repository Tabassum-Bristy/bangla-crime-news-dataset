<article>
  <headline>সোহেল তাজের ভাগনেকে অপহরণ</headline>
  <url>https://www.ittefaq.com.bd/national/62233/%E0%A6%B8%E0%A7%8B%E0%A6%B9%E0%A7%87%E0%A6%B2-%E0%A6%A4%E0%A6%BE%E0%A6%9C%E0%A7%87%E0%A6%B0-%E0%A6%AD%E0%A6%BE%E0%A6%97%E0%A6%A8%E0%A7%87%E0%A6%95%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3</url>
  <published_at>অনলাইন ডেস্ক</published_at>
  <category>অপহরণ</category>
  <body>সাবেক স্বরাষ্ট্র প্রতিমন্ত্রী সোহেল তাজের ফেসবুকে একটি পোস্টের মাধ্যমে জানা গেছে তার  এক ভাগনেকে অপহরণ করা হয়েছে। শনিবার এ তথ্যটি প্রকাশ পায়।সোহেল তাজের ভাগনের নাম সৈয়দ ইফতেখার আলম ওরফে সৌরভ। তার গ্রামের বাড়ি চট্টগ্রামের চন্দনাইশ উপজেলায়। তিনি একটি বেসরকারি বিশ্ববিদ্যালয়ে তথ্য ও প্রযুক্তি বিষয়ের ওপর পড়াশোনা করেছেন। গত ৯ জুন এই অপহরণ ঘটনা ঘটে বলে জানা যায়।আরও পড়ুন: 'অঙ্গীকার' রক্ষা না করায় মাসুদা চৌধুরীর দলীয় পদ স্থগিত করলেন এরশাদসোহেল তাজ ফেসবুক পোস্টে লিখেছেন, ‘আমার মামাতো বোনের ছেলে (ভাগনে) সৈয়দ ইফতেখার আলম প্রকাশ (সৌরভ) কে গত ৯ জুন চট্টগ্রাম মেডিকেল কলেজ হসপিটালের সামনে থেকে অপহরণ করা হয়েছে। যারা এই ঘটনা ঘটিয়েছে তাদেরকে অনুরোধ করছি সৌরভকে ফিরিয়ে দিতে তার পরিবারের কাছে। অন্যথায় আপনাদের পরিচয় জনসম্মুখে প্রকাশ করা হবে। ঘটনার আড়ালে কারা আছেন তা আমরা জানি।’ইত্তেফাক/আরকেজি </body>
</article>
