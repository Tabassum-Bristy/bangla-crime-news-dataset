<article>
  <headline>সিংড়ায় সংখ্যালঘু কিশোরীকে অপহরণের ৭ দিন পর উদ্ধার, আটক-২</headline>
  <url>https://www.ittefaq.com.bd/wholecountry/37816/%E0%A6%B8%E0%A6%BF%E0%A6%82%E0%A7%9C%E0%A6%BE%E0%A7%9F-%E0%A6%B8%E0%A6%82%E0%A6%96%E0%A7%8D%E0%A6%AF%E0%A6%BE%E0%A6%B2%E0%A6%98%E0%A7%81-%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80%E0%A6%95%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3%E0%A7%87%E0%A6%B0-%E0%A7%AD-%E0%A6%A6%E0%A6%BF%E0%A6%A8-%E0%A6%AA%E0%A6%B0-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0-%E0%A6%86%E0%A6%9F%E0%A6%95-%E0%A7%A8</url>
  <published_at>সিংড়া (নাটোর) সংবাদদাতা</published_at>
  <category>অপহরণ</category>
  <body>নাটোরের সিংড়ায় সংখ্যালঘু কিশোরীকে অপহরণের ৭দিন পর উদ্ধার হয়েছে। ৭দিন আগে স্কুলে যাওয়ার পথে অপহৃত হয় সে। ঘটনাটি ঘটেছে উপজেলার চামারী ইউনিয়নের রৌধি চামারী গ্রামে। মামলা সূত্রে জানা যায়, দীর্ঘদিন যাবৎ ওই সংখ্যালঘু স্কুলছাত্রীকে উত্যক্ত করছিলো একই ইউনিয়নের মরাপাতিয়া গ্রামের রাশিদুল নামের এক যুবক। ঘটনার দিন গত ১১ মার্চ ওই কিশোরী স্কুলে যাওয়ার পথে জোরপূর্বক তাকে সিএনজিতে উঠিয়ে নিয়ে চলে যায় রাশিদুল। ১৬ মার্চ অপহৃত কিশোরীর পিতা রাশিদুলের নাম উল্লেখ করে অজ্ঞাত আরও ২/৩ জনকে আসামি করে সিংড়া থানায় একটি অপহরণ মামলা করেন।সিংড়া থানার উপ-পরিদর্শক (এস.আই) শফিকুর রহমানের নেতৃত্বে সিংড়া থানা পুলিশের একটি দল সোমবার ভোররাতে সিরাজগঞ্জের শাহজাদপুর উপজেলার নন্দলাল গ্রাম থেকে অপহৃত কিশোরীকে উদ্ধার করে। এ সময় রাশিদুল (২০) ও তার বন্ধু কামরুলকে (২০) আটক করা হয়। আরও পড়ুনঃ ডিজিটাল নিরাপত্তা আইন সংশোধনের দাবি শরণখোলা সাংবাদিকদেরসিংড়া থানার অফিসার ইনচার্জ (ওসি) মনিরুল ইসলাম বলেন, অপহৃত কিশোরীকে উদ্ধার করা হয়েছে। অপহরণের সঙ্গে জড়িত দুইজনকে আটক করে আদালতে প্রেরণ করা হয়েছে।ইত্তেফাক/নূহু</body>
</article>
