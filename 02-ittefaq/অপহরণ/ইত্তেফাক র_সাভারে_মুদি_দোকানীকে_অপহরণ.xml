<article>
  <headline>সাভারে মুদি দোকানীকে অপহরণ</headline>
  <url>https://www.ittefaq.com.bd/wholecountry/81644/%E0%A6%B8%E0%A6%BE%E0%A6%AD%E0%A6%BE%E0%A6%B0%E0%A7%87-%E0%A6%AE%E0%A7%81%E0%A6%A6%E0%A6%BF-%E0%A6%A6%E0%A7%8B%E0%A6%95%E0%A6%BE%E0%A6%A8%E0%A7%80%E0%A6%95%E0%A7%87-%E0%A6%85%E0%A6%AA%E0%A6%B9%E0%A6%B0%E0%A6%A3</url>
  <published_at>ইত্তেফাক রিপোর্ট</published_at>
  <category>অপহরণ</category>
  <body>সাভারে স্বপন সাহা (৪০) নামে এক মুদি দোকানীকে অপহরণের অভিযোগ পাওয়া গেছে। এ ঘটনায় বুধবার সাভার মডেল থানায় একটি লিখিত অভিযোগ দায়ের করেছেন নিখোঁজ ওই ব্যবসায়ীর স্ত্রী দ্বিপালী সাহা। নিখোঁজ স্বপন সাহা সাভার পৌর এলাকার দক্ষিনপাড়া মহল্লায় মুদি ব্যবসা করেন বলে জানা গেছে। দ্বিপালী সাহা অভিযোগ করে বলেন, গত ১৮ আগস্ট সাভারের দক্ষিণপাড়া এলাকায় নিজ বাড়ি থেকে বের হলে দুর্বৃত্তরা তার স্বামীকে অপহরণ করে। পরে পরিবারের সদস্যদের কাছে মোবাইল ফোনে কল করে ৩০ হাজার টাকা মুক্তিপণ দাবি করে অপহরণকারীরা। বিষয়টি জানিয়ে সাভার থানায় অভিযোগ দায়ের করা হয়েছে। সাভার মডেল থানার ভারপ্রাপ্ত কর্মকর্তা (ওসি) এএফএম সায়েদ বলেন, মুদি দোকানী নিখোঁজের ঘটনায় তার স্ত্রী একটি লিখিত অভিযোগ দায়ের করেছেন। ওই ব্যবসায়ীকে উদ্ধারে চেষ্টা চলছে। ইত্তেফাক/জেডএইচ</body>
</article>
