<article>
  <headline>সাতকানিয়ায় নারীসহ ওয়ারেন্টভুক্ত ১০ আসামি গ্রেফতার</headline>
  <url>https://www.ittefaq.com.bd/wholecountry/82765/%E0%A6%B8%E0%A6%BE%E0%A6%A4%E0%A6%95%E0%A6%BE%E0%A6%A8%E0%A6%BF%E0%A7%9F%E0%A6%BE%E0%A7%9F-%E0%A6%A8%E0%A6%BE%E0%A6%B0%E0%A7%80%E0%A6%B8%E0%A6%B9-%E0%A6%93%E0%A7%9F%E0%A6%BE%E0%A6%B0%E0%A7%87%E0%A6%A8%E0%A7%8D%E0%A6%9F%E0%A6%AD%E0%A7%81%E0%A6%95%E0%A7%8D%E0%A6%A4-%E0%A7%A7%E0%A7%A6-%E0%A6%86%E0%A6%B8%E0%A6%BE%E0%A6%AE%E0%A6%BF-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0</url>
  <published_at>সাতকানিয়া (চট্টগ্রাম) সংবাদদাতা</published_at>
  <category>অপহরণ</category>
  <body>চট্টগ্রামের সাতকানিয়া থানা পুলিশ গোপন সংবাদের ভিত্তিতে অভিযান চালিয়ে অপহরণ, নারী-শিশু ও ট্যাক্সি চুরিসহ বিভিন্ন মামলার নারীসহ ১০ জন ওয়ারেন্টভুক্ত আসামিকে গ্রেফতার করেছে। শনিবার গভীর রাতে উপজেলার বিভিন্ন স্থানে অভিযান চালিয়ে তাদের গ্রেফতার করা হয়।থানা পুলিশ সূত্রে জানা যায়, পুলিশের নিয়মিত অভিযানের অংশ হিসেবে শনিবার রাতে ওসি ইনচার্জ মো. সফিউল কবীরের নেতৃত্বে এক দল পুলিশ উপজেলার বিভিন্নস্থানে অভিযান চালিয়ে নারীসহ ওয়ারেন্টভুক্ত ১০ আসামিকে গ্রেফতার করেছে।সাতকানিয়া থানার ওসি মো. সফিউল কবীর বলেন, তাদের বিরুদ্ধে অপহরণ, নারী-শিশু, ট্যাক্সি চুরি ও মারামারিসহ বিভিন্ন মামলায় ওয়ারেন্ট রয়েছে। শনিবার রাতে থানার বিভিন্ন স্থানে অভিযান চালিয়ে তাদের গ্রেফতার করা হয়। রবিবার তাদের আদালতে সোপর্দ করা হয়েছে।ইত্তেফাক/আরকেজি</body>
</article>
