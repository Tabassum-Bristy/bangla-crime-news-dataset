<article>
  <headline>ঝিকরগাছায় অপহরণের ৫ দিন পর স্কুলছাত্রী উদ্ধার</headline>
  <url>https://www.ittefaq.com.bd/wholecountry/35893/%E0%A6%9D%E0%A6%BF%E0%A6%95%E0%A6%B0%E0%A6%97%E0%A6%BE%E0%A6%9B%E0%A6%BE%E0%A7%9F-%E0%A6%85%E0%A6%AA%E0%A6%B9%E0%A6%B0%E0%A6%A3%E0%A7%87%E0%A6%B0-%E0%A7%AB-%E0%A6%A6%E0%A6%BF%E0%A6%A8-%E0%A6%AA%E0%A6%B0-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>ঝিকরগাছা সংবাদদাতা</published_at>
  <category>অপহরণ</category>
  <body>যশোরের ঝিকরগাছায় অপহরণের ৫ দিন পর এক স্কুলছাত্রীকে উদ্ধার করা হয়েছে। সোমবার গভীর রাতে ওই স্কুলছাত্রীকে উদ্ধার ও অপহরণকারীকে আটক করেছে পুলিশ। এর আগে গত ৬ মার্চ বুধবার বাঁকড়া পরীক্ষা কেন্দ্র থেকে এসএসসি পরীক্ষাত্রী ওই শিক্ষার্থীকে অপহৃত হয়েছিল।ওইদিন পরীক্ষার শেষদিন ছিল। প্র্যাকটিক্যাল পরীক্ষা দিয়ে শিওরদাহ গ্রামে নানাবাড়িতে ফিরছিলো ওই ছাত্রী। পথে সাদিপুর রাজ্জাকের ইটভাটা নামক স্থানে পৌঁছুলে শার্শা উপজেলার বারোপোতা গ্রামের রফিকুল ইসলামের ছেলে আবু সাঈদ ও তার সহযোগীরা একটি প্রাইভেটকারযোগে জোরপূর্বক অপহরণ করে নিয়ে যায়।অপহরণের ঘটনায় ওইদিন সন্ধ্যায় অপহৃত স্কুলছাত্রীর মামা মাহাবুবুর রহমান মুকিট বাদী হয়ে তিনজনকে আসামি করে ঝিকরগাছা থানায় একটি মামলা দায়ের করেন। যার নং-০৯, তারিখ-০৮/০৩/২০১৯ ইং। আসামিরা হলো, বেনাপোল পোর্ট থানাধীন রফিকের ছেলে আবু সাঈদ, হারেজ মুন্সির ছেলে ( আটক আবু সাঈদের পিতা) রফিক ও শিওরদাহ গ্রামের ইউসুফ আলীর ছেলে ফজলুল হক মন্টু।মামলার তদন্তকারী অফিসার এস আই দেবব্রত দাস বলেন, ‘গোপন সংবাদের ভিত্তিতে সোমবার ভোরে সীমান্ত এলাকা থেকে স্কুলছাত্রীকে উদ্ধার করি। এ সময় অভিযুক্ত আবু সাঈদকে আটক করা সম্ভব হয়েছে। অন্য আসামিরা এখনো পালাতক। সোমবার সকালে ইতি খাতুনকে যশোর ২৫০ শয্যা হাসপাতালে মেডিকেল চেকআপের জন্য পাঠানো হয়েছে। আটক আবু সাঈদকে বিজ্ঞ আদালতে পাঠানো হয়েছে।’আরও পড়ুনঃ হবিগঞ্জে ৮ চেয়ারম্যানসহ ৩৪ জনের জামানত বাজেয়াপ্তঅপহরনের ৫দিন পর স্কুলছাত্রী উদ্ধার ও অভিযুক্ত অপহরণকারী আটকের ঘটনায় শিওরদাহ এলাকায় কিছুটা হলেও স্বস্তি ফিরেছে।ইত্তেফাক/নূহু</body>
</article>
