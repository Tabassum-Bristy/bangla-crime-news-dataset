<article>
  <headline>জীবননগরে অস্ত্র-গুলিসহ তিন ডাকাত গ্রেফতার</headline>
  <url>https://www.ittefaq.com.bd/wholecountry/50104/%E0%A6%9C%E0%A7%80%E0%A6%AC%E0%A6%A8%E0%A6%A8%E0%A6%97%E0%A6%B0%E0%A7%87-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0-%E0%A6%97%E0%A7%81%E0%A6%B2%E0%A6%BF%E0%A6%B8%E0%A6%B9-%E0%A6%A4%E0%A6%BF%E0%A6%A8-%E0%A6%A1%E0%A6%BE%E0%A6%95%E0%A6%BE%E0%A6%A4-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0</url>
  <published_at>জীবননগর (চুয়াডাঙ্গা) সংবাদদাতা</published_at>
  <category>ডাকাতি</category>
  <body>চুয়াডাঙ্গার জীবননগর পুলিশ ও স্থানীয় জনতার হাতে অস্ত্র-গুলিসহ তিন ডাকাত আটক হয়েছে। সোমবার গভীর রাতে শহরের শাপলাকলিপাড়ায় এ ঘটনা ঘটে। এসময় পুলিশ ভারতীয় তৈরী একটি পিস্তল, দুই রাউন্ড গুলি, একটি চাইনিজ কুড়াল ও রাম দা উদ্ধার করেছে।আটকরা হলেন, ঝিনাইদহ জেলার মহেশপুর উপজেলার বাকোশপোতা গ্রামের শুকুর আলীর ছেলে হুসাইন মোহাম্মদ (৩০), রায়পুর পুর্বপাড়ার চাঁদ আলী শেখের  ছেলে বিল্লাল হোসেন (৩৫) ও জীবননগর শাপলাকলিপাড়ার মৃত মইনুল ইসলামের ছেলে রিয়াজ আলী (২২)।আরও পড়ুন: রামগতিতে ২০ হাজার মিটার কারেন্ট জাল জব্ধপুলিশ ও স্থানীয়রা জানায়, জীবননগর পৌর এলাকার শাপলাকলিপাড়ায় সোমবার গভীর রাতে ৫-৬ জন ডাকাত সেনাবাহিনীর অবসরপ্রাপ্ত সিনিয়র ওয়ারেন্ট অফিসার নজরুল ইসলামের বাড়িতে ডাকাতির চেষ্টা করে। ঘটনাটি এলাকাবাসী টের পেয়ে পুলিশকে খবর দেয়। পুলিশ স্থানীয় জনতার সহায়তায় অভিযান চালিয়ে অস্ত্রসহ তিন ডাকাতকে আটক করে।&#13;
পৌরসভার কাউন্সিলর ওয়াসিম রাজা বলেন, শাপলাকলিপাড়ার বাসিন্দা অবসর প্রাপ্ত সেনা সদস্য নজরুল ইসলামের বাসায় ডাকাতি প্রস্তুতি কালে আমরা পুলিশের সহযোগিতায় ডাকাত দলকে ধাওয়া করি। তাদের মধ্যে পুলিশ তিনজনকে আটক করেছে। জীবননগর থানার অফিসার ইনচার্জ (তদন্ত) ফেরদৌস ওয়াহিদ ঘটনার সত্যতা নিশ্চিত করে বলেন, গ্রেফতারদের আদালতে হাজির করে সাত দিনের রিমান্ডের আবেদন করা হয়েছে।ইত্তেফাক/এমআরএম</body>
</article>
