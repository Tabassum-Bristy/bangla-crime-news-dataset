<article>
  <headline>সাঁথিয়ায় ডাকাত সন্দেহে গণপিটুনি, নিহত ২</headline>
  <url>https://www.ittefaq.com.bd/wholecountry/80213/%E0%A6%B8%E0%A6%BE%E0%A6%81%E0%A6%A5%E0%A6%BF%E0%A7%9F%E0%A6%BE%E0%A7%9F-%E0%A6%A1%E0%A6%BE%E0%A6%95%E0%A6%BE%E0%A6%A4-%E0%A6%B8%E0%A6%A8%E0%A7%8D%E0%A6%A6%E0%A7%87%E0%A6%B9%E0%A7%87-%E0%A6%97%E0%A6%A3%E0%A6%AA%E0%A6%BF%E0%A6%9F%E0%A7%81%E0%A6%A8%E0%A6%BF-%E0%A6%A8%E0%A6%BF%E0%A6%B9%E0%A6%A4-%E0%A7%A8</url>
  <published_at>সাঁথিয়া (পাবনা) সংবাদদাতা</published_at>
  <category>ডাকাতি</category>
  <body>পাবনার সাঁথিয়ায় ডাকাত সন্দেহে গণপিটুনিতে দুইজন নিহত হয়েছে। শুক্রবার দিবাগত রাত ১২টার দিকে এ ঘটনা ঘটে। এ সময় পুলিশ ঘটনাস্থল থেকে এক রাউন্ড গুলি ও একটি শাটারগান উদ্ধার করে। পুলিশের দাবি, নিহতরা চরমপন্থি সর্বহারা দলের সদস্য। নিহতরা হলেন- উপজেলার জোড়গাছা গ্রামের শাহীন ওরফে হলকা শাহীন (৪৫) ও দারামুদা গ্রামের মাছির ওরফে কালু (৩৫)। সাঁথিয়া থানার ভারপ্রাপ্ত কর্মকর্তা (ওসি) জাহাঙ্গীর হোসেন জানান, মধ্যরাতে চারজন চরমপন্থি সদস্য উপজেলার ছোন্দহ ক্যানেলপাড়া গ্রামের সিদ্দিকের বাড়িতে ডাকাতি করতে যায়। এ সময় পরিবারের সদস্য চিৎকারে এলাকাবাসী এগিয়ে আসলে ডাকাতদল ক্যানেলের পানিতে ঝাঁপ দেয়। পরে সেখান থেকে দুইজনকে ধরে গণপিটুনি দেয় জনতা। বাকি দুজন পালিয়ে যায়।আরো পড়ুন : কাঁচা চামড়া রপ্তানি নিয়ে সিদ্ধান্তহীনতায় মন্ত্রণালয়খবর পেয়ে পুলিশ ঘটনাস্থল থেকে তাদের আহত অবস্থায় উদ্ধার করে সাঁথিয়া উপজেলা স্বাস্থ্য কমপ্লেক্সে ভর্তি করে। অবস্থার অবনতি হওয়ায় রাত তিনটার দিকে তাদের পাবনা জেনারেল হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।নন্দনপুর ইউপি চেয়ারম্যান রবিউল ইসলাম লিটন মোল্লা বলেন, নিহতরা দীর্ঘ দিন ধরে এলাকায় চাঁদাবাজী, ডাকাতি ও সন্ত্রাসী কর্মকাণ্ড করে আসছিল। নিস্কাশন ক্যানাল পাড়ের বাসিন্দা আবু সিদ্দিকের ছেলে মুনসুর, আমিন উদ্দিনের স্ত্রী শিলা, লুৎফর রহমানের স্ত্রী সাফিয়াসহ অনেকেই জানান, এরা অনেক দিন ধরে ছোন্দহ, দাড়ামুধা, চুলকাটাইসহ বিভিন্ন গ্রামে গৃহবধূদের স্বর্ণালঙ্কার ছিনিয়ে নেওয়া, চাঁদাবাজি, অটোরিকশা-ভ্যান চুরি করত।  পুলিশের দাবি, নিহতরা চরমপন্থি সর্বহারা দলের সদস্য। তাদের বিরুদ্ধে সাঁথিয়াসহ বিভিন্ন থানায় ডাকাতি ও বিস্ফোরক আইনে বেশ কিছু মামলা রয়েছে। ইত্তেফাক/ইউবি/অনি </body>
</article>
