<article>
  <headline>মুরাদনগরে দুই ডাকাত গ্রেপ্তার</headline>
  <url>https://www.ittefaq.com.bd/wholecountry/30738/%E0%A6%AE%E0%A7%81%E0%A6%B0%E0%A6%BE%E0%A6%A6%E0%A6%A8%E0%A6%97%E0%A6%B0%E0%A7%87-%E0%A6%A6%E0%A7%81%E0%A6%87-%E0%A6%A1%E0%A6%BE%E0%A6%95%E0%A6%BE%E0%A6%A4-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0</url>
  <published_at>মুরাদনগর (কুমিল্লা) সংবাদদাতা</published_at>
  <category>ডাকাতি</category>
  <body>কুমিল্লার মুরাদনগর উপজেলায় ডাকাতির প্রস্তুতিকালে দেশিয় অস্ত্রসহ দুই ডাকাত সদস্যকে গ্রেপ্তার করেছে মুরাদনগর থানা পুলিশ। বৃহস্পতিবার ভোর রাতে উপজেলার ইলিয়েটগঞ্জ-মুরাদনগর সড়কের হক্কার ব্রিজ এলাকা থেকে তাদের গ্রেপ্তার করা হয়। গ্রেপ্তারকৃতরা হলেন, কুমিল্লা জেলার তিতাস উপজেলার রঘুনাথপুর গ্রামের নয়ানী চকেরবাড়ী এলাকার হোসেন মিয়ার ছেলে মাঈন উদ্দিন (৩৮) ও মিজানুর রহমান মুন্সির ছেলে হযরত আলী (২৮)।পুলিশ জানায়, গোপন সংবাদ পেয়ে মুরাদনগর থানার পুলিশ পরিদর্শক (তদন্ত) নাহিদ আহাম্মেদ ও এসআই কবিরের নেতৃত্বে একদল পুলিশ অভিযান চালায়। এ সময় ডাকাতির প্রস্তুতি নেবার সময় দুইজন ডাকাতকে গ্রেপ্তার করা হয়। এ সময় ডাকাতদের কাছে থেকে পুলিশ একটি দেশিয় এলজি বন্দুক, দশ রাউন্ড কার্তুজ, চারটি রামদা, একটি গাছ কাটার করাত উদ্ধার করে।আরো পড়ুন: পুরান ঢাকায় আর কেমিকেল গোডাউন রাখতে দেওয়া হবে না: সাঈদ খোকন মুরাদনগর থানার পুলিশ পরিদর্শক (ওসি) একেএম মনজুর আলম বলেন, গ্রেপ্তারকৃতদের বিরুদ্ধে মুরাদনগর ও তিতাস থানায় একাধিক মামলা রয়েছে। তাদের বিরুদ্ধে ডাকাতি ও অস্ত্র আইনে দুইটি মামলা দায়ের করা হয়েছে। বৃহস্পতিবার বিকেলে গ্রেপ্তারকৃতদের কুমিল্লা আদালতের মাধ্যমে জেল হাজতে প্রেরণ করা হয়েছে।ইত্তেফাক/অনি</body>
</article>
