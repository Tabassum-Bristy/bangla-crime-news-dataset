<article>
  <headline>হোমনায় মুক্তিযোদ্ধার  বাড়িতে ডাকাতি</headline>
  <url>https://www.ittefaq.com.bd/print-edition/country/48848/%E0%A6%B9%E0%A7%8B%E0%A6%AE%E0%A6%A8%E0%A6%BE%E0%A7%9F-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%8B%E0%A6%A6%E0%A7%8D%E0%A6%A7%E0%A6%BE%E0%A6%B0--%E0%A6%AC%E0%A6%BE%E0%A7%9C%E0%A6%BF%E0%A6%A4%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF</url>
  <published_at>হোমনা (কুমিল্লা) সংবাদদাতা</published_at>
  <category>ডাকাতি</category>
  <body>উপজেলা মুক্তিযোদ্ধা সংসদের সাবেক ডেপুটি কমান্ডার মুক্তিযোদ্ধা আবুল কাশেম প্রধানের বাড়িতে দুর্ধর্ষ ডাকাতি সংগঠিত হয়েছে। ছেলের বউ এবং তার শিশু কন্যার গলায় ছুরি ধরে জিম্মি করে ডাকাতরা ২০ ভরি স্বর্ণালংকার ও নগদ পঞ্চাশ হাজার টাকাসহ অন্যান্য মালামাল নিয়ে যায়।বুধবার গভীর রাতে উপজেলার ঘাগুটিয়া ইউনিয়নের রামপুর গ্রামে ডাকাতির এ ঘটনা ঘটে। এ ব্যাপারে হোমনা থানার ইন্সপেক্টর (তদন্ত) কাজী নাজমুল হক জানান, সাবেক ডেপুটি কমান্ডার মুক্তিযোদ্ধা আবুল কাশেম প্রধানের বাড়িতে ডাকাতির বিষয়টি গুরুত্বের সঙ্গে দেখা হয়েছে এবং আইনগত ব্যবস্থা নেওয়া হবে। </body>
</article>
