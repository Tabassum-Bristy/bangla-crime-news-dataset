<article>
  <headline>বাগেরহাটে ডাকাতি, বৃদ্ধাকে কুপিয়ে জখম</headline>
  <url>https://www.ittefaq.com.bd/wholecountry/57383/%E0%A6%AC%E0%A6%BE%E0%A6%97%E0%A7%87%E0%A6%B0%E0%A6%B9%E0%A6%BE%E0%A6%9F%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF-%E0%A6%AC%E0%A7%83%E0%A6%A6%E0%A7%8D%E0%A6%A7%E0%A6%BE%E0%A6%95%E0%A7%87-%E0%A6%95%E0%A7%81%E0%A6%AA%E0%A6%BF%E0%A7%9F%E0%A7%87-%E0%A6%9C%E0%A6%96%E0%A6%AE</url>
  <published_at>বাগেরহাট প্রতিনিধি</published_at>
  <category>ডাকাতি</category>
  <body>বাগেরহাট শহরতলীর মেগনিতলা সংলগ্ন কাঁঠাল গ্রামে রবিবার ভোর রাতে ডাকাতির ঘটনা ঘটেছে। এ সময় ডাকাতরা হামিদা বেগম (৬০) নামের এক বৃদ্ধাকে কুপিয়ে গুরুত্বর জখম করেছে। আহত হামিদা বেগম কাঁঠাল গ্রামের মৃত আব্দুল মজিদ পাইকের স্ত্রী। তিনি একা বাড়িতে থাকতেন। কাড়াপাড়া ইউনিয়নের গ্রাম পুলিশ মহিদুল ইসলাম বলেন, রবিবার ভোর রাতে অজ্ঞাত ডাকাতরা এ ঘটনা ঘটায়। দুপুর সাড়ে ১১টার দিকে আমি ইউনিয়ন পরিষদে যাওয়ার পথে আহতের ছোট মেয়ে নাসিমা বেগমের চিৎকার শুনে ঘটনাস্থলে যাই। বৃদ্ধা হামিদা বেগমকে ঘরের মেঝের ওপর রক্তাক্ত অবস্থায় পরে থাকতে দেখি। তার মাথায় ও কপালসহ বিভিন্নস্থানে আঘাতের চিহ্ন ছিল।  পরে তাকে উদ্ধার করে বাগেরহাট সদর হাসপাতালে ভর্তি করা হয়। সেখানে তার অবস্থায় অবনতি হলে খুলনা মেডিকেল কলেজ হাসপাতালে পাঠানো হয়। ঘরের আলমারি, শো-কেস ভাঙ্গাসহ বিভিন্ন মালামাল ছেটানো অবস্থায় পড়ে থাকতে দেখেছি।আরও পড়ুন: ডাল কাটার টেন্ডারে গাছ কেটে সাবাড়&#13;
আহতের বড় জামাতা তাজুল ইসলাম বলেন, তারা দুই বোন এখন খুলনাতে অবস্থায় করছে। কি পরিমাণ ক্ষয়ক্ষতি হয়েছে তা বলতে পারছি না।ইত্তেফাক/অনি</body>
</article>
