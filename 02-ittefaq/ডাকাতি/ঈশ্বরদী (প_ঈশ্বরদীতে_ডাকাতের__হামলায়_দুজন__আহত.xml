<article>
  <headline>ঈশ্বরদীতে ডাকাতের  হামলায় দুজন  আহত</headline>
  <url>https://www.ittefaq.com.bd/print-edition/country/73287/%E0%A6%88%E0%A6%B6%E0%A7%8D%E0%A6%AC%E0%A6%B0%E0%A6%A6%E0%A7%80%E0%A6%A4%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A7%87%E0%A6%B0--%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%A6%E0%A7%81%E0%A6%9C%E0%A6%A8--%E0%A6%86%E0%A6%B9%E0%A6%A4</url>
  <published_at>ঈশ্বরদী (পাবনা) সংবাদদাতা</published_at>
  <category>ডাকাতি</category>
  <body>ঈশ্বরদীর লক্ষ্মীকুন্ডা ইউনিয়নের বিলকেদার গ্রামে শনিবার রাতে আমান মালিথার বাড়িতে দুর্ধর্ষ ডাকাতি হয়। এ সময় ডাকাতদের হামলায় গৃহিণী আসমা বেগম এবং তার ছেলে নাসিম মালিথা আহত হয়েছে। আহত আসমা বেগমকে ঈশ্বরদী হাসপাতালে ভর্তি করা হয়েছে। ডাকাতদল এ সময় নগদ পাঁচ লাখ টাকা, সাত/আট ভরি সোনার গহনা এবং তিনটি গরু নিয়ে যায়। গৃহকর্তা আমান মালিথা জানান, রাত ১১টার দিকে বাড়ির ভেতর ২০/২২ জনের সংঘবদ্ধ ডাকাত দল তাদের ওপর অতর্কিতে হামলা করে। স্ত্রী ও ছেলের চেঁচামেচিতে তিনিও বাইরে এলে তাকে বন্দুক ধরে আটকে রাখে। ডাকাতরা এ সময় নগদ পাঁচ লাখ টাকা, সাত/আট ভরি সোনার গহনা ও প্রায় দুই লাখ টাকা মূল্যের তিনটি গরু নিয়ে যায়।আমান আরো জানান, স্ত্রী ও সন্তানকে হাসপাতালে ভর্তি করা হয়েছে। থানায় অভিযোগ দায়ের করা হবে। </body>
</article>
