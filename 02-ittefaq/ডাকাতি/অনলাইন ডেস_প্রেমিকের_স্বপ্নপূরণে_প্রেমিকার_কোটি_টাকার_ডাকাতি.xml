<article>
  <headline>প্রেমিকের স্বপ্নপূরণে প্রেমিকার কোটি টাকার ডাকাতি</headline>
  <url>https://www.ittefaq.com.bd/worldnews/11024/%E0%A6%AA%E0%A7%8D%E0%A6%B0%E0%A7%87%E0%A6%AE%E0%A6%BF%E0%A6%95%E0%A7%87%E0%A6%B0-%E0%A6%B8%E0%A7%8D%E0%A6%AC%E0%A6%AA%E0%A7%8D%E0%A6%A8%E0%A6%AA%E0%A7%82%E0%A6%B0%E0%A6%A3%E0%A7%87-%E0%A6%AA%E0%A7%8D%E0%A6%B0%E0%A7%87%E0%A6%AE%E0%A6%BF%E0%A6%95%E0%A6%BE%E0%A6%B0-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF</url>
  <published_at>অনলাইন ডেস্ক</published_at>
  <category>ডাকাতি</category>
  <body>প্রেমিকের স্বপ্ন পূরণ করতে কোটি টাকার ডাকাতি করেছেন এক প্রেমিকা। ডাকাতিও করেছেন আবার নিজ বাড়িতে। এমন ঘটনা ঘটেছে ভারতের বেঙ্গালুরুতে।  ঘটনার বিস্তারিত সম্পর্কে জানা যায়, বেঙ্গালুরুর ওই তরুণীর নাম প্রিয়ঙ্কা পরসনা (২০) ।  চার্টার্ড অ্যাকাউন্ট্যান্সি নিয়ে পড়াশোনা করছেন তিনি। প্রাইভেট টিউশনে গিয়ে তার আলাপ হয় সেখানকার এয়ারপোর্ট রোডের গীত গুর্জারি সোসাইটির এক যুবক হেট শাহের সঙ্গে। হেটও একই বিষয় নিয়ে পড়াশোনা করছেন। পরিচয় থেকে এক পর্যায়ে গভীর সম্পর্কে জড়িয়ে পড়েন তারা। একপর্যায়ে হেট শাহ তার প্রেমিকাকে জানায় অ্যাকাউন্ট্যান্সি নিয়ে পড়লেও তার ইচ্ছা পাইলট হওয়ার। কিন্তু বাড়িতে তা জানাতে পারছেন না। তা ছাড়া পাইলটের ট্রেনিংয়ের জন্য ২০ লক্ষ টাকার প্রয়োজন। প্রেমে হাবুডুবু খাওয়া প্রিয়ঙ্কা প্রেমিকের কথা রাখতে বেছে নেন অভিনব কৌশল। গত ২৯ নভেম্বর নিজের বাড়িতেই ডাকাতি করেন  প্রিয়ঙ্কা। প্রিয়ঙ্কার বোনকে নিয়ে বাইরে ঘুরতে গিয়েছিলেন তার মা। বাড়িতেই ছিলেন শুধু  প্রিয়ঙ্কা। সেই সুযোগে  আলমারি খুলে সোনার-রুপোর গয়না, নগদ টাকা একটা ব্যাগে পুরে নেন। তার পর বাড়ির ভিতরে ভাঙচুর চালান। আলমারি ওলটপালট করে রাখেন। ঘরদোর অগোছালো করে দেন। দেখলে যেকারো যেন মনে হয় ডাকাতি হয়েছে। এরপর প্রেমিককে তা দিয়ে দেন। তবে শেষ পর্যন্ত প্রিয়ঙ্কা প্রেমিকার মন জয় করতে পারেন নি। ডাকাতির ঘটনায় থানায় মামলা দায়ের করেন প্রিয়ঙ্কার মা। দেশটির পুলিশ শুরু করেন মামলার তদন্ত। একসময় তদন্তকারীরা  সবকিছু খতিয়ে দেখতে পান প্রিয়ঙ্কাই ওই ডাকাতি করেছে। আরো পড়ুন: গুগলের ‘ভিখারি’ পাকিস্তানের প্রধানমন্ত্রী! তদন্তকারীরা জানান, ৩ কেজি সোনা, ২ কেজি রুপো এবং নগদ ৬৪ হাজার টাকা চুরি করেছিলেন প্রিয়ঙ্কা। সব মিলিয়ে এর মূল্য প্রায় এক কোটি টাকা। অবশ্য পুলিশের কাছে সবকিছু স্বীকার করেছেন প্রিয়ঙ্কা। ইত্তেফাক/এসআর </body>
</article>
