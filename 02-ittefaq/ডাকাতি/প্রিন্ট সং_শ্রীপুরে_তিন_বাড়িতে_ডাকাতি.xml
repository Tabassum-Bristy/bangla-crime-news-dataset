<article>
  <headline>শ্রীপুরে তিন বাড়িতে ডাকাতি</headline>
  <url>https://www.ittefaq.com.bd/print-edition/country/21951/%E0%A6%B6%E0%A7%8D%E0%A6%B0%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%A4%E0%A6%BF%E0%A6%A8-%E0%A6%AC%E0%A6%BE%E0%A7%9C%E0%A6%BF%E0%A6%A4%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF</url>
  <published_at>প্রিন্ট সংস্করণ</published_at>
  <category>ডাকাতি</category>
  <body>শ্রীপুর (গাজীপুর) সংবাদদাতাপাঁচ দিনের ব্যবধানে শ্রীপুর উপজেলার মাওনা ইউনিয়নাধীন দক্ষিণ বারতোপা গ্রামে সোমবার রাতে দুই প্রবাসী ও এক কৃষকের বাড়িতে দুর্ধর্ষ ডাকাতি সংঘটিত হয়েছে।স্থানীয় সূত্রে জানা যায়, শিল্পাঞ্চলখ্যাত মাওনা ইউনিয়নাধীন দক্ষিণ বারতোপা গ্রামের সৌদি প্রবাসী রাসেল ও মরিসাস প্রবাসী রাজিব এবং কৃষক আব্দুল করিমের বাড়িতে একই রাতে ১৫/১৮ জনের দেশীয় অস্ত্রেসস্ত্রে সজ্জিত ডাকাতদল ডাকাতি করে। ডাকাতরা মারধর করে তাদের দুজনকে জিম্মি করে দেড় লাখ টাকা ও স্বর্ণালংকার-মোবাইলসহ প্রায় দুই লাখ টাকার মালামাল লুট করে। এরপর ডাকাতরা পার্শ্ববর্তী কৃষক আব্দুল করিমের ঘরের দরজা ভেঙে ভেতরে প্রবেশ করে তার স্ত্রী আলেয়াকে জিম্মি করে ঘরের আসবাবপত্র ভাঙচুর করে নগদ ১ লাখ ৩ হাজার টাকা ও স্বর্ণালংকার, মোবাইল ফোনসহ দেড় লক্ষাধিক টাকার মালামাল নিয়ে যায়।শ্রীপুর থানার ওসি জাবেদুল ইসলাম জানান, ঘটনার সাথে সাথেই পুলিশি অভিযান বাড়ানো হয়েছে। খুব শিগগির ডাকাতদের গ্রেফতার করা হবে।  </body>
</article>
