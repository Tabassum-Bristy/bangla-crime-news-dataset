<article>
  <headline>আড়াইহাজারে ব্যবসায়ীর  বাড়িতে ডাকাতি</headline>
  <url>https://www.ittefaq.com.bd/print-edition/other/11777/%E0%A6%86%E0%A7%9C%E0%A6%BE%E0%A6%87%E0%A6%B9%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80%E0%A6%B0--%E0%A6%AC%E0%A6%BE%E0%A7%9C%E0%A6%BF%E0%A6%A4%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF</url>
  <published_at>আড়াইহাজার (নারায়ণগঞ্জ) সংবাদদাতা</published_at>
  <category>ডাকাতি</category>
  <body>আড়াইহাজারে এক ব্যবসায়ীর বাড়িতে ডাকাতি হয়েছে। মঙ্গলবার রাতে উপজেলার দুপ্তারা ইউনিয়নের গিরদা গ্রামের ব্যবসায়ী হাজী আব্দুর রবের বাড়িতে এ ডাকাতির ঘটনা ঘটে।গৃহকর্তা আঃ রব জানান, মঙ্গলবার দিবাগত রাত সোয়া দুইটার দিকে ১০/১২  জনের  ডাকাতদল গিরদা গ্রামে তার বাড়ির দোতলার বারান্দার গ্রিল কেটে ঘরে প্রবেশ করে এবং অস্ত্রের মুখে তাকে ও তার স্ত্রীর হাত বেঁধে ফেলে। পরে পরিবারের সকল সদস্যকে অস্ত্রের মুখে জিম্মি করে ডাকাতদল ৫০ ভরি স্বর্ণালঙ্কার, নগদ ২  লাখ টাকা ও দুইটি মোবাইল ফোন  লুটে নেয়। আড়াইহাজার থানার ওসি আক্তার হোসেন জানান, ডাকাতদের গ্রেফতার ও লুণ্ঠিত মালামাল উদ্ধারের চেষ্টা চলছে। </body>
</article>
