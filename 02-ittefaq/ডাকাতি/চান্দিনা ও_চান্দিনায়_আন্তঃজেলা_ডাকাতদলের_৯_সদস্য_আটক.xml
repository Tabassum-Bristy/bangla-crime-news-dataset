<article>
  <headline>চান্দিনায় আন্তঃজেলা ডাকাতদলের ৯ সদস্য আটক</headline>
  <url>https://www.ittefaq.com.bd/wholecountry/53139/%E0%A6%9A%E0%A6%BE%E0%A6%A8%E0%A7%8D%E0%A6%A6%E0%A6%BF%E0%A6%A8%E0%A6%BE%E0%A7%9F-%E0%A6%86%E0%A6%A8%E0%A7%8D%E0%A6%A4%E0%A6%83%E0%A6%9C%E0%A7%87%E0%A6%B2%E0%A6%BE-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%A6%E0%A6%B2%E0%A7%87%E0%A6%B0-%E0%A7%AF-%E0%A6%B8%E0%A6%A6%E0%A6%B8%E0%A7%8D%E0%A6%AF-%E0%A6%86%E0%A6%9F%E0%A6%95</url>
  <published_at>চান্দিনা ও বুড়িচং (কুমিল্লা) সংবাদদাতা</published_at>
  <category>ডাকাতি</category>
  <body>কুমিল্লার চান্দিনায় ডাকাতির প্রস্তুতিকালে আন্তঃজেলা ডাকাতদলের নয় সদস্যকে আটক করেছে পুলিশ। শুক্রবার রাত পৌনে একটার দিকে ডুমুরিয়া ব্রিজ সংলগ্ন এলাকা থেকে তাদেরকে আটক করা হয়। আটককৃতরা হলেন— নোয়াখালী জেলার বেগমগঞ্জ উপজেলাধীন লাউতলা গ্রামের অলী উল্লাহ’র ছেলে ইউছুফ (৩৮), সেনবাগ উপজেলার বিজপাড় গ্রামের মৃত হাবিব উল্লাহর ছেলে বেলাল হোসেন (৪৫), কুমিল্লার বরুড়া উপজেলার বাঁশতলী গ্রামের আব্দুল করিমের ছেলে খোকন মিয়া (৩২), ফেনী জেলার দাগনভূইয়া উপজেলার বেকের বাজার গ্রামের মুমিনুল হকের ছেলে আজাদ হোসেন (২৫), একই জেলার সদর উপজেলার পাঁচগাছিয়া গ্রামের কসাই সেলিমের ছেলে নূরুল ইসলাম (২২), সোনাগাজী উপজেলার কুঠিরহাট গ্রামের মৃত আব্দুল সালামের ছেলে জাবেদ হোসেন নূরুল ইসলাম (৩৫), দাগনভূ্ইয়া উপজেলার উত্তর আলীপুর গ্রামের সেলিম মিয়ার ছেলে আলিক উল্লাহ শাকিল (২০), একই গ্রামের মৃত আলী আকবর এর ছেলে আলী হোসেন মিঠু (২২), ফেনী সদর উপজেলার পশ্চিম ছনুয়া গ্রামের আবুল কাশেমের ছেলে মহিউদ্দিন (২২)। চান্দিনা থানার ওসি মোহাম্মদ আবুল ফয়সল জানান, সংঘবদ্ধ ডাকাতরা আন্তঃজেলা ডাকাতদলের সদস্য। শুক্রবার রাতে চান্দিনা-বদরপুর সড়কের ডুমুরিয়া ব্রিজ এলাকায় ডাকাতির প্রস্তুতিকালে গোপন সংবাদের ভিত্তিতে আমরা তাদেরকে আটক করি। এ সময় তাদের কাছ থেকে রামদা, ছোড়া, কাটার মেশিনসহ বিভিন্ন দেশীয় অস্ত্র উদ্ধার করা হয়েছে। আটক ডাকাতদের বিরুদ্ধে চট্টগ্রাম, ফেনী, নোয়াখালী, কুমিল্লা সহ বিভিন্ন থানায় বহু ডাকাতি মামলা রয়েছে। ইত্তেফাক/এএম </body>
</article>
