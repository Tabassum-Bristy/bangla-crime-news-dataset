<article>
  <headline>শফিকুর রহমান শান্তনুর ঈদ ধারাবাহিক ‘মিয়ার বেটা’</headline>
  <url>https://www.ittefaq.com.bd/entertainment/49805/%E0%A6%B6%E0%A6%AB%E0%A6%BF%E0%A6%95%E0%A7%81%E0%A6%B0-%E0%A6%B0%E0%A6%B9%E0%A6%AE%E0%A6%BE%E0%A6%A8-%E0%A6%B6%E0%A6%BE%E0%A6%A8%E0%A7%8D%E0%A6%A4%E0%A6%A8%E0%A7%81%E0%A6%B0-%E0%A6%88%E0%A6%A6-%E0%A6%A7%E0%A6%BE%E0%A6%B0%E0%A6%BE%E0%A6%AC%E0%A6%BE%E0%A6%B9%E0%A6%BF%E0%A6%95-%E0%A6%AE%E0%A6%BF%E0%A7%9F%E0%A6%BE%E0%A6%B0-%E0%A6%AC%E0%A7%87%E0%A6%9F%E0%A6%BE?fbclid=IwAR2b2MlF7L0sLTexDNp74RM220_NgQm8sGOObOx9mgfx0J6b0demDGsDSGc</url>
  <published_at>অনলাইন ডেস্ক</published_at>
  <category>ডাকাতি</category>
  <body>সম্প্রতি পূবাইলে শুটিং শুরু হয়েছে ঈদের ৭ পর্বের বিশেষ নাটক ‘মিয়ার বেটা’। নাটকটি রচনা করেছেন শফিকুর রহমান শান্তনু। পরিচালনা করেছেন সোহেল রানা ইমন। নাটকে মিয়ার  বেটা চরিত্রে রূপদান করেছেন জাহিদ হাসান।সম্ভ্রান্ত মিয়াবাড়ির একমাত্র বংশধর মিয়ার বেটা। ডাকনাম বাদল। তার কাজ হচ্ছে দুর্নীতিবাজ অন্যায়কারী ও প্রতারণাকারীকে উচিত শিক্ষা দেয়া। নাটকটিতে আরো অভিনয় করেছেন সালহা খানম নাদিয়া, ফজলুর রহমান বাবু, সুদীপ দে, বড়দা মিঠু, জামিল সহ আরো অনেকে। নাটকের গল্প সম্পর্কে নাট্যকার শফিকুর রহমান শান্তনু বলেন, ‘হাসি, মজা, উত্তেজনা ও বুদ্ধি মিশ্রিত উচিত শিক্ষার মধ্য দিয়ে গ্রামের বিভিন্ন বিচিত্র সামাজিক সমস্যা যেমন ইভ টিজিং, চুরি ডাকাতি সহ অন্যান্যের সমাধান করে মিয়ার বেটা। তারই মাধ্যমে এক আদর্শ গ্রামীন জীবনের প্রাণবন্ত রূপ ফুটে ওঠে ‘মিয়ার বেটা’তে’। পরিচালক সোহেল রানা ইমন বলেন, নাটকের গল্পটি ভিন্নধর্মী ও চমকপ্রদ। তাই নির্মাণে আগ্রহী হয়েছি। ঈদে একটি স্যটেলাইট চ্যানেলে দর্শক ৭ পর্বের বিশেষ  ধারাবাহিক নাটকটি দেখতে পাবেন।’ ইত্তেফাক/এএম</body>
</article>
