<article>
  <headline>ডাকাতের কবল থেকে ট্রলারসহ নিরাপদ আশ্রয়ে  ফিরেছে ১০ জেলে</headline>
  <url>https://www.ittefaq.com.bd/print-edition/country/84466/%E0%A6%A1%E0%A6%BE%E0%A6%95%E0%A6%BE%E0%A6%A4%E0%A7%87%E0%A6%B0-%E0%A6%95%E0%A6%AC%E0%A6%B2-%E0%A6%A5%E0%A7%87%E0%A6%95%E0%A7%87-%E0%A6%9F%E0%A7%8D%E0%A6%B0%E0%A6%B2%E0%A6%BE%E0%A6%B0%E0%A6%B8%E0%A6%B9-%E0%A6%A8%E0%A6%BF%E0%A6%B0%E0%A6%BE%E0%A6%AA%E0%A6%A6-%E0%A6%86%E0%A6%B6%E0%A7%8D%E0%A6%B0%E0%A7%9F%E0%A7%87--%E0%A6%AB%E0%A6%BF%E0%A6%B0%E0%A7%87%E0%A6%9B%E0%A7%87-%E0%A7%A7%E0%A7%A6-%E0%A6%9C%E0%A7%87%E0%A6%B2%E0%A7%87</url>
  <published_at>প্রিন্ট সংস্করণ</published_at>
  <category>ডাকাতি</category>
  <body>খোঁজ মেলেনি এক জনেরপাথরঘাটা (বরগুনা) সংবাদদাতাগভীর সমুদ্রে মাছ ধরার সময় জলদস্যুরা ইঞ্জিন বিকল করে ডাকাতি করা এফবি খাজা আজমীর ট্রলারসহ ১০ জেলে নিরাপদ আশ্রয়ে ফিরে এসেছেন। তবে সাগরে ফেলে দেওয়া দুই জেলের মধ্যে রিয়াজ ওরফে নিজামুদ্দিন ভারতে উদ্ধার হলেও অপর জেলে আ. মন্নানের সন্ধান পাওয়া যায়নি।বরগুনা জেলা মত্স্যজীবী ট্রলার মালিক সমিতির সভাপতি গোলাম মোস্তফা চৌধুরী এ তথ্য নিশ্চিত করে জানান, বিকল এফবি খাজা আজমীর ট্রলারের ১০ জেলেকে বঙ্গোপসাগরের বঙ্গবন্ধু চর থেকে কোস্টগার্ড শুক্রবার সন্ধ্যায় মোংলা ঘাট দিয়ে গেলে রাতেই জেলেরা বাগেরহাটের মোরেলগঞ্জে তাদের বাড়িতে যায়। তবে সাগরে ফেলে দেওয়া দুই জেলের মধ্যে রিয়াজ ওরফে নিজামুদ্দিন ভারতে উদ্ধার হলেও অপর জেলে আ. মন্নানের সন্ধান পাওয়া যায়নি বলে জানান তিনি।গত ২৪ আগস্ট ভোররাতে গভীর সমুদ্রের চালনা বয়া দক্ষিণ-পশ্চিমে এফবি খাজা আজমীর ট্রলারে ঐ ডাকাতির ঘটনা ঘটে। </body>
</article>
