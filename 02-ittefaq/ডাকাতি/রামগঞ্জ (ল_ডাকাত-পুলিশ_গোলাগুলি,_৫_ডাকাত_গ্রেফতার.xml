<article>
  <headline>ডাকাত-পুলিশ গোলাগুলি, ৫ ডাকাত গ্রেফতার</headline>
  <url>https://www.ittefaq.com.bd/wholecountry/67952/%E0%A6%A1%E0%A6%BE%E0%A6%95%E0%A6%BE%E0%A6%A4-%E0%A6%AA%E0%A7%81%E0%A6%B2%E0%A6%BF%E0%A6%B6-%E0%A6%97%E0%A7%8B%E0%A6%B2%E0%A6%BE%E0%A6%97%E0%A7%81%E0%A6%B2%E0%A6%BF-%E0%A7%AB-%E0%A6%A1%E0%A6%BE%E0%A6%95%E0%A6%BE%E0%A6%A4-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0</url>
  <published_at>রামগঞ্জ (লক্ষ্মীপুর) সংবাদদাতা</published_at>
  <category>ডাকাতি</category>
  <body>লক্ষ্মীপুরের রামগঞ্জ উপজেলার ৫নং চন্ডিপুর ইউনিয়নে ডাকাতির প্রস্তুতিকালে পুলিশ ও ডাকাতদের মধ্যে গোলাগুলির ঘটনা ঘটেছে। বুধবার গভীর রাতে রামনগর গ্রামে ঘটনা ঘটে। এ সময় অস্ত্র এবং ডাকাতি করার বিভিন্ন উপকরণ উদ্ধারসহ গ্রেফতার করা হয় পাঁচজন ডাকাতকে।আটক ডাকাতরা হলো, ইউনুছ প্রকাশ (ইনু ডাকাত) (৩৬), মো. কামাল হোসেন (২৯), মো. জসিম (২৭), বেলাল হোসেন (২৭) এবং হারুনুর রশিদ।  সূত্র জানায়, উপজেলার চন্ডিপুর ইউপির রামনগর গ্রামের মনির পাটোয়ারী বাড়ির পরিত্যক্ত বাগানে একটি গ্রুপ ডাকাতির জন্য প্রস্তুতি নিচ্ছিলো। এ সময় গোপনে সংবাদ পেয়ে রামগঞ্জ থানার ওসি মো. আনোয়ার হোসেনের নেতৃত্বে এস.আই মো. কাউছার হোসেনসহ বিপুল পরিমাণ পুলিশ ঘটনাস্থল ঘেরাও করে। পুলিশের উপস্থিতি টের পেয়ে ডাকাতরা পুলিশকে লক্ষ্য করে এলোপাথাড়ি গুলিবর্ষণ করে। তাৎক্ষনিক পরিস্থিতি নিয়ন্ত্রণে আনতে পুলিশ ৩ রাউন্ড ফাঁকা গুলি ছোঁড়ে। পালিয়ে যাওয়ার সময় ৫ জন ডাকাতকে আটক করতে সক্ষম হয় পুলিশ।আরও পড়ুন: চুরির অপবাদে দুই দফা পেটানো হলো কিশোরকেরামগঞ্জ থানার অফিসার ইনচার্জ (ওসি) মো. আনোয়ার হোসেন বলেন, আটক ডাকাতদের বিরুদ্ধে থানায় একাধিক মামলা রয়েছে। তাদের কাছ থেকে একটি এয়ারগান, ২টি বড় রামদা, একটি কাছি এবং লোহা কাটার কেচিসহ দেশীয় অস্ত্র উদ্ধার করা হয়েছে।ইত্তেফাক/অনি</body>
</article>
