<article>
  <headline>রুয়েটে ব্যাংক ডাকাতের হাতে আহত প্রহরী লিটন আইসিইউতে</headline>
  <url>https://www.ittefaq.com.bd/wholecountry/70449/%E0%A6%B0%E0%A7%81%E0%A7%9F%E0%A7%87%E0%A6%9F%E0%A7%87-%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A7%87%E0%A6%B0-%E0%A6%B9%E0%A6%BE%E0%A6%A4%E0%A7%87-%E0%A6%86%E0%A6%B9%E0%A6%A4-%E0%A6%AA%E0%A7%8D%E0%A6%B0%E0%A6%B9%E0%A6%B0%E0%A7%80-%E0%A6%B2%E0%A6%BF%E0%A6%9F%E0%A6%A8-%E0%A6%86%E0%A6%87%E0%A6%B8%E0%A6%BF%E0%A6%87%E0%A6%89%E0%A6%A4%E0%A7%87</url>
  <published_at>স্টাফ রিপোর্টার, রাজশাহী</published_at>
  <category>ডাকাতি</category>
  <body>রাজশাহী প্রকৌশল ও প্রযুক্তি বিশ্ববিদ্যালয় (রুয়েট) রূপালী ব্যাংকের শাখায় প্রহরীকে কুপিয়ে আহত করে ডাকাতির চেষ্টার ঘটনায় মামলা দায়ের করা হয়েছে। মামলার বাদী হয়েছেন ব্যাংকের শাখা ব্যবস্থাপক সোয়াইবুর রহমান খান। এদিকে শারীরিক অবস্থা খারাপ হওয়ায় অপারেশনের পর প্রহরী লিটনকে নিবিড় পর্যবেক্ষণ কক্ষে (আইসিইউ) নেওয়া হয়েছে।বৃহস্পতিবার দিবাগত রাতে ডাকাতির চেষ্টাকালে দুর্বৃত্তরা ধারালো অস্ত্র দিয়ে গলা কেটে আহত করে প্রহরী লিটনকে। আহত লিটনকে উদ্ধার করে রামেক হাসপাতালে ভর্তি করা হয়। শুক্রবার দুপুরে তার শরীরে জরুরি অস্ত্রপচার করা হয়েছে। তিন ঘণ্টা অস্ত্রপচার শেষে তিনি তাকে নিবিড় পর্যবেক্ষণ কক্ষে (আইসিইউ) রাখা হয়েছে।আরও পড়ুন: নবাবগঞ্জে যুবকের ঝুলন্ত লাশ উদ্ধারমতিহার থানার ভারপ্রাপ্ত কর্মকর্তা (ওসি) শাহাদাত হোসেন খান মামলা দায়েরের বিষয়টি নিশ্চিত করেছেন। তিনি জানান, ডাকাতি সংঘটিত করার চেষ্টায় অজ্ঞাত দুর্বৃত্তদের আসামি করে মামলাটি করা হয়েছে। তবে এ ঘটনায় এখন পর্যন্ত কাউকে আটক করা যায়নি। তবে বিশ্ববিদ্যালয়ের মতো সুরক্ষিত এলাকায় এ ধরনের ডাকাতির ঘটনাকে সর্বোচ্চ গুরুত্ব দিয়ে তদন্ত করা হচ্ছে বলে জানান তিনি। ইত্তেফাক/নূহু</body>
</article>
