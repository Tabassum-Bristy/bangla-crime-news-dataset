<article>
  <headline>চানারুঘাট দেউন্দি চা বাগানের ডাক্তার বাংলোতে ডাকাতি</headline>
  <url>https://www.ittefaq.com.bd/wholecountry/77631/%E0%A6%9A%E0%A6%BE%E0%A6%A8%E0%A6%BE%E0%A6%B0%E0%A7%81%E0%A6%98%E0%A6%BE%E0%A6%9F-%E0%A6%A6%E0%A7%87%E0%A6%89%E0%A6%A8%E0%A7%8D%E0%A6%A6%E0%A6%BF-%E0%A6%9A%E0%A6%BE-%E0%A6%AC%E0%A6%BE%E0%A6%97%E0%A6%BE%E0%A6%A8%E0%A7%87%E0%A6%B0-%E0%A6%A1%E0%A6%BE%E0%A6%95%E0%A7%8D%E0%A6%A4%E0%A6%BE%E0%A6%B0-%E0%A6%AC%E0%A6%BE%E0%A6%82%E0%A6%B2%E0%A7%8B%E0%A6%A4%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF</url>
  <published_at>চুনারুঘাট (হবিগঞ্জ) সংবাদদাতা</published_at>
  <category>ডাকাতি</category>
  <body>চুনারুঘাট উপজেলার দেউন্দি চা বাগানের ডাক্তার বাংলোতে দুর্ধর্ষ ডাকাতি সংগঠিত হয়েছে। রবিবার গভীর রাতে ডাকাতরা মাথায় পিস্তল ঠেকিয়ে স্বর্ণালঙ্কার, নগদ টাকাসহ প্রায় পাঁচ লাখ টাকার মালামাল লুটে নেয়। বাগান সূত্র ও পুলিশ জানায়, গভীর রাতে হাফ প্যান্ট পড়া অবস্থায় ৮/১০ জনের ডাকাত দল মুখোশ পড়ে হাতে রামদা নিয়ে প্রথমে দারোয়ান রবি মুন্ডা ও সন্তোষকে জিম্মি করে রশি দিয়ে বেঁধে ফেলে। পরে বাংলোর পিছনের দরজা ভেঙ্গে ভেতরে প্রবেশ করে। ভাঙ্গার আওয়াজ পেয়ে ডা. অনিমেষ গুলদার (৪৫), স্ত্রী সরমিষ্ট কর্মকার ও ৪ বছরের ছেলে অরিত্র গুলদার ঘুম থেকে জেগে উঠলে তাদের মাথায় পিস্তল ঠেকিয়ে পুরো পরিবারকে জিম্মি করা হয়। পরে স্বর্ণালংকার, নগদ টাকা, ৭টি মোবাইল সেট, ল্যাপটপ ও কাপড়চোপড়সহ ৫ লাখ টাকার মালামাল লুটে নেয়। আরও পড়ুন: কোটি টাকার বালু পানিতেখবর পেয়ে সিলেট বিভাগের ডি.আই.জি কামরুল ইসলাম, এডিশনাল ডি.আই.জি জয়দেব কুমার ভদ্র, হবিগঞ্জ পুলিশ সুপার মোহাম্মদ উল্ল্যাহ, এডিশনাল পুলিশ সুপার আহমেদ রাজু, চুনারুঘাট-মাধবপুর সার্কেল নাজিম উদ্দিন ও চুনারুঘাট থানার ওসি নাজমুল হক ঘটনাস্থল পরিদর্শন করেছেন। এ ঘটনায় মামলা দায়ের করা হয়েছে।ইত্তেফাক/অনি</body>
</article>
