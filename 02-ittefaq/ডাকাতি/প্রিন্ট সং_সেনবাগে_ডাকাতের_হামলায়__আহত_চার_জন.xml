<article>
  <headline>সেনবাগে ডাকাতের হামলায়  আহত চার জন</headline>
  <url>https://www.ittefaq.com.bd/print-edition/country/77562/%E0%A6%B8%E0%A7%87%E0%A6%A8%E0%A6%AC%E0%A6%BE%E0%A6%97%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A7%87%E0%A6%B0-%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A7%9F--%E0%A6%86%E0%A6%B9%E0%A6%A4-%E0%A6%9A%E0%A6%BE%E0%A6%B0-%E0%A6%9C%E0%A6%A8</url>
  <published_at>প্রিন্ট সংস্করণ</published_at>
  <category>ডাকাতি</category>
  <body>সেনবাগ (নোয়াখালী) সংবাদদাতানোয়াখালীর সেনবাগ উপজেলার ৩ নং ডমুরুয়া ইউনিয়নের হোমনাবাদ-শ্রীপুর গ্রামে শনিবার রাত তিনটার দিকে আবদুল আজিজ মাস্টার বাড়ির ডাঃ মাহবুবুর রহমান সুমনের বসতঘরে দুর্ধর্ষ ডাকাতি সংগঠিত হয়েছে। এসময় ১৫/২০ জনের একদল সশস্ত্র ডাকাত দল ওই বাড়ির   কলাপসিবল গেইটের তালা ভেঙে ভিতরে ঢুকে প্রায় ৭ লাখ টাকার সম্পদ লুট নিয়ে গেছে। এসময় ডাকাত দলের হামলায় এক স্কুল শিক্ষক সহ ৪ জন আহত হয়েছে। আহতরা হচ্ছে -ওই বাড়ির মোশারফ হোসেনের স্ত্রী  উরফুতের নেছা (৭০), তার ছেলের বউ স্থানীয় আজিজিয়া সরকারি প্রাথমিক বিদ্যালয়ের সহকারী স্কুল শিক্ষক সৌনিয়া আক্তার (৩৫), ছেলে বউ লিনু (২৪), মেয়ে লিটন (৩৫) ও ছেলের বউ তাহমিনা (৩৫)।ডাকাতির ঘটনাটি নিশ্চিত করে সেনবাগ থানার ওসি মিজানুর রহমান জানান, এ ঘটনায় মামলার প্রস্তুতি চলছে।</body>
</article>
