<article>
  <headline>চট্টগ্রামে ডাকাতির ঘটনায় ছয়জন  গ্রেফতার</headline>
  <url>https://www.ittefaq.com.bd/print-edition/country/58590/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF%E0%A6%B0-%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%9B%E0%A7%9F%E0%A6%9C%E0%A6%A8--%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0</url>
  <published_at>চট্টগ্রাম অফিস</published_at>
  <category>ডাকাতি</category>
  <body>কর্ণফুলী থানার চরলক্ষ্যা এলাকার গোয়ালপাড়ায় একটি বাড়িতে ডাকাতির ঘটনায় ছয়জনকে গ্রেফতার করেছে পুলিশ। এদের মধ্যে তিনজন আদালতে স্বীকারোক্তিমূলক জবানবন্দি দিয়েছেন। উদ্ধার করা হয়েছে ডাকাতি হওয়া স্বর্ণালংকার। গ্রেফতারকৃতরা হলো- নুর মোহাম্মদ, আতাউল, তড়িত্, গফুর, সেলিম ও পারভেজ।গত বুধবার মেট্রোপলিটন ম্যাজিস্ট্রেট মো. শফিউদ্দিনের আদালতে স্বীকারোক্তিমূলক জবানবন্দি দিয়েছেন তড়িত্। এর আগে মেট্রোপলিটন ম্যাজিস্ট্রেট মো. খায়রুল আমীনের আদালতে গ্রেফতার নুর মোহাম্মদ ও আতাউল স্বীকারোক্তিমূলক জবানবন্দি দেন।পুলিশ সূত্র জানায়, গত ২৯ এপ্রিল কর্ণফুলী থানার চরলক্ষ্যা এলাকার গোয়ালপাড়ায় একটি বাড়িতে ডাকাতির ঘটনা ঘটে। ডাকাতরা নগদ টাকা, স্বর্ণালঙ্কার ও মূল্যবান জিনিসপত্র নিয়ে যায়। এ ঘটনায় মামলা দায়ের হলে পুলিশ মোট ছয় আসামিকে গ্রেফতার করে।</body>
</article>
