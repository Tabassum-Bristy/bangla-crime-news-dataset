<article>
  <headline>গফরগাঁওয়ে দুই বাড়িতে ডাকাতি</headline>
  <url>https://www.ittefaq.com.bd/print-edition/country/75163/%E0%A6%97%E0%A6%AB%E0%A6%B0%E0%A6%97%E0%A6%BE%E0%A6%81%E0%A6%93%E0%A7%9F%E0%A7%87-%E0%A6%A6%E0%A7%81%E0%A6%87-%E0%A6%AC%E0%A6%BE%E0%A7%9C%E0%A6%BF%E0%A6%A4%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF</url>
  <published_at>গফরগাঁও (ময়মনসিংহ) সংবাদদাতা</published_at>
  <category>ডাকাতি</category>
  <body>গফরগাঁও উপজেলার পাগলা থানায় মশাখালী টানপাড়া গ্রামে দুই বাড়িতে গত শুক্রবার গভীর রাতে ডাকাতির ঘটনা ঘটেছে। এ সময় ডাকাতের দল নগদ টাকা, স্বর্ণালংকার, মোবাইল ফোনসেটসহ লক্ষাধিক টাকার মালামাল লুট করে নিয়ে যায়। ডাকাতদের ধারালো অস্ত্রের আঘাতে ও গুলিবিদ্ধ হয়ে দুজন আহত হন। খবর পেয়ে পাগলা থানার পুলিশ গতকাল শনিবার সকালে ঘটনাস্থল পরিদর্শন করে।ডাকাত দলের হামলায় ও গুলিবিদ্ধ হয়ে আফাজ উদ্দিন ও তার স্ত্রী শায়লা আহত হন। গুলিবিদ্ধ আফাজ উদ্দিনকে ময়মনসিংহ মেডিক্যাল কলেজ হাসপাতালে ভর্তি করা হয়েছে।পাগলা থানার ওসি মো. শাহিনুজ্জামান খান জানান, ঘটনাস্থলে পুলিশ পাঠানো হয়েছে। বিষয়টির তদন্ত চলছে। </body>
</article>
