<article>
  <headline>গরুর খাটালে ছাত্রলীগ নেতার চাঁদাবাজি, সভাপতিসহ আটক ১০</headline>
  <url>https://www.ittefaq.com.bd/wholecountry/73972/%E0%A6%97%E0%A6%B0%E0%A7%81%E0%A6%B0-%E0%A6%96%E0%A6%BE%E0%A6%9F%E0%A6%BE%E0%A6%B2%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%B0-%E0%A6%9A%E0%A6%BE%E0%A6%81%E0%A6%A6%E0%A6%BE%E0%A6%AC%E0%A6%BE%E0%A6%9C%E0%A6%BF-%E0%A6%B8%E0%A6%AD%E0%A6%BE%E0%A6%AA%E0%A6%A4%E0%A6%BF%E0%A6%B8%E0%A6%B9-%E0%A6%86%E0%A6%9F%E0%A6%95-%E0%A7%A7%E0%A7%A6</url>
  <published_at>শিবগঞ্জ (চাঁপাইনবাবগঞ্জ) সংবাদদাতা</published_at>
  <category>ছিনতাই</category>
  <body>শিবগঞ্জের মনাকষা ইউনিয়নের মাসুদপুর সীমান্তের পাশে গরুর খাটালে চাঁদাবাজি করার সময় উপজেলা ছাত্রলীগ সভাপতি রিজভী আলম রানাসহ ১০ জনকে আটক করে থানা পুলিশে সোপর্দ করা হয়েছে।আটককৃতরা হলেন- রিজভী আলম রানা (২৯), ইব্রাহিম (২৩), ফরহাদ হোসেন (২২), কামরুজ্জামান (২২), নাইম হোসেন (২০), জামরুল (১৮), জমির আলী (২০), বাবু (২৫), হাবিব (২০) ও সোহেল (১৮)।গরুর খাটাল মালিক রুবেল জানান,  সকাল সাড়ে ১১টার দিকে ছাত্রলীগ সভাপতি রিজভীসহ ১০/১৫ জন ছাত্রলীগ নেতাকর্মী খাটালের অফিসে গিয়ে অতর্কিত হামলা চালিয়ে ৬০ লাখ টাকা ছিনতাই করে। এ সময় পাশের মাসুদপুর বিওপির বিজিবির সদস্যরা সংবাদ পেয়ে ঘটনাস্থলে গিয়ে রানাসহ ১০ জনকে আটক করে। রুবেল আরও জানান, এ সময় সুযোগ বুঝে লাখ টাকাসহ ৪/৫ পালিয়ে যায়।  মঙ্গলবার ৯২০টি গরু ভারত থেকে এসেছে এবং টাকা গুলো ভারতীয় গরু ব্যবসায়ীদের ছিল।  এ ব্যাপারে, মাসুদপুর বিওপি ক্যাম্পের ক্যাম্প কমান্ডার শাহাদাৎ হোসেন জানান, সংবাদ পেয়ে বিজিবির একটি টহল দলকে পাঠানো হয়। সেখানে রিজভী আলম রানাসহ ১০জনকে আটক করা হয়।আরও পড়ুন: ছেলেধরা সন্দেহে গণপিটুনি, গ্রেফতার ৬এ ব্যাপারে শিবগঞ্জ থানার অফিসার ইনচার্জ শিকদার মো. মশিউর জানান, রুবেল বাদি হয়ে শিবগঞ্জ থানায় একটি এজাহার দায়ের করেছেন।তদন্ত করে ব্যবস্থা নেওয়া হবে। ইত্তেফাক/অনি</body>
</article>
