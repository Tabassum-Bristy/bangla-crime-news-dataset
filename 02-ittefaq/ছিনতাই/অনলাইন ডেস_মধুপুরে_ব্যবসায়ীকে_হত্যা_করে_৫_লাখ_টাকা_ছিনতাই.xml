<article>
  <headline>মধুপুরে ব্যবসায়ীকে হত্যা করে ৫ লাখ টাকা ছিনতাই</headline>
  <url>https://www.ittefaq.com.bd/wholecountry/46113/%E0%A6%AE%E0%A6%A7%E0%A7%81%E0%A6%AA%E0%A7%81%E0%A6%B0%E0%A7%87-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%95%E0%A6%B0%E0%A7%87-%E0%A7%AB-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87</url>
  <published_at>অনলাইন ডেস্ক</published_at>
  <category>ছিনতাই</category>
  <body>টাঙ্গাইলের মধুপুরে আব্দুল জলিল নামে এক ব্যবসায়ীর গলা কেটে হত্যা করে ৫ লাখ টাকা ছিনতাই করেছে দুর্বৃত্তরা। সোমবার রাত ১১টার দিকে টাঙ্গাইল-ময়মনসিংহ সড়কের মধুপুর পৌর এলাকার অলিপুরের রাস্তায় এ ঘটনা ঘটে। আব্দুল জলির ওই গ্রামের মৃত কুদ্রত আলী মণ্ডলের ছেলে।তিনি ধানসহ বিভিন্ন শস্য ব্যবসার সঙ্গে জড়িত ছিলেন।স্থানীয়রা জানায়, আব্দুল জলিল ব্যবসার কাছ শেষ করে মধুপুর থেকে ৫ টাকা নিয়ে অলিপুরে তার নিজ বাড়িতে ফিরছিলেন। এ সময় দুর্বৃত্তরা রাস্তায় পথরোধ করে তাকে ছুরিকাঘাত এবং গলায় ধারালো অস্ত্রে আঘাত করে। পরে তার কাছে থাকা ৫ লাখ টাকা ছিনিয়ে নিয়ে পালিয়ে যায়। একই পথ দিয়ে প্রতিবেশী অপর ব্যবসায়ী মতিয়ার রহমান বাড়ি ফেরার সময় জলিলকে রক্তাক্ত ও অবচেতন অবস্থায় পড়ে থাকতে দেখেন। তার চিৎকারে আশপাশের লোকজন ছুটে এসে অচেতন জলিলকে উদ্ধার করে মধুপুর উপজেলা স্বাস্থ্য কমপ্লেক্সে নিয়ে যান। সেখানে কর্তব্যরত চিকিৎসক তাকে মৃত বলে ঘোষণা করেন।আরও পড়ুন: মকছুদ ও এক শিক্ষক টাকা দেয় খুনিদেরউপজেলা স্বাস্থ্য কর্মকর্তা খন্দকার সাদিকুর রহমান জলিলের মৃত্যুর বিষয়টি নিশ্চিত করেছেন। মধুপুর সার্কেলের সিনিয়র এএসপি কামরান হোসেন রাতে ঘটনাস্থল পরিদর্শনে যান। তিনি সাংবাদিকদের জানান, পুলিশ দুর্বৃত্তদের গ্রেফতারে অভিযান চালাচ্ছে।ইত্তেফাক/এমআরএম   </body>
</article>
