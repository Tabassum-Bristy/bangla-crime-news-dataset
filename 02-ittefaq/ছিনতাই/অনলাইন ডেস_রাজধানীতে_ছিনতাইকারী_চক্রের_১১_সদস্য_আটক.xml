<article>
  <headline>রাজধানীতে ছিনতাইকারী চক্রের ১১ সদস্য আটক</headline>
  <url>https://www.ittefaq.com.bd/capital/61091/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87%E0%A6%95%E0%A6%BE%E0%A6%B0%E0%A7%80-%E0%A6%9A%E0%A6%95%E0%A7%8D%E0%A6%B0%E0%A7%87%E0%A6%B0-%E0%A7%A7%E0%A7%A7-%E0%A6%B8%E0%A6%A6%E0%A6%B8%E0%A7%8D%E0%A6%AF-%E0%A6%86%E0%A6%9F%E0%A6%95</url>
  <published_at>অনলাইন ডেস্ক</published_at>
  <category>ছিনতাই</category>
  <body>রাজধানীতে দুটি ছিনতাইকারী চক্রের ১১ সদস্যকে আটক করেছে র‌্যাব। মঙ্গলবার রাতে সদরঘাট ও সাইনবোর্ড এলাকায় বিশেষ অভিযান চালিয়ে তাদের আটক করা হয়।এসময় তাদের কাছ থেকে ১১টি চাকু, ৪০টি ব্লেড, ১১টি মোবাইল ফোন ও নগদ ৭ হাজার ৮৩০ টাকা জব্দ করা হয়। র‌্যাব-১০ এর এক সংবাদ বিজ্ঞপ্তিতে এ তথ্য জানানো হয়।আরও পড়ুন: ঢাকায় বিজিবি-বিএসএফ মহাপরিচালক পর্যায়ে সীমান্ত সম্মেলন আজআটকরা হলেন, মো. আরিফুর রহমান (৩৪), মো. শফিকুল ইসলাম (৩৫), মো. সাইফুল ইসলাম (২৮), মো. মনির (৪০), মো. মোস্তাক মোল্লা (২৬), মো. আব্দুল মুকিম (২৭), মো. সোহাগ (২৮), বিল্লাল হোসেন (২৪), মো. রনি (২৭), মো. নাছির (৪০) ও মো. জাকির হোসেন (৪৮)।বিজ্ঞপ্তিতে বলা হয়, রাতে র‌্যাব-১০ এর অধিনায়ক মেজর মো. আশরাফুল হকের নেতৃত্বে একটি দল সদরঘাট ও সাইনবোর্ড এলাকায় অভিযান চালায়। এসময় দুটি ছিনতাইকারী চক্রের মূলহোতাসহ ১১ সদস্যকে আটক করা হয়।  &#13;
প্রাথমিক জিজ্ঞাসাবাদের ভিত্তিতে র‌্যাব জানায়, আটকরা দীর্ঘদিন ধরে সদরঘাট, সাইনবোর্ড ও আশপাশ এলাকার পথচারীদের কাছ থেকে ল্যাপটপ, মোবাইল ফোন, স্বর্ণালঙ্কারসহ মূল্যবান মালামাল চুরি ও ছিনতাই করে আসছিলেন। মঙ্গলবার তারা ঈদ শেষে রাজধানীতে ফেরা মানুষদের কাছ থেকে মূল্যবান জিনিসপত্র ছিনতাইয়ের উদ্দেশে জড়ো হচ্ছিলেন। আটকদের বিরুদ্ধে সংশ্লিষ্ট থানায় মামলা দায়েরের প্রস্তুতি চলছে।ইত্তেফাক/এমআরএম</body>
</article>
