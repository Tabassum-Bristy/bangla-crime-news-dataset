<article>
  <headline>সাঁথিয়ায় ডিবি পরিচয়ে দিনে-দুপুুরে ছিনতাই চেষ্টা</headline>
  <url>https://www.ittefaq.com.bd/wholecountry/18791/%E0%A6%B8%E0%A6%BE%E0%A6%81%E0%A6%A5%E0%A6%BF%E0%A7%9F%E0%A6%BE%E0%A7%9F-%E0%A6%A1%E0%A6%BF%E0%A6%AC%E0%A6%BF-%E0%A6%AA%E0%A6%B0%E0%A6%BF%E0%A6%9A%E0%A7%9F%E0%A7%87-%E0%A6%A6%E0%A6%BF%E0%A6%A8%E0%A7%87-%E0%A6%A6%E0%A7%81%E0%A6%AA%E0%A7%81%E0%A7%81%E0%A6%B0%E0%A7%87-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87-%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE</url>
  <published_at>সাঁথিয়া প্রতিনিধি</published_at>
  <category>ছিনতাই</category>
  <body>পাবনার সাঁথিয়ায় ডিবি পুলিশ পরিচয়ে গলা কেটে ছিনতাইয়ের চেষ্টা করা হয়েছে। ছিনতাইকারীকে আটক করে পুলিশে সোপর্দ করেছে স্থানীয়রা। আহতকে মুমূর্ষু অবস্থায় হাসপাতালে ভর্তি করা হয়েছে। ঘটনাটি ঘটেছে শনিবার বিকালে উপজেলার মাধপুর-বেড়া সড়কের সুন্দরকান্দি নামক স্থানে।স্থানীয়রা জানায়, সুন্দরকান্দি গ্রামের আঃ ছামাদের ছেলে কামাল হোসেন (৩২) সিগারেট কোম্পানীর সেলসম্যান। বাড়ী ফেরার পথে পূর্ব থেকে তার পিছু নেয় হোন্ডারোহী দুই ছিনতাইকারী। কামাল সুন্দরকান্দি পৌঁছুলে তার গতি রোধ করে ডিবি পুলিশ পরিচয় দিয়ে তার কাছে কি আছে জানতে চায়। এ সময় কামালের নিকটে থাকা সিগারেট বিক্রির টাকা হাতিয়ে নিতে চেষ্টা করে ছিনতাইকারীরা। জোরাজুরি করলে চাকু দিয়ে কামালের হাতে পোচ দেয়। তখন কামাল চিৎকার দিলে আশপাশের লোকজন এসে ছিনতাইকারীদের আটক করে। এ সময় একজন পালিয়ে গেলেও পাবনা সদর থানার শিবরামপুরের (মুজাহিদ ক্লাবের) মৃত আঃ ছামাদের ছেলে জাহিদুল ইসলাম উজ্জলকে (৩৫) উত্তম-মধ্যম দিয়ে পুলিশে সোপর্দ করে জনতা।আহত কামালকে মুমূর্ষু অবস্থায় উদ্ধার করে পাবনা হাসপাতালে ভর্তি করা হয়েছে। তার অবস্থা আশঙ্কাজনক বলে পরিবারের লোকজন জানিয়েছে।আরও পড়ুনঃ সূর্যসেন যুগে যুগে বিপ্লবী চেতনার উৎস হয়ে থাকবেন: ফজলে করিম চৌধুরী এমপিস্থানীয়রা আরো জানায়, ইদানিং হাইওয়ে রাস্তাসহ বিভিন্ন স্থানে ডিবি পুলিশ পরিচয়ে ডাকাতি, ছিনতাইয়ের ঘটনা বেড়ে গেছে।ঘটনার সত্যতা স্মীকার করে সাঁথিয়া থানার ওসি জাহাঙ্গীর হোসেন জানান, ‘ছিনতাইকারী থানা হেফাজতে রয়েছে। মামলার প্রক্রিয়া চলছে।’ইত্তেফাক/নূহু</body>
</article>
