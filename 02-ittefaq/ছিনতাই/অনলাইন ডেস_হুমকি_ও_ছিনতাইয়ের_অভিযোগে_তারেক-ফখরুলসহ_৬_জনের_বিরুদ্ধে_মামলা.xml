<article>
  <headline>হুমকি ও ছিনতাইয়ের অভিযোগে তারেক-ফখরুলসহ ৬ জনের বিরুদ্ধে মামলা</headline>
  <url>https://www.ittefaq.com.bd/court/51356/%E0%A6%B9%E0%A7%81%E0%A6%AE%E0%A6%95%E0%A6%BF-%E0%A6%93-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87%E0%A7%9F%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%A4%E0%A6%BE%E0%A6%B0%E0%A7%87%E0%A6%95-%E0%A6%AB%E0%A6%96%E0%A6%B0%E0%A7%81%E0%A6%B2%E0%A6%B8%E0%A6%B9-%E0%A7%AC-%E0%A6%9C%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AE%E0%A6%BE%E0%A6%AE%E0%A6%B2%E0%A6%BE</url>
  <published_at>অনলাইন ডেস্ক</published_at>
  <category>ছিনতাই</category>
  <body>বিএনপির সিনিয়র ভাইস চেয়ারম্যান তারেক রহমান ও মহাসচিব মির্জা ফখরুল ইসলাম আলমগীরসহ ছয় জ্যেষ্ঠ নেতার বিরুদ্ধে মামলা করা হয়েছে। খালেদা জিয়ার নামে করা মামলা প্রত্যাহারের হুমকি এবং ছিনতাইয়ের অভিযোগে এই মামলা করেন জননেত্রী পরিষদের সভাপতি এবি সিদ্দিকী। রবিবার ঢাকা মহানগর হাকিম আবু সুফিয়ান মো. নোমানের আদালতে মামলা করা হয়। আসামিদের বিরুদ্ধে গ্রেফতারি পরোয়ানা জারির আবেদন করেন বাদী। আদালত বংশাল থানাকে অভিযোগ তদন্তের নির্দেশ দিয়েছেন।   মামলার অপর আসামিরা হলেন- বিএনপির স্থায়ী কমিটির সদস্য খন্দকার মোশাররফ হোসেন, আমীর খসরু মাহমুদ চৌধুরী, গয়েশ্বর চন্দ্র রায়, সিনিয়র যুগ্ম মহাসচিব রুহুল কবির রিজভী এবং অজ্ঞাত পাঁচজন।আরও পড়ুন: সংসদে না যাওয়ার সিদ্ধান্ত ভুল ছিল: ফখরুলমামলার অভিযোগে বলা হয়, বাদী ৩০ এপ্রিল রামপুরা থেকে তাঁতিবাজার মোড়ে নামেন। এর পর পেছন থেকে ৪-৫ জন তার পাঞ্জাবি টেনে ধরে ছিঁড়ে ফেলে। এসময় তারা বলে- ‘তোকে পেয়েছি আর ছাড়া যাবে না। কারণ তুই আমাদের নেত্রী খালেদা জিয়া ও বিএনপির নেতাদের বিরুদ্ধে মামলা করেছিস। তোকে আজ খুন করব। আমাদের ঊর্ধ্বতন নেতারা হুকুম দিয়েছেন।’অভিযোগে আরও বলা হয়, ‘অজ্ঞাত লোকজন এক মাসের মধ্যে তাদের নেত্রী (খালেদা জিয়া) ও অন্য নেতাকর্মীদের মামলা প্রত্যাহারের জন্য এবি সিদ্দিকীকে হুমকি দেয়। যাওয়ার সময় বাদীর গায়ে থাকা মুজিবকোট খুলে ফেলে। এরপর পাঞ্জাবির পকেটে থাকা দুই হাজার ২০০ টাকা নিয়ে যায়।’ইত্তেফাক/জেডএইচ</body>
</article>
