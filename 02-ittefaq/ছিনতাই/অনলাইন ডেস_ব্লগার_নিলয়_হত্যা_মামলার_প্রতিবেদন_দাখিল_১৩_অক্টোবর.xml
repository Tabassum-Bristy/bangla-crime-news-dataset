<article>
  <headline>ব্লগার নিলয় হত্যা: মামলার প্রতিবেদন দাখিল ১৩ অক্টোবর</headline>
  <url>https://www.ittefaq.com.bd/court/86952/%E0%A6%AC%E0%A7%8D%E0%A6%B2%E0%A6%97%E0%A6%BE%E0%A6%B0-%E0%A6%A8%E0%A6%BF%E0%A6%B2%E0%A7%9F-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A7%87%E0%A6%A6%E0%A6%A8-%E0%A6%A6%E0%A6%BE%E0%A6%96%E0%A6%BF%E0%A6%B2-%E0%A7%A7%E0%A7%A9-%E0%A6%85%E0%A6%95%E0%A7%8D%E0%A6%9F%E0%A7%8B%E0%A6%AC%E0%A6%B0</url>
  <published_at>অনলাইন ডেস্ক</published_at>
  <category>ছিনতাই</category>
  <body>ব্লগার নীলাদ্রি চট্টোপাধ্যায় নিলয় হত্যা মামলার তদন্ত প্রতিবেদন দাখিলের তারিখ আগামী ১৩ অক্টোবর ধার্য করেছেন আদালত।আজ সোমবার এ মামলায় তদন্ত প্রতিবেদন দাখিলের দিন ধার্য ছিল। কিন্তু মামলার তদন্ত কর্মকর্তা প্রতিবেদন দাখিল করতে পারেননি। এজন্য ঢাকা মহানগর হাকিম আশেক ইমাম প্রতিবেদন দাখিলের নতুন এ তারিখ ধার্য করেন।২০১৫ সালের ৭ আগস্ট রাজধানীর গোড়ানে বাসায় ঢুকে নীলাদ্রি চট্টোপাধ্যায়কে কুপিয়ে হত্যা করে দুর্বৃত্তরা। ওই ঘটনায় নিলয়ের স্ত্রী আশামনি অজ্ঞাত চারজনকে আসামি করে খিলগাঁও থানায় একটি হত্যা মামলা দায়ের করেন।পরে, আইন-শৃঙ্খলা রক্ষাকারী বাহিনী এঘটনায় জঙ্গি সংগঠন আনসারউল্লাহ বাংলা টিমের সাত সদস্যকে আটক করে।আরও পড়ুন: রওশনকে বিরোধী দলের নেতা, কাদেরকে উপনেতা করে গেজেটগ্রেফতার সাতজনের মধ্যে মুফতি আ. গাফফার, মর্তুজা ফয়সাল সাব্বির, কাওছার হোসেন সর্দার, কামাল হোসেন সরদার, সাদ আল নাহিদ কারাগারে আছেন। এ ছাড়া মাসুম রানা ও তরিকুল ইসলাম নামে অপর দুজন জামিনে রয়েছেন। বাসসইত্তেফাক/কেকে</body>
</article>
