<article>
  <headline>সৈকতে নারী পর্যটকের মোবাইল ছিনতাই চেষ্টা, ছিনতাইকারীর দণ্ড</headline>
  <url>https://www.ittefaq.com.bd/wholecountry/42472/%E0%A6%B8%E0%A7%88%E0%A6%95%E0%A6%A4%E0%A7%87-%E0%A6%A8%E0%A6%BE%E0%A6%B0%E0%A7%80-%E0%A6%AA%E0%A6%B0%E0%A7%8D%E0%A6%AF%E0%A6%9F%E0%A6%95%E0%A7%87%E0%A6%B0-%E0%A6%AE%E0%A7%8B%E0%A6%AC%E0%A6%BE%E0%A6%87%E0%A6%B2-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87-%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87%E0%A6%95%E0%A6%BE%E0%A6%B0%E0%A7%80%E0%A6%B0-%E0%A6%A6%E0%A6%A3%E0%A7%8D%E0%A6%A1</url>
  <published_at>কক্সবাজার  প্রতিনিধি</published_at>
  <category>ছিনতাই</category>
  <body>রাতে কক্সবাজারে সমুদ্র সৈকতে বেড়ানোর সময় এক নারী পর্যটকের মোবাইল ছিনতাইয়ের চেষ্টা করেছে এক ছিনতাইকারী। তাকে আটক করেছে ট্যুরিস্ট পুলিশ ও বিচ কর্মীরা। মঙ্গলবার দিবাগত রাতে সমুদ্র সৈকতের কলাতলী পয়েন্টে এ ঘটনা ঘটে। আটক ছিনতাইকারীকে তিন মাসের সাজা দিয়ে কারাগারে পাঠানো হয়েছে বলে জানিয়েছেন কক্সবাজার পর্যটন সেলের নির্বাহী ম্যাজিস্ট্রেট সাইফুল ইসলাম জয়।আটক ছিনতাইকারী আনসার উল্লাহ নিজেকে বান্দরবানের নাইক্ষ্যংছড়ি উপজেলার আদর্শ পাড়ার মো. আব্বাসের ছেলে বলে দাবি করেছে।কক্সবাজার জেলা প্রশাসনের নির্বাহী ম্যাজিস্ট্রেট (পর্যটন সেল) সাইফুল ইসলাম জয় বলেন, ‘ঢাকা থেকে বেড়াতে আসা তাজরীনা হাসান ও মেহেদী হাসান একজন ভারতীয় পর্যটকসহ কলাতলী বিচে হাঁটছিলেন। এমন সময় নারী পর্যটকের মোবাইল ছিনিয়ে নেওয়ার চেষ্টা করছিল ওই ব্যক্তি। এ সময় ভীত, সন্ত্রস্ত পর্যটকের চিৎকারে অন্য লোকজনের পাশাপাশি ট্যুরিস্ট পুলিশ ও বিচ কর্মীরাও এগিয়ে যায়। তারা পর্যটকের মোবাইলসহ ছিনতাইকারীকে ধরে ফেলে।’তিনি আরো জানান, ‘খবর পেয়ে ট্যুরিস্ট পুলিশের অফিস কক্ষে এসে নির্বাহী ম্যাজিস্ট্রেট একেএম লুৎফর রহমানসহ ভ্রাম্যমাণ আদালত চালিয়ে তাকে তিন মাসের কারাদণ্ড দেওয়া হয়েছে।’আরও পড়ুনঃ পাঁচ হাজার ভবনের ফায়ার সার্ভিসের অনুমোদন নেইউল্লেখ্য, বিগত একবছর যাবৎ গভীর রাত পর্যন্ত পর্যটকদের বিচে বেড়ানোর মতো নিরাপত্তা ব্যবস্থা করা হয়েছে। পর্যাপ্ত আলোর পাশাপাশি দিবারাত্রি নিরাপত্তাও জোরদার করা হয়েছে সৈকত ও আশপাশ এলাকায়। বিচে বিশৃংখলা সৃষ্টিকারী যেই হউক ধরতে পারলেই তাতক্ষণিক ব্যবস্থা নেওয়া হচ্ছে। মঙ্গলবার রাতের ঘটনা এরই প্রকৃষ্ট উদহারণ বলে দাবি করে সাইফুল ইসলাম জয়। ইত্তেফাক/নূহু</body>
</article>
