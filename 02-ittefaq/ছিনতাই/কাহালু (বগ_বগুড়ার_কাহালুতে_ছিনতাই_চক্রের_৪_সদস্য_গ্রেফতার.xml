<article>
  <headline>বগুড়ার কাহালুতে ছিনতাই চক্রের ৪ সদস্য গ্রেফতার</headline>
  <url>https://www.ittefaq.com.bd/wholecountry/45545/%E0%A6%AC%E0%A6%97%E0%A7%81%E0%A7%9C%E0%A6%BE%E0%A6%B0-%E0%A6%95%E0%A6%BE%E0%A6%B9%E0%A6%BE%E0%A6%B2%E0%A7%81%E0%A6%A4%E0%A7%87-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87-%E0%A6%9A%E0%A6%95%E0%A7%8D%E0%A6%B0%E0%A7%87%E0%A6%B0-%E0%A7%AA-%E0%A6%B8%E0%A6%A6%E0%A6%B8%E0%A7%8D%E0%A6%AF-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0</url>
  <published_at>কাহালু (বগুড়া) সংবাদদাতা</published_at>
  <category>ছিনতাই</category>
  <body>বগুড়ার কাহালু থানার পুলিশ গত শুক্রবার রাতে চোরাই মোবাইল ফোন, সিমকার্ড, নগদ টাকাসহ ছিনতাই চক্রের সক্রিয় চার সদস্যকে গ্রেফতার করেছে।গ্রেফতারকৃতরা হলো, বগুড়া জেলার নন্দীগ্রাম উপজেলার থালতা বুড়িহট্ট গ্রামের খোরশেদ আলমের ছেলে আনোয়ার হোসেন (২৪), কাহালু উপজেলার হারলতা গ্রামের আবু বকর সিদ্দিকের ছেলে মো. রনি প্রাং (২৩), জামগ্রাম মধ্যপাড়া গ্রামের আব্দুস সামাদের ছেলে মো. আবু হানিফ (২৩) এবং দুর্গাপুর পশ্চিমপাড়া গ্রামের আব্দুর রশিদের ছেলে মো. রুবেল আকন্দ (২৪)।&#13;
কাহালু থানার এসআই ব্রজেশ্বর বর্মণ শুক্রবার রাতে ছিনতাইকারী চক্রের হোতা রুবেলকে গ্রেফতার করে। পরে তার স্বীকারোক্তি অনুযায়ী আরও তিনজনকে গ্রেফতার করা হয়। তাদের কাছে থেকে ১৫টি অ্যান্ড্রয়েড মোবাইল সেট, ২০৯টি বিভিন্ন মোবাইল অপারেটরের সিমকার্ড, ছিনতাই করা নগদ ৭১ হাজার টাকা, সাউন্ড বক্স, গ্যাসের চুলা উদ্ধার করা হয়। আরও পড়ুন: বিয়ের প্রস্তাব দিতে দ্বীপ জুড়ে প্রেমিক লিখলেন ‘ম্যারি মি’কাহালু থানার অফিসার ইনচার্জ মোহাম্মদ শওকত কবির জানান, এরা সক্রিয় ছিনতাইকারী। তাদের বিরুদ্ধে কাহালু থানায় মামলা করা হয়েছে।ইত্তেফাক/অনি</body>
</article>
