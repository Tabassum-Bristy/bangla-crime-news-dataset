<article>
  <headline>চীনে বাস ছিনতাই  করে ভিড়ের মধ্যে  ধাক্কা, নিহত ৫</headline>
  <url>https://www.ittefaq.com.bd/print-edition/world-news/13490/%E0%A6%9A%E0%A7%80%E0%A6%A8%E0%A7%87-%E0%A6%AC%E0%A6%BE%E0%A6%B8-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87--%E0%A6%95%E0%A6%B0%E0%A7%87-%E0%A6%AD%E0%A6%BF%E0%A7%9C%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87--%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE-%E0%A6%A8%E0%A6%BF%E0%A6%B9%E0%A6%A4-%E0%A7%AB</url>
  <published_at>প্রিন্ট সংস্করণ</published_at>
  <category>ছিনতাই</category>
  <body> চীনে এক ব্যক্তি ছুরি নিয়ে একটি বাস ছিনতাই করার পর সেটি পথচারীদের ওপর উঠিয়ে দিয়ে পাঁচ জনকে হত্যা ও ২১ জনকে আহত করেছে। মঙ্গলবার চীনের পূর্বাঞ্চলীয় প্রদেশে ফুজিয়ানে এ ঘটনা ঘটেছে বলে জানিয়েছে পুলিশ। খবর রুশ বার্তা সংস্থা স্পুটনিকেরহামলাকারীকে আটক করা হয়েছে বলে জানিয়েছে পুলিশ। আহতদের চিকিত্সা দেওয়া হচ্ছে বলেও জানিয়েছে তারা। টুইটারে আপলোড করা প্রত্যক্ষদর্শীদের ভিডিওতে কথিত ছিনতাইকারীকে পুলিশ কর্মকর্তাদের ঘুষি মারতে দেখা গেছে। ঘটনার কারণ বের করতে তদন্ত শুরু হয়েছে। কথিত ছিনতাইকারীর নাম ও তার উদ্দেশ্য সম্পর্কে তাত্ক্ষণিকভাবে বিস্তারিত কিছু জানা যায়নি।  </body>
</article>
