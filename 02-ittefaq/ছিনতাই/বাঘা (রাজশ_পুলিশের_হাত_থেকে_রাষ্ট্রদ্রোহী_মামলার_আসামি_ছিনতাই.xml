<article>
  <headline>পুলিশের হাত থেকে রাষ্ট্রদ্রোহী মামলার আসামি ছিনতাই</headline>
  <url>https://www.ittefaq.com.bd/wholecountry/85216/%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87%E0%A6%B0-%E0%A6%B9%E0%A6%BE%E0%A6%A4-%E0%A6%A5%E0%A7%87%E0%A6%95%E0%A7%87-%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%A6%E0%A7%8D%E0%A6%B0%E0%A7%8B%E0%A6%B9%E0%A7%80-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%86%E0%A6%B8%E0%A6%BE%E0%A6%AE%E0%A6%BF-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87</url>
  <published_at>বাঘা (রাজশাহী) সংবাদদাতা</published_at>
  <category>ছিনতাই</category>
  <body>সভাস্থলের গেটে পুলিশের হাত থেকে রাষ্ট্রদ্রোহী মামলার আসামি ছিনতাইয়ের ঘটনা ঘটেছে। মঙ্গলবার দুপুরে রাজশাহীর বাঘা পৌর এলাকায় এ ঘটনা ঘটে।ছিনতাইকৃত আসামির নাম শামিম সরকার। তিনি বামনডাঙ্গা গ্রামের বাচ্চু সরকারের ছেলে।স্থানীয়রা জানান, মঙ্গলবার সকাল ১১ টা থেকে দুপুর ১ টা পর্যন্ত উপজেলার বাজুবাঘা নতুন পাড়া এলাকায় বাঘা পৌর বিএনপির সভাপতি কামাল হোসেনের বাড়িতে বিএনপির বর্ধিত সভা অনুষ্ঠিত হয়। ওই সভার শেষ মুহূর্তে বাড়ির গেটে ওয়ারেন্ট ভুক্ত আসামি শামিম সরকাকে হাতে-নাতে গ্রেফতার করে পুলিশ। এ সময় গেটে থাকা দলীয় অন্যান্য কর্মী-সমর্থকরা শামিমকে পুলিশের হাত থেকে ছিনিয়ে নেয়।আরো পড়ুন: টোল দিতে হবে মহাসড়কেওতবে পুলিশের পক্ষ থেকে উপ-পুলিশ পরিদর্শক সইবুর রহমান এ প্রতিবেদককে জানিয়েছেন, তার হাত থেকে আসামি ছিনিয়ে নেয়া হয়নি। তিনি তার পরিহিত পাঞ্জাবী ধরে ছিলেন। এ সময় পাঞ্জাবী ছিঁড়ে আসামি পালিয়ে যায়।২০১৮ সালে সে সামাজিক যোগাযোগ মাধ্যম ফেসবুকে প্রধান মন্ত্রী সম্পর্কে কুযুক্তিমূলক কথাসহ অস্লীল ছবি ছেড়ে আলোচিত হয়। এ ঘটনায় তার নামে বাঘা থানায় একটি রাষ্ট্রদ্রোহী মামলা হয়। সেই মামলায় আদালত থেকে ওয়ারেন্ট ছিলো তার নামে।বাঘা থানা অফিসার ইনচার্জ (ওসি) নজরুল ইসলাম জানান, সভাস্থলে একজন ওয়ারেন্টধারী আসামি আছে খবর পেয়ে দু’জন অফিসার পাঠিয়ে ছিলাম। অনেকেই আসামি ছিনিয়ে নেওয়ার কথা বলছে। তবে সংশ্লিষ্ট দারগা আমার কাছে ঘটনার সত্যতা স্বীকার করেনি। তিনি বিষযটি তদন্ত করে দেখবেন বলে জানান।ইত্তেফাক/বিএএফ</body>
</article>
