<article>
  <headline>ঝিনাইদহে পুলিশ পরিচয়ে ছিনতাই করার সময় ২ যুবক আটক</headline>
  <url>https://www.ittefaq.com.bd/wholecountry/21274/%E0%A6%9D%E0%A6%BF%E0%A6%A8%E0%A6%BE%E0%A6%87%E0%A6%A6%E0%A6%B9%E0%A7%87-%E0%A6%AA%E0%A7%81%E0%A6%B2%E0%A6%BF%E0%A6%B6-%E0%A6%AA%E0%A6%B0%E0%A6%BF%E0%A6%9A%E0%A7%9F%E0%A7%87-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87-%E0%A6%95%E0%A6%B0%E0%A6%BE%E0%A6%B0-%E0%A6%B8%E0%A6%AE%E0%A7%9F-%E0%A7%A8-%E0%A6%AF%E0%A7%81%E0%A6%AC%E0%A6%95-%E0%A6%86%E0%A6%9F%E0%A6%95</url>
  <published_at>ভ্রাম্যমাণ প্রতিনিধি</published_at>
  <category>ছিনতাই</category>
  <body>ঝিনাইদহ শহরের প্রাণকেন্দ্র পোস্ট অফিস মোড় এলাকা থেকে পুলিশ পরিচয়ে এক গৃহিণীর কাছ থেকে স্বর্ণালংকার ও টাকা ছিনতাই করার সময় ২ যুবককে আটক করেছে পুলিশ। রবিবার বিকালে এ ঘটনা ঘটেছে। আটককৃতরা হলো, ঝিনাইদহ শহরের চাকলাপাড়া এলাকার আব্দুল করিমের ছেলে কিরণ হোসেন (২৬) ও গীতাঞ্জলী সড়কের সাহাবুল আলমের ছেলে কাঞ্চন আহমেদ (৩০)।আরও পড়ুনঃ পাইকগাছা বাস-নছিমন সংঘর্ষে শিশু নিহতঝিনাইদহ সদর থানার ওসি মিজানুর রহমান খান জানান, ‘শৈলকুপা উপজেলার মাইলমারি গ্রামের গৃহিণী মেম আক্তার দেবরের সঙ্গে ঝিনাইদহ শহরে পোশাক কিনতে এসেছিলেন। শহরের পোস্ট অফিস মোড়ে এলে কিরণ ও কাঞ্চন নামের দুই যুবক নিজেদের পুলিশ পরিচয় দিয়ে মিম আক্তারকে একটি ইজিবাইকে তুলে টাকা ও গহনা ছিনিয়ে নেয়। এ সময় ওই গৃহিণী চিৎকার করলে পাশে থাকা সদর থানা পুলিশ তাদের আটক করে।’ আটককৃতরা দীর্ঘদিন ধরে শহরে এ ধরণের কাজ করে আসছিল বলে জানিয়েছে পুলিশ।ইত্তেফাক/নূহু</body>
</article>
