<article>
  <headline>সারিয়াকান্দিতে পুলিশকে মারপিট করে আসামি ছিনতাই</headline>
  <url>https://www.ittefaq.com.bd/wholecountry/61345/%E0%A6%B8%E0%A6%BE%E0%A6%B0%E0%A6%BF%E0%A7%9F%E0%A6%BE%E0%A6%95%E0%A6%BE%E0%A6%A8%E0%A7%8D%E0%A6%A6%E0%A6%BF%E0%A6%A4%E0%A7%87-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A6%95%E0%A7%87-%E0%A6%AE%E0%A6%BE%E0%A6%B0%E0%A6%AA%E0%A6%BF%E0%A6%9F-%E0%A6%95%E0%A6%B0%E0%A7%87-%E0%A6%86%E0%A6%B8%E0%A6%BE%E0%A6%AE%E0%A6%BF-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87</url>
  <published_at>বগুড়া অফিস</published_at>
  <category>ছিনতাই</category>
  <body>বগুড়ার সারিয়াকান্দিতে পুলিশকে মারপিট করে আসামি ছিনতাইয়ের ঘটনা ঘটেছে। এ ঘটনায় ৪পুলিশ সদস্যসহ ৫জন আহত হয়েছে। বুধবার দুপুুরে কাজলা ইউনিয়নের কটাপুর বাজারে এ ঘটনা ঘটে।জানা গেছে, কয়েকদিন আগে পাকেরদহ গুচ্ছ গ্রামের পুকুরে মাছ ছাড়াকে কেন্দ্র করে ওই এলাকার সানজাহার শেখ ও খৈয়মুদ্দিনের মধ্যে বিরোধ সৃষ্টি হয়। এ ব্যাপারে খৈয়মুদ্দিন বাদী হয়ে সানজাহার গ্রুপের লোকজনের বিরুদ্ধে থানায় লিখিত অভিযোগ করে।অভিযোগটি তদন্ত করতে বুধবার সারিয়াকান্দি থানার এসআই মিজানুর রহমান, এএসআই নয়ম কুমার সঙ্গীয় ফোর্সসহ পাকরেদহ গ্রামে যান। থানা পুলিশ বিবাদী পক্ষের সৈয়দ জামান নামে এক ব্যাক্তিকে আটক করে থানায় নিয়ে আসার পথে কটাপুর বাজারের নিকট বিবাদী পক্ষের লোকজন পুলিশকে মারপিট করে সৈয়দ জামানকে ছিনিয়ে নিয়ে যায়।বিবাদীদের মারপিটে সারিয়াকান্দি থানার এএসআই এএসআই মিজানুর রহমান (৩৩), এএসআই নয়ম কুমার (৩৮), কনস্টেবল নজরুল ইসলাম (৩৫), মামুন মিয়া (৩৪) এবং বিবাদী পক্ষের সানজাহার (৪০) আহত হন। থানা পুলিশ এক পর্যায়ে পরিস্থিতি নিয়ন্ত্রণে নেয় এবং সানজাহারকে গ্রেফতার করে থানায় নিয়ে আসে।আহত পুলিশ সদস্যরা উপজেলা স্বাস্থ্য কেন্দ্রে প্রাথমিক চিকিৎসা নিয়েছেন। সানজাহার পুলিশ পাহারায় বগুড়া শহীদ জিয়াউর রহমান মেডিকেল কলেজ হাসপাতালে চিকিৎসাধীন। চিকিৎসাধীন এ ব্যাপারে কাজলা ইউপি চেয়ারম্যান রাশেদ মোশারফ জানান, আমি ঘটনার সময় এলাকায় ছিলাম না তবে মোবাইল ফোনের মাধ্যমে জেনেছি। ঘটনাটি দুঃখজনক। আরও পড়ুন: কুমিল্লার রাফিদুল চাঁদপুরে বেড়াতে গিয়ে নিখোঁজথানার অফিসার ইনচার্জ আল আমিন জানান, ‘অভিযোগের তদন্তকালে পুলিশ একজনকে আটক করলে বিবাদী পক্ষের লোকজন পুলিশের ওপর আক্রমন চালায়। তদন্ত করে আইনগত ব্যবস্থা নেওয়া হবে।ইত্তেফাক/নূহু</body>
</article>
