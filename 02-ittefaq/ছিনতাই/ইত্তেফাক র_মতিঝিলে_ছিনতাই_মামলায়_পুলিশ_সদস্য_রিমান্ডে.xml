<article>
  <headline>মতিঝিলে ছিনতাই মামলায় পুলিশ সদস্য রিমান্ডে</headline>
  <url>https://www.ittefaq.com.bd/court/86042/%E0%A6%AE%E0%A6%A4%E0%A6%BF%E0%A6%9D%E0%A6%BF%E0%A6%B2%E0%A7%87-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%AA%E0%A7%81%E0%A6%B2%E0%A6%BF%E0%A6%B6-%E0%A6%B8%E0%A6%A6%E0%A6%B8%E0%A7%8D%E0%A6%AF-%E0%A6%B0%E0%A6%BF%E0%A6%AE%E0%A6%BE%E0%A6%A8%E0%A7%8D%E0%A6%A1%E0%A7%87</url>
  <published_at>ইত্তেফাক রিপোর্ট</published_at>
  <category>ছিনতাই</category>
  <body>রাজধানীর মতিঝিলে ব্যবসায়ীর টাকা ছিনতাইয়ের মামলায় গ্রেফতার পুলিশ কনস্টেবল আল মামুন মাহমুদ ও তার সহযোগী জাহিদুল ইসলাম জিতুকে এক দিনের রিমান্ডে নেওয়া হয়েছে। গতকাল বৃহস্পতিবার তাদের জিজ্ঞাসাবাদের জন্য পাঁচ দিনের রিমান্ড চেয়ে আদালতে হাজির করা হয়। শুনানি শেষে ঢাকা মহানগর হাকিম সাদবীর ইয়াসির আহসান চৌধুরী তাদের এক দিনের রিমান্ড মঞ্জুর করেন।ঢাকা মহানগর পুলিশের মতিঝিল জোনের সহকারী কমিশনার মিশু বিশ্বাস বলেন, গ্রেফতারকৃত আল মামুন ডিএমপির পরিবহন বিভাগের গাড়িচালক। প্রেষণে তিনি বংশাল থানায় কর্মরত ছিলেন। অপর আসামি জাহিদুল ইসলাম জিতু নিজেকে সিআইডি কর্মকর্তা বলে পরিচয় দেন। তবে এর সত্যতা পাওয়া যায়নি। আরও পড়ুন : ভুয়া অ্যাকাউন্ট তৈরি করতে দেবে না ফেসবুকঘটনার ব্যাপারে তাদের জিজ্ঞাসাবাদ করা হচ্ছে। এর আগে বুধবার তাদের কাছ থেকে লুণ্ঠিত ১০ লাখ ৪৫ হাজার টাকা, ছিনতাইয়ে ব্যবহৃত মোটরসাইকেল ও হাতকড়া জব্দ করা হয়েছে। বুধবার ইলেকট্রনিক সামগ্রী ব্যবসায়ী আবুল কালাম আজাদের টাকা ছিনতাই করেন মামুন ও জিতু।ইত্তেফাক/কেআই </body>
</article>
