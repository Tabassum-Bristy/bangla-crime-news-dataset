<article>
  <headline>গফরগাঁওয়ে চালককে খুন করে অটোরিকশা ছিনতাই</headline>
  <url>https://www.ittefaq.com.bd/wholecountry/75006/%E0%A6%97%E0%A6%AB%E0%A6%B0%E0%A6%97%E0%A6%BE%E0%A6%81%E0%A6%93%E0%A7%9F%E0%A7%87-%E0%A6%9A%E0%A6%BE%E0%A6%B2%E0%A6%95%E0%A6%95%E0%A7%87-%E0%A6%96%E0%A7%81%E0%A6%A8-%E0%A6%95%E0%A6%B0%E0%A7%87-%E0%A6%85%E0%A6%9F%E0%A7%8B%E0%A6%B0%E0%A6%BF%E0%A6%95%E0%A6%B6%E0%A6%BE-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87</url>
  <published_at>গফরগাঁও (ময়মনসিংহ) সংবাদদাতা</published_at>
  <category>ছিনতাই</category>
  <body>ময়মনসিংহের গফরগাঁও উপজেলায় চালক সুজন মণ্ডলকে (২৫) খুন করে অটোরিকশা ছিনতাই করেছে দুর্বৃত্তরা। শনিবার সকালে উপজেলার চাকুয়া গ্রামের চাকুয়া পুরাতন ঘাট এলাকায় শীতলক্ষা নদীর পাশ থেকে তার লাশ উদ্ধার করা হয়।নিহতের স্বজন ও স্থানীয়রা জানায়, উপজেলার সুতারচাপর গ্রামের বাবুল মণ্ডলের ছেলে সুজন মণ্ডল ত্রিমোহনী-রারইহাটি সড়কে অটোরিকশা চালাতেন। শুক্রবার রাত সাড়ে আটটার দিকে ত্রিমোহনী অটোস্ট্যান্ড থেকে বোরকা পড়া এক নারী বকুলতলা যাওয়ার কথা বলে তার অটোরিকশা রিজার্ভ  করে।এর প্রায় এক ঘণ্টা পর থেকে সুজনের মোবাইল ফোনটি বন্ধ পাওয়া যায়। রাতে যথাসময়ে বাড়ি ফিরে না আসায় বাড়ির সদস্যরা উদ্বিগ্ন হয়ে পড়েন। রাতে অনেক খোঁজাখুজি করেও সুজনের সন্ধান পায়নি তার পরিবার। শনিবার ভোরবেলায় চাকুয়া সরকারি প্রাথমিক বিদ্যালয়ের সামনে থেকে সুজন মণ্ডলের লুঙ্গি ও গামছা উদ্ধার করে তার পরিবারের লোকজন। সকাল সাড়ে ৭ টার দিকে চাকুয়া সরকারি প্রাথমিক বিদ্যালয়  থেকে ১০০ গজ পূর্বে ত্রিমোহনী-বারইহাটি সড়কের পাশে চাকুয়া পুরাতন ঘাট এলাকায় শীতলক্ষা নদীর কিনারায় মাছ ধরার বানা থেকে সুজন মণ্ডলের লাশ উদ্ধার করে। তার গলায় আঘাতের চিহ্ন ছিল। তার পরিবারের লোকজনের ধারনা, খুনিরা সুজন মণ্ডলকে শ্বাসরোধ করে হত্যা করে লাশ ফেলে রেখে অটোরিকশা ছিনতাই করে পালিয়ে যায়।আরও পড়ুন: রূপনগরে জঙ্গি আস্তানায় অভিযান: গুলিবিদ্ধসহ আটক ৩পাগলা থানার ওসি মোঃ শাহিনুজ্জামান বলেন, এ ঘটনার তদন্ত চলছে। লাশ উদ্ধার করে ময়না তদন্তের জন্য ময়মনসিংহ মেডিকেল কলেজ হাসপাতাল মর্গে পাঠানো হচ্ছে।ইত্তেফাক/এমআরএম </body>
</article>
