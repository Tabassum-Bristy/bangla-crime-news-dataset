<article>
  <headline>পাবনায় স্ত্রী হত্যার দায়ে স্বামীর মৃত্যুদণ্ডাদেশ</headline>
  <url>https://www.ittefaq.com.bd/court/87329/%E0%A6%AA%E0%A6%BE%E0%A6%AC%E0%A6%A8%E0%A6%BE%E0%A7%9F-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0-%E0%A6%A6%E0%A6%BE%E0%A7%9F%E0%A7%87-%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81%E0%A6%A6%E0%A6%A3%E0%A7%8D%E0%A6%A1%E0%A6%BE%E0%A6%A6%E0%A7%87%E0%A6%B6</url>
  <published_at>পাবনা প্রতিনিধি</published_at>
  <category>ছিনতাই</category>
  <body>পাবনার ঈশ্বরদী থানার চররূপপুর গ্রামের লাবনী খাতুন (২৫) নামের এক গৃহবধূকে হত্যার দায়ে স্বামী সাজু বিশ্বাসকে মৃত্যুদণ্ডাদেশ দিয়েছে আদালত। বুধবার পাবনার নারী ও শিশু নির্যাতন ট্রাইব্যুনালের বিচারক মো. ওয়ালিউল ইসলাম এ আদেশ দেন।ফাঁসির দণ্ডপ্রাপ্ত সাজু বিশ্বাস ঈশ্বরদী উপজেলার চররূপপুর গ্রামের মৃত রজব আলী বিশ্বাসের ছেলে। নিহত লাবনী একই উপজেলার মানিকনগর গ্রামের মন্টু মিয়ার মেয়ে। রায় ঘোষণার সময় আসামি সাজু আদালতে উপস্থিত ছিলেন।মামলার নথি সূত্রে জানা যায়, ২০০৭ সালের মে মাসের ২১ তারিখ রাতে যৌতুকের টাকা না পেয়ে ক্ষিপ্ত হয়ে সাজু তার স্ত্রী লাবনীকে ধারালো অস্ত্র দিয়ে গলায় ও পিঠে কুপিয়ে হত্যা করে। এঘটনার পর লাবনীর বাবা মন্টু প্রামাণিক বাদী হয়ে ঈশ্বরদী থানায় সাজুকে আসামি করে একটি হত্যা মামলা করেন।মামলা পরিচালনা করেন, সরকার পক্ষে আইনজীবী পিপি অ্যাডভোকেট আব্দুস ছামাদ রতন। আসামি পক্ষে অ্যাডভোকেট সনৎ কুমার ও অ্যাডভোকেট আসগার উল ইসলাম।ইত্তেফাক/এসএস</body>
</article>
