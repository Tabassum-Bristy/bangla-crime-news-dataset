<article>
  <headline>মির্জাপুরে গুলি করে টোবাকো কোম্পানির ২৬ লাখ টাকা ছিনতাই</headline>
  <url>https://www.ittefaq.com.bd/wholecountry/82508/%E0%A6%AE%E0%A6%BF%E0%A6%B0%E0%A7%8D%E0%A6%9C%E0%A6%BE%E0%A6%AA%E0%A7%81%E0%A6%B0%E0%A7%87-%E0%A6%97%E0%A7%81%E0%A6%B2%E0%A6%BF-%E0%A6%95%E0%A6%B0%E0%A7%87-%E0%A6%9F%E0%A7%8B%E0%A6%AC%E0%A6%BE%E0%A6%95%E0%A7%8B-%E0%A6%95%E0%A7%8B%E0%A6%AE%E0%A7%8D%E0%A6%AA%E0%A6%BE%E0%A6%A8%E0%A6%BF%E0%A6%B0-%E0%A7%A8%E0%A7%AC-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87</url>
  <published_at>মির্জাপুর (টাঙ্গাইল) সংবাদদাতা</published_at>
  <category>ছিনতাই</category>
  <body>টাঙ্গাইলের মির্জাপুরে ঢাকা-টাঙ্গাইল মহাসড়কে ব্রিটিশ আমেরিকান টোবাকো কোম্পানির দুই কর্মকর্তার কাছ থেকে গুলি করে ২৬ লাখ টাকা ছিনতাই করে পালিয়ে গেছে দুর্বৃত্তরা। রবিবার সকাল ১০টার দিকে মির্জাপুর ইউএনও অফিসের কাছে এ ঘটনা ঘটে।মির্জাপুর থানার ওসি সায়েদুর রহমান জানান, আজ সকালে ব্রিটিশ আমেরিকান টোবাকো কোম্পানির দুই কর্মকর্তা মো. মতিন(৩৭) ও আমান উল্লাহ(৩০) একটি মোটরসাইকেলে করে টাকা নিয়ে ব্যাংকে জমা দেয়ার জন্য মির্জাপুর আসছিলেন। তারা মির্জাপুর ইউএনও অফিসের কাছে আসলে পিছন দিক থেকে আসা অস্ত্রধারী দুই যুবক ফাকা গুলি করে তাদের মোটরসাইকেলের গতিরোধ করে টাকার ব্যাগ নিয়ে পালিয়ে যায়।তিনি আরো জানান, ঘটনারপর টাঙ্গাইলের সহকারী পুলিশ সুপার(মির্জাপুর সার্কেল) দীপঙ্কর ঘোষ ও ইউএনও আব্দুল মালেক ঘটনা স্থান পরিদর্শন করেছেন। আসামিদের গ্রেফতার ও টাকা উদ্ধারে পুলিশি অভিযান অব্যাহত আছে বলেও জানান তিনি।ইত্তেফাক/এমআর</body>
</article>
