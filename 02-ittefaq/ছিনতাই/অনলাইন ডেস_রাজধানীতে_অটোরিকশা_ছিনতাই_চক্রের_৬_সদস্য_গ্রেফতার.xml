<article>
  <headline>রাজধানীতে অটোরিকশা ছিনতাই চক্রের ৬ সদস্য গ্রেফতার</headline>
  <url>https://www.ittefaq.com.bd/capital/62619</url>
  <published_at>অনলাইন ডেস্ক</published_at>
  <category>ছিনতাই</category>
  <body>রাজধানীর বিভিন্ন থানা এলাকায় অভিযান চালিয়ে সংঘবদ্ধ সিএনজি চালিত অটোরিকশা ছিনতাইকারী চক্রের সক্রিয় ছয় সদস্যকে গ্রেফতার করেছে র‌্যাপিড অ্যাকশন ব্যাটালিয়ন (র‌্যাব)।গ্রেফতারকৃতরা হলো- মো. হারুন অর রশিদ (২৮), রুহুল আমিন (৩৬), মো. জামাল হোসেন (৬০), মো. সোহেল খাঁ (৪০), ওয়ালী উল্লাহ ওরফে জয় (২১) ও মো. রশিদ খান (৪৫)। এ সময় তাদের কাছ থেকে একটি সিএনজি অটোরিকশা ও ৭টি মোবাইল ফোন উদ্ধার করা হয়।আজ সোমবার দুপুরে রাজধানীর কাওরান বাজারে র‌্যাব মিডিয়া সেন্টারে এক সংবাদ সম্মেলনে র‌্যাব-৪ এর অধিনায়ক (সিও) এডিশনাল ডিআইজি মঞ্জুরুল কবীর এক প্রেস ব্রিফিংয়ে এসব তথ্য জানান।তিনি বলেন, রবিবার রাত ৮টা থেকে শুরু করে আজ সোমবার ভোর সাড়ে ৫টা পর্যন্ত র‌্যাব-৪ এর একটি দল রাজধানীর মিরপুরের দারুস সালাম, ডেমরা ও দক্ষিণখান এলাকায় অভিযান পরিচালনা করে অটোরিকশা ছিনতাইয়ের একটি চক্রের সক্রিয় ৬ সদস্য গ্রেফতার করে।আরও পড়ুন: শূন্য রানে সাজঘরে গেইলগ্রেফতারকৃতরা র‌্যাবকে জানিয়েছে, তারা কৌশলে অটোরিকশা ছিনতাই করে এবং তা আটকে রেখে মালিকের কাছ থেকে মোটা অংকের নগদ টাকা আদায় করতো। বাসসইত্তেফাক/কেকে</body>
</article>
