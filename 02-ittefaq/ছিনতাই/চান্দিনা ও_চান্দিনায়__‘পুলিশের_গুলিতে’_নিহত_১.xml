<article>
  <headline>চান্দিনায়  ‘পুলিশের গুলিতে’ নিহত ১</headline>
  <url>https://www.ittefaq.com.bd/wholecountry/14828/%E0%A6%9A%E0%A6%BE%E0%A6%A8%E0%A7%8D%E0%A6%A6%E0%A6%BF%E0%A6%A8%E0%A6%BE%E0%A7%9F--%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87%E0%A6%B0-%E0%A6%97%E0%A7%81%E0%A6%B2%E0%A6%BF%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7</url>
  <published_at>চান্দিনা ও বুড়িচং (কুমিল্লা) সংবাদদাতা</published_at>
  <category>ছিনতাই</category>
  <body>কুমিল্লার চান্দিনা উপজেলায় ‘পুলিশের গুলিতে’ মজিব (৩৫) নামে একজন নিহত হয়েছেন। এ সময় আরো দুইজন গুলিবিদ্ধ হয়েছেন। রবিবার বেলা ১১টার দিকে পৌর এলাকার ৪ নম্বর ওয়ার্ডের পশ্চিম বেলাশহর সরকারি প্রাথমিক বিদ্যালয় ভোটকেন্দ্রে এ ঘটনা ঘটে।  নিহত মজিবুর রহমান কুমিল্লার মুরাদনগর উপজেলার লাজৈর গ্রামের সুজাত আলীর ছেলে। তিনি চান্দিনার পশ্চিম বেলাশহর এলাকার ভাড়াটিয়া বসবাস করার সুবাদে ওই এলাকার ভোটার। তিনি চান্দিনার একটি ব্যবসা প্রতিষ্ঠানে চাকরি করতেন।  আহতরা হলেন- পশ্চিম বেলাশহর গ্রামের মৃত আব্দুর রাজ্জাকের ছেলে ফারুক মিয়া (৩৮) ও একই এলাকার আব্দুল হাকিমের ছেলে রাহাদ (২৪)।  সরেজমিনের ঘুরে জানা গেছে, নিহত মজিব ওই কেন্দ্রের একজন সাধারণ ভোটার। ভোট দিয়ে ফেরার পথে কেন্দ্রে সংঘর্ষের ঘটনায় পুলিশের গুলিতে তিনি নিহত হন।  প্রিজাইডিং অফিসার হুমায়ূন কবির ভূইয়া জানান, বিএনপি নেতাকর্মীরা ভোট কক্ষে ঢুকে ব্যালট পেপার ছিনতাই করে নিয়ে যাওয়ার সময় এ ঘটনা ঘটে। আরো পড়ুন : খুলনা-১ আসনে ভোট বর্জন জাপার সুনীল শুভ রায়েরএ ব্যাপারে সহকারি রিটার্নিং অফিসার ও চান্দিনা উপজেলা নির্বাহী অফিসার (ইউএনও) এসএম জাকারিয়া জানান, দুর্বৃত্তরা কেন্দ্রে ঢুকে ব্যালট বাক্স ছিনতাই করে নিয়ে যাওয়ার সময় পুলিশের উপর হামলা করে। এ সময় পুলিশ আত্ম রক্ষার্থে গুলি চালায়।  ইত্তেফাক/ইউবি  </body>
</article>
