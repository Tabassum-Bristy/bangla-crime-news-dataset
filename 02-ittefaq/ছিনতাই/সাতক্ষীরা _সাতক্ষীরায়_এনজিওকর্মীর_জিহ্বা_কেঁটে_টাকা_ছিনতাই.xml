<article>
  <headline>সাতক্ষীরায় এনজিওকর্মীর জিহ্বা কেঁটে টাকা ছিনতাই</headline>
  <url>https://www.ittefaq.com.bd/wholecountry/42201/%E0%A6%B8%E0%A6%BE%E0%A6%A4%E0%A6%95%E0%A7%8D%E0%A6%B7%E0%A7%80%E0%A6%B0%E0%A6%BE%E0%A7%9F-%E0%A6%8F%E0%A6%A8%E0%A6%9C%E0%A6%BF%E0%A6%93%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%B0-%E0%A6%9C%E0%A6%BF%E0%A6%B9%E0%A7%8D%E0%A6%AC%E0%A6%BE-%E0%A6%95%E0%A7%87%E0%A6%81%E0%A6%9F%E0%A7%87-%E0%A6%9F%E0%A6%BE%E0%A6%95%E0%A6%BE-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87</url>
  <published_at>সাতক্ষীরা প্রতিনিধি</published_at>
  <category>ছিনতাই</category>
  <body>সাতক্ষীরায় এক এনজিওকর্মীকে মারপিট করে জিহ্বা কেঁটে টাকা ছিনতাই করে নিয়েছে দূর্বৃত্তরা। সোমবার রাতে সদর উপজেলার ফিংড়ি ইউনিয়নের গাভা ওয়াপদা সড়কের একটি কালভার্টের পাশে এ ঘটনাটি ঘটে। বর্তমানে তিনি সাতক্ষীরা সদর হাসপাতালে চিকিৎসাধীন রয়েছেন।গুরুতর আহত ওই এনজিওকর্মীর নাম জাহিদুল ইসলাম (৪০)। তিনি কলারোয়া উপজেলা সদরের তুলসীডাঙা গ্রামের মিজানুর রহমানের ছেলে।&#13;
স্থানীয়রা জানান, আশা সমিতির ব্যাংদহা শাখার মাঠ কর্মী জাহিদুল ইসলাম রাতে ঋণ ও সঞ্চয় আদায় শেষে অফিসে ফিরছিলেন। পথিমধ্যে ফিংড়ি ইউনিয়নের গাভা ওয়াপদা সড়কের কালভার্ট সংলগ্ন বেঁড়িবাঁধের উপর পৌঁছালে বিপরীত দিক থেকে একটি মটরসাইকেল যোগে আসা তিন জন দূর্বৃত্ত তার বাইসাইকেলের গতিরোধ করে। এরপর তাকে অস্ত্রের মুখে জিম্মি করে তার ব্যাগে থাকা প্রায় ২০ হাজার টাকা ছিনতাই করে নেয়। এতে বাঁধা দেওয়ায় সন্ত্রাসীরা তার গলা চেপে ধরে জিহবা কেটে ক্ষত বিক্ষত করে এবং মারপিট করে পালিয়ে যায়। স্থানীয়রা তাকে দ্রুত উদ্ধার করে ব্যাংদহা বাজারের গ্রাম্য চিকিৎসক সুমল কুমারের কাছে প্রাথমিক চিকিৎসা শেষে সাতক্ষীরা সদর হাসপাতালে ভর্তি করেন।আরও পড়ুন: ঢাকায় শুক্রবার পর্যন্ত বজ্রসহ বৃষ্টি হতে পারেবেসরকারি উন্নয়ন সংস্থা আশার সাতক্ষীরা জেলা ব্যবস্থাপক মো. শাহজাহান আলী জানান, এ ঘটনায় ব্যাংদহা শাখার ব্যবস্থাপক আল আমিন আল মামুন বাদী হয়ে সাতক্ষীরা সদর থানায় একটি মামলা দায়ের করেছেন। তিনি আরো জানান, গত মার্চ মাসের ৯ তারিখে জাহিদুল ইসলাম ব্যাংদহা শাখায় যোগদান করেন।সদর থানার ভারপ্রাপ্ত কর্মকর্তা (ওসি) মোস্তাফিজুর রহমান বিষয়টি নিশ্চিত করে জানান, এনজিওকর্মীকে জিহ্বা কেঁটে হত্যাচেষ্টার ঘটনায় থানায় একটি মামলা হয়েছে। তিনি আরো জানান, দূর্বৃত্তদের গ্রেফতারে পুলিশের অভিযান অব্যাহত রয়েছে।ইত্তেফাক/এমআরএম</body>
</article>
