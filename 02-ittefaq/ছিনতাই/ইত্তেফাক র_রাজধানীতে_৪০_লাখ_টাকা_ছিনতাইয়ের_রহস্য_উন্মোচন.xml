<article>
  <headline>রাজধানীতে ৪০ লাখ টাকা ছিনতাইয়ের রহস্য উন্মোচন</headline>
  <url>https://www.ittefaq.com.bd/capital/86602/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A7%AA%E0%A7%A6-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87%E0%A7%9F%E0%A7%87%E0%A6%B0-%E0%A6%B0%E0%A6%B9%E0%A6%B8%E0%A7%8D%E0%A6%AF-%E0%A6%89%E0%A6%A8%E0%A7%8D%E0%A6%AE%E0%A7%8B%E0%A6%9A%E0%A6%A8</url>
  <published_at>ইত্তেফাক রিপোর্ট</published_at>
  <category>ছিনতাই</category>
  <body>রাজধানীর খিলক্ষেত এলাকায় কুড়িল ফ্লাইওভারের পাশে ঢাকা-ময়মনসিংহ সড়কে একটি গাড়ি গতিরোধ করে ও গ্লাস ভেঙে ৪০ লাখ টাকা ছিনতাইয়ের রহস্য উদঘাটন করেছে ঢাকা মহানগর গোয়েন্দা পুলিশ।এই ঘটনায় গ্রেফতার করা হয়েছে তৈয়ব আলী (৪২) ও সাকিল সরদার (২৯) নামের দুজনকে। এছাড়া, জব্দ করা হয় তাদের কাছ থেকে পাওয়া নগদ ৪ লাখ টাকা ও ছিনতাইকাজে ব্যবহৃত ১টি প্রাইভেটকার।রবিবার বিষয়টি নিশ্চিত করেছেন গোয়েন্দা (উত্তর) বিভাগ এর উপ-পুলিশ কমিশনার  মশিউর রহমান।আরও পড়ুন: খুলনায় সড়ক দুর্ঘটনায় ব্যাংক কর্মকর্তা নিহতপুলিশ জানায়, গত ৪ আগস্ট খিলক্ষেত থানা এলাকা হতে একদল ছিনতাইকারী একটি প্রাইভেকারের গতিরোধ করে ৪০ লক্ষ টাকা ছিনতাই করে। এ সংক্রান্তে খিলক্ষেত থানায় মামলা হওয়ার পর থানা পুলিশের পাশাপাশি ডিবি পুলিশও মামলার ছায়া তদন্তকালে গোয়েন্দা তথ্য ও তথ্য প্রযুক্তির মাধ্যমে বিশেষ অভিযান চালিয়ে গত ৫ সেপ্টেম্বর রাত সোয়া ৯টায় তেজগাঁও শিল্পাঞ্চল থানার এফডিসির গেট সংলগ্ন এলাকা হতে ছিনতাইকারী দলের মূল হোতাসহ দুইজনকে গ্রেফতার করে।এ সময় তাদের নিকট হতে ছিনতাই করা নগদ চার লাখ টাকা ও ছিনতাই কাজে ব্যবহৃত ১টি প্রাইভেটকার উদ্ধার হয়।  প্রাথমিক জিজ্ঞাসাবাদে আটকরা জানায়, ঈদুল আযহার কয়েকদিন আগে খিলক্ষেত থানাধীন বাড্ডা হতে বনানীগামী কুড়িল ফ্লাইওভারের বিপরীত পাশে ঢাকা ময়মনসিংহ মহাসড়কে একটি গাড়ির গতিরোধ করে গাড়ির গ্লাস ভেঙে ৪০ লাখ  টাকা ছিনতাই করে। তারা দীর্ঘদিন ধরে রাজধানীর বিভিন্ন এলাকায় ছিনতাই করে থাকে।পুলিশ আরও জানায়, আসামিরা মূলত একটি সংঘবদ্ধ ছিনতাইকারী দলের সক্রিয় সদস্য। মতিঝিল এলাকায় অবস্থান করে বিভিন্ন ব্যাংক ও আর্থিক প্রতিষ্ঠানে লক্ষ্য রাখে কোন ব্যক্তি বা প্রতিষ্ঠান বড় অংকের টাকা উত্তোলন করে নেওয়ার পথে তাদের সুবিধাজনক স্থানে টাকা বহনকৃত গাড়ির গতিরোধ করে অস্ত্রের মুখে ভয়ভীতি দেখিয়ে টাকা ছিনতাই করে। তারা কখনও অস্ত্রের মুখে আবার কখনও নিজেদের ভূঁয়া ডিবি পুলিশ পরিচয় দিয়ে ছিনতাই করে থাকে।উক্ত অভিযানটি গোয়েন্দা (উত্তর) বিভাগ এর উপ-পুলিশ কমিশনার  মশিউর রহমানের নির্দেশনায় এডিসি  মোঃ শাহজাহান তত্ত্বাবধানে, এডিসি মোঃ গোলাম সাকলায়েনের নেতৃত্বে গুলশান জোনাল টিম কর্তৃক পরিচালিত হয়।ইত্তেফাক/এমআরএম</body>
</article>
