<article>
  <headline>ঢাকা অপহৃত শিশু চাঁদপুরে উদ্ধার, গ্রেপ্তার ১</headline>
  <url>https://www.prothomalo.com/bangladesh/article/1587712/%E0%A6%A2%E0%A6%BE%E0%A6%95%E0%A6%BE-%E0%A6%85%E0%A6%AA%E0%A6%B9%E0%A7%83%E0%A6%A4-%E0%A6%B6%E0%A6%BF%E0%A6%B6%E0%A7%81-%E0%A6%9A%E0%A6%BE%E0%A6%81%E0%A6%A6%E0%A6%AA%E0%A7%81%E0%A6%B0%E0%A7%87-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0-%E0%A7%A7</url>
  <published_at>2019-04-08T18:14:00+06:00</published_at>
  <category>অপহরণ</category>
  <body>ঢাকার কেরানীগঞ্জ থেকে অপহৃত চার বছর বয়সী শিশু তুহিনকে উদ্ধার করেছে পুলিশ। আজ সোমবার সকালে চাঁদপুর লঞ্চঘাট থেকে তাকে উদ্ধার করা হয়েছে। এ সময় চাঁদপুর মডেল থানা-পুলিশ অপহরণকারীকে গ্রেপ্তার করেছে।পুলিশ জানিয়েছে, শিশুটির গ্রামের বাড়ি চাঁদপুরের কচুয়ায়। তবে তার পরিবার ঢাকার কেরানীগঞ্জে থাকেন। এ ছাড়া শিশুটির অপহরণকারী আবুল হোসেন হাওলাদারের (৩২) বাড়ি শরীয়তপুরের তারাবুনিয়া এলাকায়।শিশুর বাবা মনির হোসেন জানান, আত্মীয়তার সম্পর্কের সূত্রে আবুল গতকাল রোববার বিকালে ঢাকার কেরানীগঞ্জের বাসায় আসে। পরে তুহিনকে চকলেট কিনে দেওয়ার কথা বলে বাসার বাইয়ে নিয়ে যান। এরপর দীর্ঘ সময় তাঁর খোঁজ না পেয়ে, তাঁরা পুলিশের সাহায্য নেন।মনির আরও জানান, রোববার রাতে আবুলের সঙ্গে মোবাইলে কথা হয় তাঁর। সে সময় বুঝতে পারেন আবুল কোনো একটি লঞ্চে রয়েছে। এ ধরনা থেকেই তিনি চাঁদপুরের পুলিশকে বিষয়টি জানান।এ বিষয়ে চাঁদপুর মডেল থানার ভারপ্রাপ্ত কর্মকর্তা (ওসি) মো. নাসিম উদ্দীন বলেন, আবুল শিশুটির পরিবারের কাছে মোবাইল ফোনে মুক্তিপণ দাবি করেন। এ সময় পরিবার পুলিশকে জানায়। তার ভিত্তিতে আবুলকে গ্রেপ্তার করা হয়।</body>
</article>
