<article>
  <headline>অপহরণের ৩৮ দিন পর কিশোরী উদ্ধার</headline>
  <url>https://www.prothomalo.com/bangladesh/article/1591163/%E0%A6%85%E0%A6%AA%E0%A6%B9%E0%A6%B0%E0%A6%A3%E0%A7%87%E0%A6%B0-%E0%A7%A9%E0%A7%AE-%E0%A6%A6%E0%A6%BF%E0%A6%A8-%E0%A6%AA%E0%A6%B0-%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>2019-04-28T16:49:00+06:00</published_at>
  <category>অপহরণ</category>
  <body>পিরোজপুরের মঠবাড়িয়া উপজেলা থেকে অপহরণের ৩৮ দিন পর এক কিশোরীকে (১৬) রাজধানীর দারুসসালাম এলাকা থেকে উদ্ধার করেছে পুলিশ। গতকাল শনিবার মঠবাড়িয়া থানা-পুলিশ দারুসসালাম এলাকার একটি বাড়ি থেকে মেয়েটিকে উদ্ধার করে। এ সময় অপহরণ মামলার আসামি বেল্লাল হাওলাদারকে (২৫) গ্রেপ্তার করা হয়।গ্রেপ্তার বেল্লালের বাড়ি মঠবাড়িয়া উপজেলায়।পুলিশ সূত্রে জানা গেছে, গত ২০ মার্চ বিকেলে ওই কিশোরী বাড়ি থেকে মামা বাড়িতে যাচ্ছিল। এ সময় বেল্লাল হাওলাদার কৌশলে মেয়েটিকে অপহরণ করে রাজধানীর দারুসসালাম এলাকায় নিয়ে যান। এ ঘটনায় মেয়েটির বাবা বাদী হয়ে বেল্লাল হাওলাদারকে আসামি করে স্থানীয় থানায় একটি অপহরণ মামলা করেন। পরে পুলিশ আধুনিক প্রযুক্তি ব্যবহার করে মেয়েটিকে উদ্ধার করে এবং বেল্লালকে গ্রেপ্তার করে।মঠবাড়িয়া থানার ভারপ্রাপ্ত কর্মকর্তা (ওসি) সৈয়দ মো. আবদুল্লাহ বলেন, আগামীকাল বেল্লালকে আদালতে সোপর্দ করা হবে।</body>
</article>
