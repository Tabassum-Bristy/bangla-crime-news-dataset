<article>
  <headline>কর্ণফুলীতে ডাকাতি, গ্রেপ্তার ছয়</headline>
  <url>https://www.prothomalo.com/bangladesh/article/1596695/%E0%A6%95%E0%A6%B0%E0%A7%8D%E0%A6%A3%E0%A6%AB%E0%A7%81%E0%A6%B2%E0%A7%80%E0%A6%A4%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0-%E0%A6%9B%E0%A7%9F</url>
  <published_at>2019-05-29T22:29:00+06:00</published_at>
  <category>ডাকাতি</category>
  <body>কর্ণফুলীতে ডাকাত সন্দেহে ছয় ব্যক্তিকে গ্রেপ্তার করেছে পুলিশ। তাঁদের মধ্যে তিনজন আদালতে স্বীকারোক্তিমূলক জবানবন্দি দিয়েছেন।পুলিশ সূত্রে জানা যায়, গত ২৯ এপ্রিল কর্ণফুলী উপজেলার চরলক্ষ্যা ইউনিয়নের গোয়ালপাড়ায় একটি বাড়িতে ডাকাতির ঘটনা ঘটে। ওই সময় ডাকাতেরা টাকা, স্বর্ণালংকার ও মূল্যবান জিনিসপত্র লুট করে। ঘটনার পর থানায় ডাকাতি মামলা হলে পুলিশ ছয় ব্যক্তিকে গ্রেপ্তার করে। ওই ছয়জন হলেন নুর মোহাম্মদ, মো. আতাউল, তড়িৎ, আবদুল গফুর, মো. সেলিম ও মো. পারভেজ।এদিকে আদালত সূত্রে জানা যায়, বুধবার মেট্রোপলিটন ম্যাজিস্ট্রেট মো. শফি উদ্দিনের আদালতে স্বীকারোক্তিমূলক জবানবন্দি দিয়েছেন তড়িৎ। এর আগে মো. খায়রুল আমীনের আদালতে নুর মোহাম্মদ ও আতাউল স্বীকারোক্তিমূলক জবানবন্দি দেন।কর্ণফুলী থানার ভারপ্রাপ্ত কর্মকর্তা (ওসি) আলমগীর মাহমুদ বলেন, চরলক্ষ্যা ইউনিয়নে ডাকাতির ঘটনায় ছয়জনকে গ্রেপ্তার গ্রেপ্তার করা হয়েছে। তাঁদের তিনজন স্বীকারোক্তিমূলক জবানবন্দি দিয়েছেন।</body>
</article>
