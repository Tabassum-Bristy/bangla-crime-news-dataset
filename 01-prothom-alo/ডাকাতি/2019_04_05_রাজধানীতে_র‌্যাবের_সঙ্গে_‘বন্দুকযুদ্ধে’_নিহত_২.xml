<article>
  <headline>রাজধানীতে র‌্যাবের সঙ্গে ‘বন্দুকযুদ্ধে’ নিহত ২</headline>
  <url>https://www.prothomalo.com/bangladesh/article/1587073/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%B0%E2%80%8C%E0%A7%8D%E0%A6%AF%E0%A6%BE%E0%A6%AC%E0%A7%87%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E2%80%98%E0%A6%AC%E0%A6%A8%E0%A7%8D%E0%A6%A6%E0%A7%81%E0%A6%95%E0%A6%AF%E0%A7%81%E0%A6%A6%E0%A7%8D%E0%A6%A7%E0%A7%87%E2%80%99-%E0%A6%A8%E0%A6%BF%E0%A6%B9%E0%A6%A4-%E0%A7%A8</url>
  <published_at>2019-04-05T08:50:00+06:00</published_at>
  <category>ডাকাতি</category>
  <body>রাজধানীর তেজগাঁও শিল্পাঞ্চল এলাকায় র‌্যাপিড অ্যাকশন ব্যাটালিয়নের (র‌্যাব) সঙ্গে কথিত বন্দুকযুদ্ধে দুজন নিহত হয়েছেন। আজ শুক্রবার ভোররাত চারটায় র‌্যাবের তল্লাশিচৌকির কার্যক্রম চলার সময়ে এ ‘বন্দুকযুদ্ধের’ ঘটনা ঘটে।র‌্যাবের দাবি, নিহত দুজন আন্তজেলা গাড়ি চোরাই চক্র ও ডাকাত দলের সদস্য। তাঁরা হলেন নাইম (৩৫) ও জামাল (৩৮)। এ সময় চোরাই গাড়ি, বিদেশি পিস্তল, রামদা, চাপাতিসহ বিপুল পরিমাণ দেশীয় অস্ত্র উদ্ধার করা হয়েছে।র‌্যাব জানিয়েছে, তল্লাশিচৌকির কার্যক্রম চলার সময় একদল অস্ত্রধারী ডাকাতের সঙ্গে র‌্যাবের গুলি বিনিময় হয়। এ সময় গুলিবিদ্ধ অবস্থায় নাইম ও জামালকে উদ্ধার করে র‌্যাব ঢাকা মেডিকেল কলেজ হাসপাতালে নিয়ে যায়। সেখানে ভোর ছয়টায় কর্তব্যরত চিকিৎসক তাঁদের মৃত বলে ঘোষণা করেন।র‍্যাব–২–এর উপপরিদর্শক (এসআই) মোস্তফা কামাল ঘটনার সত্যতা নিশ্চিত করে জানান, তেজগাঁও সাতরাস্তায় এলাকায় র‍্যাবের তল্লাশিচৌকি ছিল। ডাকাত দলের সদস্যরা ছোট পিকআপ গাড়ি ডাকাতি করে পালিয়ে যাওয়ার সময় তল্লাশিচৌকি লক্ষ্য করে গুলি করে। এতে র‍্যাব পাল্টা গুলি করলে দুই ডাকাত গুলিবিদ্ধ হয়ে হাসপাতালে মারা যান। ঘটনাস্থল থেকে চোরাই গাড়িসহ বিদেশি পিস্তল উদ্ধার করা হয়েছে।</body>
</article>
