<article>
  <headline>২ ডাকাত গ্রেপ্তার</headline>
  <url>https://www.prothomalo.com/bangladesh/article/1580584/%E0%A7%A8-%E0%A6%A1%E0%A6%BE%E0%A6%95%E0%A6%BE%E0%A6%A4-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0</url>
  <published_at>2019-02-25T12:05:00+06:00</published_at>
  <category>ডাকাতি</category>
  <body>চট্টগ্রামের ফটিকছড়ি উপজেলার ভূজপুর থেকে অস্ত্র, গুলি, চাপাতিসহ দুই ডাকাতকে গ্রেপ্তার করা হয়েছে। গত শনিবার রাতে থানার হারুয়ালছড়ি এলাকায় অভিযান চালিয়ে পুলিশ তাঁদের গ্রেপ্তার করে। এ সময় তাঁদের কাছ থেকে দুটি বন্দুক, চাপাতি, গুলিসহ ডাকাতির কিছু মালামাল উদ্ধার করা হয়। গ্রেপ্তার দুজন হলেন মো. এজাহার মিয়া (৫০) ও মো. আবছার (২২)। এজাহার মিয়া আজিমপুর আদর্শ গ্রামের আহমদ হোসেনের পুত্র ও আবছার হাটহাজারীর উপজেলার পশ্চিম দেওয়াননগর এলাকার সন্দ্বীপ পাড়া এলাকার মো. জামালের পুত্র। ভূজপুর থানার ভারপ্রাপ্ত কর্মকর্তা (ওসি) মো. শেখ আবদুল্লাহ প্রথম আলোকে বলেন, ৯ ফেব্রুয়ারি থানাধীন হারুয়ালছড়ি ইউনিয়নের পাটিয়ালছড়ি এলাকায় একটি ডাকাতির ঘটনা ঘটে। এ ঘটনায় ঘরের মালিক বাদী হয়ে ভূজপুর থানায় মামলা করেন। এর পরিপ্রেক্ষিতে পুলিশ উপজেলার বিভিন্ন এলাকায় অভিযান পরিচালনা করে। সর্বশেষ প্রযুক্তি সহায়তায় দুই ডাকাতকে গ্রেপ্তার করা হয়েছে।প্রতিনিধি, ফটিকছড়ি, চট্টগ্রাম।</body>
</article>
