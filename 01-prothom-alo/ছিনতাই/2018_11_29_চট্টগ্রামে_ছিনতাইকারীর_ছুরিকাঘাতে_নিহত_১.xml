<article>
  <headline>চট্টগ্রামে ছিনতাইকারীর ছুরিকাঘাতে নিহত ১</headline>
  <url>https://www.prothomalo.com/bangladesh/article/1567359/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87%E0%A6%95%E0%A6%BE%E0%A6%B0%E0%A7%80%E0%A6%B0-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7</url>
  <published_at>2018-11-29T11:37:00+06:00</published_at>
  <category>ছিনতাই</category>
  <body>চট্টগ্রামের বোয়ালখালীতে ছিনতাইকারীদের ছুরিকাঘাতে নুরুল আমিন (৩৫) নামের এক সিএনজি অটোরিকশা চালকের মৃত্যু হয়েছে। গতকাল বুধবার দিবাগত রাত একটার দিকে উপজেলার আমতলা এলাকায় এ ঘটনা ঘটে। বোয়ালখালী থানার ভারপ্রাপ্ত কর্মকর্তা (ওসি) ময়নুল ইসলাম। এ তথ্যের সত্যতা নিশ্চিত করেছেন।ওসি বলেন, গত রাতে ছিনতাইয়ের ঘটনায় একজন মারা গেছেন। অটোরিকশা চালককে রাস্তায় থামিয়ে টাকাপয়সা ছিনিয়ে নেওয়ার চেষ্টা করে দুর্বৃত্তরা। এ সময় তাকে ছুরিকাঘাত করা হয়। স্থানীয় লোকজন নুরুল আমিনকে উদ্ধার করে চট্টগ্রাম মেডিকেল কলেজ হাসপাতালে নিয়ে গেলে দায়িত্বরত চিকিৎসক তাকে মৃত ঘোষণা করেন। তাঁর বাড়ি পাশের পটিয়া উপজেলায়। </body>
</article>
