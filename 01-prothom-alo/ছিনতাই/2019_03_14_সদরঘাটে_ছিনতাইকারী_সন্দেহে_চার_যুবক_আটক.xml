<article>
  <headline>সদরঘাটে ছিনতাইকারী সন্দেহে চার যুবক আটক</headline>
  <url>https://www.prothomalo.com/bangladesh/article/1583470/%E0%A6%B8%E0%A6%A6%E0%A6%B0%E0%A6%98%E0%A6%BE%E0%A6%9F%E0%A7%87-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87%E0%A6%95%E0%A6%BE%E0%A6%B0%E0%A7%80-%E0%A6%B8%E0%A6%A8%E0%A7%8D%E0%A6%A6%E0%A7%87%E0%A6%B9%E0%A7%87-%E0%A6%9A%E0%A6%BE%E0%A6%B0-%E0%A6%AF%E0%A7%81%E0%A6%AC%E0%A6%95-%E0%A6%86%E0%A6%9F%E0%A6%95</url>
  <published_at>2019-03-14T19:25:00+06:00</published_at>
  <category>ছিনতাই</category>
  <body>ঢাকার নদীবন্দর সদরঘাট টার্মিনাল এলাকায় ছিনতাইকারী সন্দেহে চার যুবককে আটক করেছে নৌ-পুলিশ। আজ বৃহস্পতিবার ভোর সাড়ে ছয়টার দিকে সদরঘাট টার্মিনাল এলাকা থেকে তাদের আটক করা হয়।আটক চারজন হলেন সাহেব আলী (২২), হান্নান মিয়া (২০), মো. শাহজাদা (১৯) ও মো. সিহাব (২১)।সদরঘাট নৌ থানার উপপরিদর্শক শহিদুল ইসলাম বলেন, আজ ভোর ছয়টার দিকে লঞ্চ টার্মিনালের প্রবেশপথের ফটকের কাছে সন্দেহজনকভাবে এই চার যুবক ঘোরাফেরা করছিলেন। এ সময় নৌ পুলিশ সদস্যরা তাঁদের আটক করেন। ভোর বা সকালে লঞ্চে আসা যাত্রীদের কাছ থেকে প্রায়ই মুঠোফোন ও হাতব্যাগ ছিনিয়ে নেওয়ার ঘটনা ঘটে। এসব অপকর্ম রোধে নৌ পুলিশ টার্মিনাল এলাকায় টহল জোরদার করে। গতকাল বুধবার ভোরেও ছিনতাইকারী সন্দেহে চার যুবককে আটক করা হয়। </body>
</article>
