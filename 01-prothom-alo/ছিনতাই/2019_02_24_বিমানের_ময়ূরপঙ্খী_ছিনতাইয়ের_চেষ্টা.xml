<article>
  <headline>বিমানের ময়ূরপঙ্খী ছিনতাইয়ের চেষ্টা</headline>
  <url>https://www.prothomalo.com/bangladesh/article/1580493/%E0%A6%AC%E0%A6%BF%E0%A6%AE%E0%A6%BE%E0%A6%A8%E0%A7%87%E0%A6%B0-%E0%A6%AE%E0%A7%9F%E0%A7%82%E0%A6%B0%E0%A6%AA%E0%A6%99%E0%A7%8D%E0%A6%96%E0%A7%80-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87%E0%A7%9F%E0%A7%87%E0%A6%B0-%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE</url>
  <published_at>2019-02-24T19:01:00+06:00</published_at>
  <category>ছিনতাই</category>
  <body>চট্টগ্রামের শাহ আমানত আন্তর্জাতিক বিমানবন্দরে বাংলাদেশ বিমানের ময়ূরপঙ্খী উড়োজাহাজ ছিনতাইয়ের চেষ্টার খবর পাওয়া গেছে। ওই উড়োজাহাজে অস্ত্রধারীরা অবস্থান করছেন। উড়োজাহাজটি ঘিরে রেখেছেন আইনশৃঙ্খলা রক্ষাকারী বাহিনীর সদস্যরা। ময়ূরপঙ্খী উড়োজাহাজটি বোয়িং-৭৩৭ মডেলের। ১৪২ জন যাত্রী ও পাঁচজন ক্রু নিয়ে বিজি-১৪৭ ফ্লাইটটি ঢাকা থেকে চট্টগ্রাম হয়ে দুবাই যাচ্ছিল।ওই উড়োজাহাজের ভেতরে থাকা এক যাত্রীর সূত্রে জানা গেছে, বিকেল সাড়ে চারটার দিকে উড়োজাহাজটি ঢাকা থেকে চট্টগ্রামের দিকে যাত্রা করে। সেখান থেকে উড়োজাহাজটির দুবাই যাওয়ার কথা ছিল। চট্টগ্রামের শাহ আমানত বিমানবন্দরে পৌঁছানোর পর উড়োজাহাজটি থেকে যাত্রীদের নামিয়ে দেওয়া হয়।সূত্রগুলো বলছে, উড়োজাহাজের ভেতরে অস্ত্রধারীরা অবস্থান করছেন। গুলির শব্দও পাওয়া যায়। এর পরপরই পুলিশসহ আইনশৃঙ্খলা রক্ষাকারী বাহিনীর সদস্যরা উড়োজাহাজটি ঘিরে রাখেন।যাত্রীদের নিরাপদে বের করে আনা হয়েছে বলে জানান বিমানের মহাব্যবস্থাপক (জনসংযোগ) শাকিল মিরাজ।পতেঙ্গা থানার ভারপ্রাপ্ত কর্মকর্তা (ওসি) উৎপল বড়ুয়া সন্ধ্যার দিকে প্রথম আলোকে বলেন, ‘বাংলাদেশ বিমানবাহিনীর সদস্যরা উড়োজাহাজের ভেতরে ঢুকেছেন। যাত্রীরা সবাই নেমে গেছেন কি না, তা তল্লাশি করে দেখছেন তাঁরা।’আরও পড়ুন:চট্টগ্রামে বিমানে অস্ত্রধারী, ঘিরে রেখেছে পুলিশক্রুকে অস্ত্রধারী বলল, আমি বিমান ছিনতাই করব</body>
</article>
