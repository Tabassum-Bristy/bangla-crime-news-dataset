<article>
  <headline>জিহ্বা কেটে টাকা ছিনতাই</headline>
  <url>https://www.prothomalo.com/bangladesh/article/1586736/%E0%A6%9C%E0%A6%BF%E0%A6%B9%E0%A7%8D%E0%A6%AC%E0%A6%BE-%E0%A6%95%E0%A7%87%E0%A6%9F%E0%A7%87-%E0%A6%9F%E0%A6%BE%E0%A6%95%E0%A6%BE-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87</url>
  <published_at>2019-04-03T09:08:00+06:00</published_at>
  <category>ছিনতাই</category>
  <body>সাতক্ষীরায় এক এনজিও কর্মীকে মারপিট ও তাঁর জিহ্বা কেটে টাকা ছিনতাই করেছে দুর্বৃত্তরা। গত সোমবার রাতে সদর উপজেলার ফিংড়ি ইউনিয়নের গাভা ওয়াপদা সড়কের একটি কালভার্টের পাশে এ ঘটনা ঘটে।গুরুতর আহত ওই এনজিও কর্মীর নাম জাহিদুল ইসলাম (৪০)। তিনি কলারোয়ার তুলসীডাঙ্গা গ্রামের মিজানুর রহমানের ছেলে। বর্তমানে সদর হাসপাতালে চিকিৎসাধীন।স্থানীয় ব্যক্তিরা জানান, আশা সমিতির ব্যাং দহা শাখার মাঠকর্মী জাহিদুল রাতে ঋণ ও সঞ্চয় আদায় শেষে অফিসে ফিরছিলেন। পথে ফিংড়ির গাভা ওয়াপদা সড়কের বেড়িবাঁধের ওপর বিপরীত দিক থেকে একটি মোটরসাইকেলে তিন দুর্বৃত্ত এসে তাঁর গতি রোধ করে। তারা অস্ত্রের মুখে জিম্মি করে তাঁর ব্যাগে থাকা প্রায় ২০ হাজার টাকা ছিনতাইয়ের চেষ্টা করে। এতে বাধা দেওয়ায় সন্ত্রাসীরা তাঁর গলা চেপে ধরে জিহ্বা কেটে ক্ষতবিক্ষত করে ও মারপিট করে টাকা নিয়ে পালিয়ে যায়। স্থানীয় ব্যক্তিরা তাঁকে ব্যাং দহা বাজারের গ্রাম্য চিকিৎসক সুবল কুমার মণ্ডলের কাছে নিয়ে প্রাথমিক চিকিৎসা শেষে সদর হাসপাতালে নিয়ে ভর্তি করেন।</body>
</article>
