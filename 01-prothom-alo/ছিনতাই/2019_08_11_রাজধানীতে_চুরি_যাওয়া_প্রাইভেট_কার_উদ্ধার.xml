<article>
  <headline>রাজধানীতে চুরি যাওয়া প্রাইভেট কার উদ্ধার</headline>
  <url>https://www.prothomalo.com/bangladesh/article/1609077/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%9A%E0%A7%81%E0%A6%B0%E0%A6%BF-%E0%A6%AF%E0%A6%BE%E0%A6%93%E0%A7%9F%E0%A6%BE-%E0%A6%AA%E0%A7%8D%E0%A6%B0%E0%A6%BE%E0%A6%87%E0%A6%AD%E0%A7%87%E0%A6%9F-%E0%A6%95%E0%A6%BE%E0%A6%B0-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>2019-08-11T21:17:00+06:00</published_at>
  <category>ছিনতাই</category>
  <body>রাজধানীর শাহ আলীর গড়ান চটবাড়ি এলাকা থেকে চুরি যাওয়া একটি প্রাইভেট কার উদ্ধার করেছে পুলিশ। আজ রোববার দুপুরে গাড়িটি উদ্ধার করে শাহ আলী থানা-পুলিশ।স্থানীয় বাসিন্দারা অভিযোগ করে বলেন, উদ্ধার করা প্রাইভেট কারটি গতকাল ওই এলাকা থেকে চুরি করেন স্থানীয় তিন যুবক। পরে চুরি করা ওই গাড়ি নিয়ে মিরপুর বেড়িবাঁধ এলাকায় এক ট্রাক আটকে ট্রাকের ব্যাটারি ডাকাতি করেন তাঁরা।পুলিশ বলছে, উদ্ধার করা ওই প্রাইভেট কারের ভেতর থেকে ট্রাকের ব্যাটারিটি জব্দ করা হয়েছে। অভিযুক্ত তিন তরুণকে আটকের পর ছেড়ে দেওয়া হয়েছে।জানতে চাইলে শাহ আলী থানার ভারপ্রাপ্ত কর্মকর্তা (ওসি) সালাউদ্দিন বলেন, এই ঘটনায় পুলিশ কাউকে গ্রেপ্তার করেনি। গাড়ির মালিকের অভিযোগের প্রেক্ষিতে অভিযান চালিয়ে গাড়িটি উদ্ধার করা হয়েছে। তদন্ত করে প্রমাণ পাওয়া গেলে ওই তিন তরুণকে গ্রেপ্তার করা হবে।</body>
</article>
