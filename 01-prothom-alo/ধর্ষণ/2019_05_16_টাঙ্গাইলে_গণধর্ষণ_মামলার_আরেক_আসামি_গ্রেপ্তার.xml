<article>
  <headline>টাঙ্গাইলে গণধর্ষণ মামলার আরেক আসামি গ্রেপ্তার</headline>
  <url>https://www.prothomalo.com/bangladesh/article/1594230/%E0%A6%9F%E0%A6%BE%E0%A6%99%E0%A7%8D%E0%A6%97%E0%A6%BE%E0%A6%87%E0%A6%B2%E0%A7%87-%E0%A6%97%E0%A6%A3%E0%A6%A7%E0%A6%B0%E0%A7%8D%E0%A6%B7%E0%A6%A3-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%86%E0%A6%B0%E0%A7%87%E0%A6%95-%E0%A6%86%E0%A6%B8%E0%A6%BE%E0%A6%AE%E0%A6%BF-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0</url>
  <published_at>2019-05-16T17:17:00+06:00</published_at>
  <category>ধর্ষণ</category>
  <body>টাঙ্গাইলে স্বামীকে মারধর করে স্ত্রীকে গণধর্ষণ মামলার পলাতক আরেক আসামিকে গ্রেপ্তার করেছে পুলিশ। আজ বৃহস্পতিবার সকালে টাঙ্গাইল সদর ফাঁড়ির দায়িত্বপ্রাপ্ত কর্মকর্তা পুলিশ পরিদর্শক মো. মোশারফ হোসেন জানান, গোপন সংবাদের ভিত্তিতে গতকাল বুধবার রাতে শহরের দেওলা এলাকা থেকে উজ্জ্বলকে গ্রেপ্তার করা হয়েছে।গ্রেপ্তার আসামির নাম মো. উজ্জ্বল মিয়া (২৫)। তিনি সদর উপজেলার বাঘিল ইউনিয়নের ফৈলারঘোনা গ্রামের ফরজ আলীর ছেলে।গত ১২ এপ্রিল রাত ১০টার দিকে মির্জাপুর শিল্প এলাকার এক নারী পোশাকশ্রমিক তাঁর স্বামীকে নিয়ে টাঙ্গাইল নতুন বাস টার্মিনাল এলাকায় যান। এ সময় স্থানীয় কয়েকজন তাদের নির্জন স্থানে নিয়ে স্বামীকে মারধর করে স্ত্রীকে গণধর্ষণ করেন। ঘটনার পরের দিন পুলিশ গণধর্ষণের অভিযোগে করা মামলায় ইউসুফ রানা, রবিন, জাহিদুল ইসলাম, মফিজ, ইব্রাহিম ও তানজিরুলকে গ্রেপ্তার করে। ঘটনার পর থেকে পলাতক উজ্জ্বলকে গতকাল গ্রেপ্তার করা হয়।</body>
</article>
