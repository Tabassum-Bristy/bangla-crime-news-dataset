<article>
  <headline>৮ দিনে ধর্ষণের শিকার ৪১ শিশু</headline>
  <url>https://www.prothomalo.com/bangladesh/article/1593046/%E0%A7%AE-%E0%A6%A6%E0%A6%BF%E0%A6%A8%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%B6%E0%A6%BF%E0%A6%95%E0%A6%BE%E0%A6%B0-%E0%A7%AA%E0%A7%A7-%E0%A6%B6%E0%A6%BF%E0%A6%B6%E0%A7%81</url>
  <published_at>2019-05-09T20:19:00+06:00</published_at>
  <category>ধর্ষণ</category>
  <body>চলতি মাসে প্রথম ৮ দিনে সারা দেশে ৪১ শিশু ধর্ষণ ও ৩ শিশু ধর্ষণচেষ্টার শিকার হয়েছে । শিশু ধর্ষণের ঘটনা বৃদ্ধি পাওয়ায় মানুষের জন্য ফাউন্ডেশন গভীর উদ্বেগ প্রকাশ করেছে।মানুষের জন্য ফাউন্ডেশন এই হিসাব দিয়েছে।আজ বৃহস্পতিবার মানুষের জন্য ফাউন্ডেশনের সংবাদ বিজ্ঞপ্তিতে জানানো হয়, এ বছরের মে মাসের ১ থেকে ৮ তারিখ পর্যন্ত ছয়টি জাতীয় দৈনিকে প্রকাশিত সংবাদ বিশ্লেষণ করে দেখেছে, ৩৭টি মেয়ে শিশু ধর্ষণ এবং ৪টি ছেলে শিশু বলাৎকারের শিকার হয়েছে। ধর্ষণের চেষ্টা চালানো হয়েছিল ৩ জনের ওপর । ধর্ষণের শিকার হয়ে মারা গেছে ৩টি মেয়ে শিশু । আহত হয়েছে ৪১ শিশু।দেশে শিশু ধর্ষণের ঘটনা আশঙ্কাজনকভাবে বৃদ্ধি পাচ্ছে উল্লেখ করে মানুষের জন্য ফাউন্ডেশন গভীর উদ্বেগ প্রকাশ করেছে। তারা শিশুদের প্রতি চলমান সহিংসতা ও নির্যাতন প্রতিরোধে কার্যকর ব্যবস্থা গ্রহণের জন্য সরকারের প্রতি আহ্বান জানিয়েছে। তারা বলছে, বিচারহীনতার কারণে নারী ও শিশু নির্যাতনের ঘটনা অসহনীয় অবস্থায় উপনীত হয়েছে। শিশু ধর্ষণের ঘটনায় শিশুর শারীরিক, মানসিক ও সামাজিক জীবনে স্বল্প ও দীর্ঘমেয়াদি নেতিবাচক প্রভাব পড়ে।সংবাদ বিজ্ঞপ্তিতে কিশোরগঞ্জের কটিয়াদী থেকে বাজিতপুরের পিরিজপুর বাসস্ট্যান্ড যাওয়ার পথে যাত্রীবাহী বাসে শাহিনুর আক্তারকে ধর্ষণের পর হত্যা করা হয়। এ ঘটনায় মানুষের জন্য ফাউন্ডেশন শোক ও উৎকণ্ঠা প্রকাশ করেছে। </body>
</article>
