<article>
  <headline>তিন বছরের শিশুকে ধর্ষণচেষ্টার অভিযোগে তরুণ গ্রেপ্তার</headline>
  <url>https://www.prothomalo.com/bangladesh/article/1598000/%E0%A6%A4%E0%A6%BF%E0%A6%A8-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%B6%E0%A6%BF%E0%A6%B6%E0%A7%81%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%A4%E0%A6%B0%E0%A7%81%E0%A6%A3</url>
  <published_at>2019-06-07T13:11:00+06:00</published_at>
  <category>ধর্ষণ</category>
  <body>বগুড়ার ধুনট উপজেলায় তিন বছরের শিশুকে ধর্ষণচেষ্টার অভিযোগে খায়রুল ইসলাম (১৮) নামের এক তরুণকে গ্রেপ্তার করেছে পুলিশ। গ্রেপ্তারের পর আজ শুক্রবার সকালে তাঁকে আদালতের মাধ্যমে কারাগারে পাঠানো হয়েছে।পুলিশ ও স্থানীয় সূত্রের ভাষ্য, গতকাল বৃহস্পতিবার দুপুরের দিকে খায়রুলের পরিবারের সদস্যরা বাড়ির বাইরে কাজে ব্যস্ত ছিলেন। এই সুযোগে তিনি তিন বছরের এক শিশুকে ঘরে ডেকে নিয়ে ধর্ষণের চেষ্টা করেন। শিশুটির চিৎকারে আশপাশের লোকজন এগিয়ে এসে খায়রুলকে আটক করে মারধর করেন। পরে খবর পেয়ে পুলিশ ঘটনাস্থলে গিয়ে খায়রুলকে আটক করে।শিশুটির বাবা গতকাল বিকেলে খায়রুলের বিরুদ্ধে ধর্ষণচেষ্টার অভিযোগে থানায় একটি মামলা করেছেন।থানা-হাজতে থাকাকালে খায়রুল বলেন, স্থানীয় লোকজন তাঁকে মারধর করে পুলিশে দিয়েছেন। তবে ধর্ষণচেষ্টার বিষয়ে কিছু বলতে রাজি হননি তিনি।ধুনট থানার ভারপ্রাপ্ত কর্মকর্তা (ওসি) ইসমাইল হোসেন বলেন, খায়রুলের বিরুদ্ধে তিন বছরের এক শিশুকে ধর্ষণচেষ্টার অভিযোগ প্রাথমিক তদন্তে প্রমাণিত হয়েছে। এ কারণে তাঁর বিরুদ্ধে মামলা নিয়ে তাঁকে গ্রেপ্তার দেখানো হয়েছে। আজ সকালে তাঁকে আদালতের মাধ্যমে কারাগারে পাঠানো হয়েছে।</body>
</article>
