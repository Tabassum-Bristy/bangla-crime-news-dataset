<article>
  <headline>খাবারের লোভ দেখিয়ে প্রতিবন্ধী কিশোরীকে ধর্ষণের অভিযোগ</headline>
  <url>https://www.prothomalo.com/bangladesh/article/1594101/%E0%A6%96%E0%A6%BE%E0%A6%AC%E0%A6%BE%E0%A6%B0%E0%A7%87%E0%A6%B0-%E0%A6%B2%E0%A7%8B%E0%A6%AD-%E0%A6%A6%E0%A7%87%E0%A6%96%E0%A6%BF%E0%A7%9F%E0%A7%87-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%A8%E0%A7%8D%E0%A6%A7%E0%A7%80-%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0</url>
  <published_at>2019-05-15T20:41:00+06:00</published_at>
  <category>ধর্ষণ</category>
  <body>খাবারের লোভ দেখিয়ে বরিশালের গৌরনদী উপজেলায় এক শারীরিক ও বুদ্ধিপ্রতিবন্ধী কিশোরীকে ধর্ষণের অভিযোগে এক ব্যক্তিকে গ্রেপ্তার করেছে পুলিশ। গ্রেপ্তার হওয়া ব্যক্তির নাম লিয়াকত ফকির (৬০)।জানতে চাইলে গৌরনদী মডেল থানার পরিদর্শক (তদন্ত) মো. মাহাবুবুর রহমান বলেন, গত ২৯ মার্চ খাবারের প্রলোভন দেখিয়ে ওই কিশোরীকে ধর্ষণ করেন লিয়াকত ফকির। একইভাবে আজ বুধবার বেলা সাড়ে ১০টার দিকে আরও একবার তাঁকে ধর্ষণের চেষ্টা করেন লিয়াকত। এ সময় কিশোরীর মা দেখে ফেলে চিৎকার দিলে লিয়াকত পালিয়ে যান। এ ঘটনায় কিশোরীর বাবা বাদী হয়ে বুধবার দুপুরে গৌরনদী মডেল থানায় নারী ও শিশু নির্যাতন আইনে মামলা করেন।এরপর তৎক্ষণাৎ অভিযান চালিয়ে লিয়াকত ফকিরকে গ্রেপ্তার করে পুলিশ। ধর্ষণের শিকার কিশোরীকে ডাক্তারি পরীক্ষার জন্য বরিশালের শের-ই-বাংলা মেডিকেল কলেজ হাসপাতালে পাঠানো হয়েছে।</body>
</article>
