<article>
  <headline>খালুর বিরুদ্ধে ধর্ষণের অভিযোগ</headline>
  <url>https://www.prothomalo.com/bangladesh/article/1400706/%E0%A6%96%E0%A6%BE%E0%A6%B2%E0%A7%81%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97</url>
  <published_at>2018-01-03T17:51:00+06:00</published_at>
  <category>ধর্ষণ</category>
  <body>পিরোজপুরের ভান্ডারিয়ায় এক শিশুকে (১১) তার খালু ধর্ষণ করেছেন বলে অভিযোগ উঠেছে। গতকাল মঙ্গলবার রাতে এই ব্যক্তিকে গ্রেপ্তার করেছে পুলিশ।পুলিশ ও মেয়েটির পারিবারিক সূত্রে জানা গেছে, গতকাল বেলা সাড়ে ১১টার দিকে ওই শিশুটি ঘরে একা ছিল। এ সময় তার খালু ঘরে ঢুকে মেয়েটিকে ধর্ষণ করে। এ সময় মেয়েটির বাবা বাড়িতে এলে লোকটি পালিয়ে যান। পরে মেয়েটির বাবা স্থানীয় থানায় নারী ও শিশু নির্যাতন দমন আইনে মামলা করেন।মামলার তদন্ত কর্মকর্তা ভান্ডারিয়া থানার পরিদর্শক (তদন্ত) শেখ আউয়াল কবির বলেন, বুধবার মেয়েটির স্বাস্থ্য পরীক্ষার করা হয়েছে। সন্ধ্যায় সে পিরোজপুর জ্যেষ্ঠ বিচারিক হাকিম আদালতে জবানবন্দি দিচ্ছিল। গ্রেপ্তার ব্যক্তিকে আদালতের মাধ্যমে কারাগারে পাঠানো হয়েছে।</body>
</article>
