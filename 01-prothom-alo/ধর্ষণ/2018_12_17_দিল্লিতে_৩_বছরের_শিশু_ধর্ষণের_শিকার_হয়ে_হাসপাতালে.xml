<article>
  <headline>দিল্লিতে ৩ বছরের শিশু ধর্ষণের শিকার হয়ে হাসপাতালে</headline>
  <url>https://www.prothomalo.com/international/article/1570420/%E0%A6%A6%E0%A6%BF%E0%A6%B2%E0%A7%8D%E0%A6%B2%E0%A6%BF%E0%A6%A4%E0%A7%87-%E0%A7%A9-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%B6%E0%A6%BF%E0%A6%B6%E0%A7%81-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%B6%E0%A6%BF%E0%A6%95%E0%A6%BE%E0%A6%B0-%E0%A6%B9%E0%A7%9F%E0%A7%87-%E0%A6%B9%E0%A6%BE%E0%A6%B8%E0%A6%AA%E0%A6%BE%E0%A6%A4%E0%A6%BE%E0%A6%B2%E0%A7%87</url>
  <published_at>2018-12-17T16:55:00+06:00</published_at>
  <category>ধর্ষণ</category>
  <body>দিল্লিতে বাসে নির্ভয়া ধর্ষণের ষষ্ঠ বর্ষপূর্তি ছিল গতকাল ১৬ ডিসেম্বর। এই দিনে ফের ধর্ষণের ঘটনা ঘটল। এবারের শিকার তিন বছরের এক শিশু। গুরুতর অবস্থায় এখন সে হাসপাতালে। তার অস্ত্রোপচার চলছে বলে বিবিসির খবর বলা হয়।এ ঘটনায় ওই শিশুর পরিবার যে ভবনে থাকে, সেই ভবনের নিরাপত্তারক্ষী ৪০ বছরের এক ব্যক্তিকে গ্রেপ্তার করা হয়েছে।দিল্লির নারীবিষয়ক কমিশনার সোয়াতি মালিওয়াল বলেন, এই ঘটনা বাসে ধর্ষণের ঘটনাকে ‘ছাড়িয়ে গেছে’।শিশুটি এই অবস্থা থেকে বেঁচে উঠতে পারবে কি না, তা নিয়ে এখনো অনিশ্চয়তা রয়েছে। স্থানীয় গণমাধ্যম এ ঘটনাকে নির্মম বলে উল্লেখ করেছে।টাইমস অব ইন্ডিয়ার খবরে বলা হয়, ঘটনা জানাজানি হলে স্থানীয় লোকজন অভিযোগ ওঠা ওই ব্যক্তিকে পেয়ে মারধর করে।ওই শিশুটির বাবা-মা দিনমজুর। ঘটনার সময় তাঁরা বাড়িতে ছিলেন না। অভিযুক্ত ওই ব্যক্তি শিশুটিকে মিষ্টির লোভ দেখিয়ে বাড়ির বাইরে থেকে তুলে নিয়ে যান। পুলিশ খবর পেয়ে শিশুটিকে অচেতন অবস্থায় উদ্ধার করে হাসপাতালে ভর্তি করে। এ ঘটনায় পুলিশ প্রটেকশন অব চিলড্রেন ফ্রম সেক্সুয়াল অফেনস অ্যাক্ট অনুযায়ী একটি মামলা করেছে। এ ধারায় অপরাধ প্রমাণিত হলে মৃত্যুদণ্ড হতে পারে।ভারতে ধর্ষণের ঘটনাপ্রতি ১৫৫ মিনিটে ১৬ বছরের কম বয়সী একটি শিশু, আর প্রতি ১৩ ঘণ্টায় ১০ বছরের কম বয়সী একটি শিশু ধর্ষণের শিকার হয়।২০১২ সালে শিশু ধর্ষণের ঘটনা ছিল ৮ হাজার ৫৪১টি, সেই সংখ্যা ২০১৬ সালে দাঁড়ায় ১৯ হাজার ৭৬৫–তে।২০১৫ সালে ১০ হাজারের বেশি শিশু ধর্ষণের শিকার হয়ভারতে ১৮ বছর হওয়ার আগে ২৪ কোটি মেয়ের বিয়ে হয়েছেসরকারি এক গবেষণায় অংশ নেওয়া ৫৩ দশমিক ২২ শতাংশ শিশু কোনো না কোনোভাবে যৌন হয়রানির শিকার হওয়ার কথা জানিয়েছে৫০ শতাংশ অভিযুক্ত ব্যক্তি শিশুদের পরিচিত বা বিশ্বস্ত ও দেখভাল করতেন এমন ব্যক্তি।সূত্র: ভারত সরকার, ইউনিসেফ</body>
</article>
