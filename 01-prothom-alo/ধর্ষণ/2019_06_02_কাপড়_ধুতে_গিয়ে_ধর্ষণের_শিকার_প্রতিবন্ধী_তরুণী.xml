<article>
  <headline>কাপড় ধুতে গিয়ে ধর্ষণের শিকার প্রতিবন্ধী তরুণী</headline>
  <url>https://www.prothomalo.com/bangladesh/article/1597385/%E0%A6%95%E0%A6%BE%E0%A6%AA%E0%A7%9C-%E0%A6%A7%E0%A7%81%E0%A6%A4%E0%A7%87-%E0%A6%97%E0%A6%BF%E0%A7%9F%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%B6%E0%A6%BF%E0%A6%95%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%A8%E0%A7%8D%E0%A6%A7%E0%A7%80-%E0%A6%A4%E0%A6%B0%E0%A7%81%E0%A6%A3%E0%A7%80</url>
  <published_at>2019-06-02T15:02:00+06:00</published_at>
  <category>ধর্ষণ</category>
  <body>ঝিনাইদহের শৈলকুপা উপজেলার যাদবপুর গ্রামে ১৭ বছর বয়সী এক প্রতিবন্ধী তরুণীকে ধর্ষণের অভিযোগে মামলা হয়েছে। আজ রোববার মেয়েটির ভাই বাদী হয়ে এই মামলা করেন। কাপড় ধুতে গিয়ে সে ধর্ষণের শিকার হয় অভিযোগে মামলা হয়েছে।মামলার এজাহারে উল্লেখ করা হয়েছে, ওই তরুণী গত শুক্রবার বিকেলের দিকে নদীতে কাপড় ধুতে যায়। এ সময় রাব্বুল মোল্লা (২১) নামের এক তরুণ তাকে পাশের একটি পাটখেতে নিয়ে ধর্ষণ করেন। এ ঘটনার পর থেকে রাব্বুল পলাতক। তরুণীকে চিকিৎসার জন্য ঝিনাইদহ সদর হাসপাতালে ভর্তি করা হয়েছে।শৈলকুপা সার্কেলের সহকারী পুলিশ সুপার আরিফুর রহমান জানিয়েছেন, ঝিনাইদহ সদর হাসপাতালে ধর্ষণের শিকার মেয়েটিকে তিনি দেখতে যান এবং তার বক্তব্য রেকর্ড করেন।শৈলকুপা থানার ভারপ্রাপ্ত কর্মকর্তা (ওসি) আইয়ূবুর রহমান ঘটনার সত্যতা নিশ্চিত করে বলেন, তরুণীর ভাই থানায় একটি মামলা করেছেন। পুলিশ অভিযুক্তকে গ্রেপ্তারের চেষ্টা চালাচ্ছে।</body>
</article>
