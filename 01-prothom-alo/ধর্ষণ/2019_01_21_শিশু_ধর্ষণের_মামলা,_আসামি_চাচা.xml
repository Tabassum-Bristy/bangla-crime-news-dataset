<article>
  <headline>শিশু ধর্ষণের মামলা, আসামি চাচা</headline>
  <url>https://www.prothomalo.com/bangladesh/article/1575543/%E0%A6%B6%E0%A6%BF%E0%A6%B6%E0%A7%81-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE-%E0%A6%86%E0%A6%B8%E0%A6%BE%E0%A6%AE%E0%A6%BF-%E0%A6%9A%E0%A6%BE%E0%A6%9A%E0%A6%BE</url>
  <published_at>2019-01-21T19:47:00+06:00</published_at>
  <category>ধর্ষণ</category>
  <body>চট্টগ্রামের আনোয়ারা উপজেলায় আট বছর বয়সী শিশুকে ধর্ষণের অভিযোগে করা মামলায় তার দূর সম্পর্কের চাচাকে আসামি করা হয়েছে। রোববার রাতে আনোয়ারা থানায় এ মামলা করেন শিশুটির মা।মামলার এজাহার সূত্রে জানা যায়, শনিবার বেলা সাড়ে তিনটার দিকে বাড়ির উঠানে খেলছিল শিশুটি। ওই সময় তার দূর সম্পর্কের এক চাচা (১৯) তাকে বিস্কুট কিনে দেওয়ার কথা বলে পাশে পুকুর পাড়ে নিয়ে গিয়ে ধর্ষণ করেন। পরে মেয়েটির চিৎকারে চাচা পালিয়ে যান।এ বিষয়ে শিশুটির মা বলেন, ‘ঘটনার পর আসামির মা মীমাংসার কথা বলে কালক্ষেপণ করেছেন।’শিশুটির বাবা প্রথম আলোকে বলেন, ‘আসামি আমার দূর সম্পর্কের মামাতো ভাই। কীভাবে সে এমন কাজ করল, ভাবতেই পারছি না।’আনোয়ারা থানার পুলিশ পরিদর্শক (তদন্ত) মাহবুব মিল্কী বলেন, স্বাস্থ্য পরীক্ষার জন্য শিশুটিকে সোমবার চট্টগ্রাম মেডিকেল কলেজ (চমেক) হাসপাতালে পাঠানো হয়েছে।এ ব্যাপারে আনোয়ারা থানার ভারপ্রাপ্ত কর্মকর্তা (ওসি) দুলাল মাহমুদ বলেন, নারী ও শিশু নির্যাতন দমন আইনে মামলা হয়েছে। আসামিকে গ্রেপ্তারের চেষ্টা চলছে।</body>
</article>
