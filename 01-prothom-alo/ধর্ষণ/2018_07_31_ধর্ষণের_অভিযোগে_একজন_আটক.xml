<article>
  <headline>ধর্ষণের অভিযোগে একজন আটক</headline>
  <url>https://www.prothomalo.com/bangladesh/article/1544381/%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%8F%E0%A6%95%E0%A6%9C%E0%A6%A8-%E0%A6%86%E0%A6%9F%E0%A6%95</url>
  <published_at>2018-07-31T22:08:00+06:00</published_at>
  <category>ধর্ষণ</category>
  <body>রাজধানীর খিলগাঁও এলাকায় এক তরুণীকে (১৮) গণধর্ষণের অভিযোগে জিন্নাত ইসলাম (২৫) নামের একজনকে গ্রেপ্তার করেছে পুলিশ। ঢাকার মুখ্য মহানগর হাকিম (সিএমএম) আদালত আজ মঙ্গলবার আসামিকে তিন দিন পুলিশ হেফাজতে নিয়ে জিজ্ঞাসাবাদের অনুমতি দিয়েছেন।তবে আরেক আসামি মাসুম পলাতক আছেন। ভুক্তভোগী তরুণী এখন ঢাকা মেডিকেল কলেজ হাসপাতালের ওয়ান স্টপ ক্রাইসিস সেন্টারে (ওসিসি) ভর্তি আছেন।গতকাল সোমবার তরুণী বাদী হয়ে খিলগাঁও থানায় জিন্নাত ও মাসুমের বিরুদ্ধে পর্নোগ্রাফি নিয়ন্ত্রণ আইন এবং নারী ও শিশু নির্যাতন দমন আইনে মামলা করেন।তরুণী তাঁর মামলায় বলছেন, গত ২৬ জুলাই তাঁর পূর্ব পরিচিত জিন্নাত আলী বাসায় ডেকে নিয়ে যায়। সেখানে মাসুম নামের আরেক যুবক ছিল। তরুণী বলেন, দুজনই তাঁকে ধর্ষণ করেন এবং মোবাইলে তা ধারণ করেন।মামলার তদন্ত কর্মকর্তা খিলগাঁও থানার পরিদর্শক (অপারেশন) মোস্তাফিজুর রহমান প্রথম আলোকে বলেন, তরুণীর বাবা-মা অনেক আগে মারা গেছেন। খিলগাঁও বোনের বাসায় থেকে সেখানকার একটি গার্মেন্টসে চাকরি করেন তিনি। তরুণী যে বাসায় থাকেন তাঁর পাশে আসামি জিন্নাতের মোবাইল সার্ভিসিংয়ের দোকান।পুলিশ কর্মকর্তা মোস্তাফিজুর বলেন, পরিকল্পনার অংশ হিসেবে জিন্নাত এবং মাসুম তরুণীকে বাসায় ডেকে নিয়ে দুবার ধর্ষণ করেছে। জিন্নাতের বিরুদ্ধে এর আগে খিলগাঁও থানায় মারামারির একটি হয়েছে।আদালতকে পুলিশ জানিয়েছে, ধর্ষণ করার কথা আসামি জিন্নাত স্বীকার করছেন। কিন্তু ভিডিও ধারণ করার বিষয়টি স্বীকার করেনি।</body>
</article>
