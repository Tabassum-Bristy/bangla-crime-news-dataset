<article>
  <headline>ধর্ষণচেষ্টার অভিযোগ, ৩ যুবক কারাগারে</headline>
  <url>https://www.prothomalo.com/bangladesh/article/1593945/%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A7%A9-%E0%A6%AF%E0%A7%81%E0%A6%AC%E0%A6%95-%E0%A6%95%E0%A6%BE%E0%A6%B0%E0%A6%BE%E0%A6%97%E0%A6%BE%E0%A6%B0%E0%A7%87</url>
  <published_at>2019-05-14T22:10:00+06:00</published_at>
  <category>ধর্ষণ</category>
  <body>গাইবান্ধার গোবিন্দগঞ্জে সাঁওতাল সম্প্রদায়ের এক কিশোরীকে ধর্ষণচেষ্টার অভিযোগে তিন যুবককে গ্রেপ্তারের পর কারাগারে পাঠানো হয়েছে। মঙ্গলবার দুপুরে গোবিন্দগঞ্জ উপজেলার বিভিন্ন এলাকা থেকে তাঁদের গ্রেপ্তার করা হয়। পরে তাঁদের কারাগারে পাঠায় পুলিশ।কারাগারে পাঠানো তিন যুবক হলেন জেহাদ (২৫), রনী মিয়া (২২) ও সনাতন মুরমু (১৮)।পুলিশ ও মামলার এজাহার সূত্রে জানা যায়, ওই কিশোরীকে (১৬) বাড়িতে রেখে তাঁর মা-বাবা ধান কাটার কাজে মাঠে যান। এরই মধ্যে ওই তিন বখাটে যুবক বাড়িতে ঢুকে তাঁকে ধর্ষণের চেষ্টা করেন। এ সময় কিশোরী চিৎকার দিয়ে এক যুবকের হাতে কামড় দেয়। এতে আশপাশের লোকজন চলে আসার আশঙ্কায় তাঁরা ভয় পেয়ে দ্রুত পালিয়ে যান। এই ঘটনায় কিশোরীর বাবা বাদী হয়ে গোবিন্দগঞ্জ থানায় নারী ও শিশু নির্যাতন আইনে মামলা করেন।এ বিষয়ে গোবিন্দগঞ্জ থানার ভারপ্রাপ্ত কর্মকর্তা (ওসি) মেহেদী হাসান বলেন, গ্রেপ্তার ওই তিন যুবককে আদালতের মাধ্যমে কারাগারে পাঠানো হয়েছে।</body>
</article>
