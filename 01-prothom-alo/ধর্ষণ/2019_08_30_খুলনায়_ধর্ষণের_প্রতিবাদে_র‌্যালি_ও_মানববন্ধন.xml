<article>
  <headline>খুলনায় ধর্ষণের প্রতিবাদে র‌্যালি ও মানববন্ধন</headline>
  <url>https://www.prothomalo.com/nagorik-sangbad/article/1611745/%E0%A6%96%E0%A7%81%E0%A6%B2%E0%A6%A8%E0%A6%BE%E0%A7%9F-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%BE%E0%A6%A6%E0%A7%87-%E0%A6%B0%E2%80%8C%E0%A7%8D%E0%A6%AF%E0%A6%BE%E0%A6%B2%E0%A6%BF-%E0%A6%93-%E0%A6%AE%E0%A6%BE%E0%A6%A8%E0%A6%AC%E0%A6%AC%E0%A6%A8%E0%A7%8D%E0%A6%A7%E0%A6%A8</url>
  <published_at>2019-08-30T10:26:00+06:00</published_at>
  <category>ধর্ষণ</category>
  <body>খুলনায় শিশু সুমাইয়াকে (৭) ধর্ষণের প্রতিবাদে দক্ষিণবঙ্গ ঐক্য পরিষদের আয়োজনে জনসচেতনতামূলক র‌্যালি করেছে সামাজিক সংগঠন ‘কাম ফর রোড চাইল্ড’ (সিআরসি)।গত বুধবার (২৮ আগস্ট) বিকেলে খুলনার শিববাড়ি মোড়ে এ মানববন্ধন অনুষ্ঠিত হয়। মানববন্ধনে অংশ নেওয়া ব্যক্তিদের মাথায় জাতীয় পতাকা এবং হাতে ধর্ষণের প্রতিবাদে লেখা বিভিন্ন ফেস্টুন ও প্ল্যাকার্ড ছিল।বুধবার বিকেল সাড়ে ৩টায় নগরীর পিটিআই মোড়ে সিআরসির কেন্দ্রীয় কার্যালয়ের সামনে থেকে র‌্যালি বের করে সিআরসি। র‌্যালিটি নগরীর প্রধান কয়েকটি সড়ক প্রদক্ষিণ শেষে শিববাড়ি মোড়ে গিয়ে শেষ হয়। এতে সংগঠনটির কেন্দ্রীয় কমিটির সভাপতি রাসেল আহম্মেদ রাজু, সাধারণ সম্পাদক আমিনুল ইসলাম-সহ অন্যান্য নেতৃবৃন্দ এবং বিভিন্ন শাখা কমিটির প্রায় ২৫০ জন কর্মী অংশগ্রহণ করেন।</body>
</article>
