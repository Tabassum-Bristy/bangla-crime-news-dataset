<article>
  <headline>কিশোরের বিরুদ্ধে ৬ বছরের শিশু ধর্ষণের মামলা</headline>
  <url>https://www.prothomalo.com/bangladesh/article/1586289/%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A7%AC-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%B6%E0%A6%BF%E0%A6%B6%E0%A7%81-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE</url>
  <published_at>2019-03-31T16:02:00+06:00</published_at>
  <category>ধর্ষণ</category>
  <body>নেত্রকোনার কলমাকান্দায় ৬ বছর বয়সী প্রথম শ্রেণির এক শিশুকে ধর্ষণের অভিযোগে মামলা হয়েছে। গতকাল শনিবার রাতে শিশুটির মা বাদী হয়ে এক কিশোরের নামে কলমাকান্দা থানায় নারী ও শিশু নির্যাতন দমন আইনে মামলা করেন।১৬ বছর বয়সী ওই কিশোরের বাড়ি একই উপজেলায়। বর্তমানে সে গাজীপুর এলাকায় তার পরিবারের সঙ্গে থাকে।পুলিশ ও স্থানীয় বাসিন্দা সূত্রে জানা গেছে, ওই কিশোর সম্প্রতি তার এক আত্মীয়ের মৃত্যুতে পরিবারের সঙ্গে গ্রামের বাড়িতে আসে। গত সোমবার দুপুরে শিশুটিকে ধর্ষণ করে ওই কিশোর। এ সময় মেয়েটির চিৎকারে স্থানীরা এগিয়ে গেলে কিশোর পালিয়ে যায়। পরে মেয়েটিকে উদ্ধার করে গ্রাম্য চিকিৎসকের কাছে নিয়ে যাওয়া হয়। ঘটনায় পাঁচ দিন পর গতকাল রাত নয়টার দিকে মেয়েটির মা বাদী হয়ে কলমাকান্দা থানায় মামলা করেন। তবে মামলা করার আগেই ওই কিশোর পালিয়ে যায়।মামলা করতে দেরি করা প্রসঙ্গে মেয়েটির মা বলেন, ‘লোক লজ্জার ভয় ছিল। তা ছাড়া এ ঘটনায় কেমন করে মামলা করতে হয়, সে সম্পর্কে কোনো ধারণা ছিল না।’কলমাকান্দা থানার ভারপ্রাপ্ত কর্মকর্তা (ওসি) মো. মাজহারুল করিম আজ রোববার দুপুরে প্রথম আলোকে বলেন, ‘এ ঘটনায় আজ সকালে শিশুটির ডাক্তারি পরীক্ষার জন্য নেত্রকোনা আধুনিক সদর হাসপাতালে পাঠানো হয়েছে। কিশোরকে গ্রেপ্তারের চেষ্টা চলছে।’ </body>
</article>
