<article>
  <headline>ভোলার চরফ্যাশনে শিশু ধর্ষণচেষ্টা মামলায় আসামি গ্রেপ্তার</headline>
  <url>https://www.prothomalo.com/bangladesh/article/1486016/%E0%A6%AD%E0%A7%8B%E0%A6%B2%E0%A6%BE%E0%A6%B0-%E0%A6%9A%E0%A6%B0%E0%A6%AB%E0%A7%8D%E0%A6%AF%E0%A6%BE%E0%A6%B6%E0%A6%A8%E0%A7%87-%E0%A6%B6%E0%A6%BF%E0%A6%B6%E0%A7%81-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%86%E0%A6%B8%E0%A6%BE%E0%A6%AE%E0%A6%BF</url>
  <published_at>2018-05-10T14:40:00+06:00</published_at>
  <category>ধর্ষণ</category>
  <body>ভোলার চরফ্যাশন উপজেলার আসলামপুর ইউনিয়নের আবদুর রশিদ (৬৫) নামের এক ব্যক্তির বিরুদ্ধে শিশু ধর্ষণের চেষ্টার অভিযোগে মামলা হয়েছে। এ মামলায় গতকাল বুধবার আবদুর রশিদকে গ্রেপ্তার করে পুলিশ। আজ বৃহস্পতিবার চরফ্যাশন বিচারিক হাকিম আদালত তাঁকে জেলে পাঠানোর নির্দেশ দেন। চরফ্যাশন থানার পুলিশ এ তথ্য জানিয়েছে।পুলিশ সূত্রে জানা যায়, চতুর্থ শ্রেণির শিক্ষার্থী শিশুকে (১০) তার বাবা গতকাল দুপুরে গরুর জন্য ঘাস কাটতে পাঠিয়েছিলেন। শিশুটি বিলে গেলে ঘাস কেটে দেওয়ার নাম করে আবদুর রশিদ তাকে ধর্ষণের চেষ্টা চালান।আবদুর রশিদের ভাষ্য, বাদী মিথ্যা বলছে। গরু-ছাগলে খেতের ফসল খাওয়াকে কেন্দ্র করে শিশুটির বাবার সঙ্গে তাঁর বিরোধ চলছে। এর প্রতিশোধ নিতে অর্থের বিনিময়ে এ মামলা করেছেন।চরফ্যাশন থানার ভারপ্রাপ্ত কর্মকর্তা (ওসি) এনামুল হক বলেন, প্রাথমিক তদন্তে ঘটনার সত্যতা মিলেছে। আসামিকে গ্রেপ্তার করা হয়েছে।</body>
</article>
