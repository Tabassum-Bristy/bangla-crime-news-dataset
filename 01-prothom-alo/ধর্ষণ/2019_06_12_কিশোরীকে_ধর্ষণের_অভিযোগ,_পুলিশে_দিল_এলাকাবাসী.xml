<article>
  <headline>কিশোরীকে ধর্ষণের অভিযোগ, পুলিশে দিল এলাকাবাসী</headline>
  <url>https://www.prothomalo.com/bangladesh/article/1598751/%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87-%E0%A6%A6%E0%A6%BF%E0%A6%B2-%E0%A6%8F%E0%A6%B2%E0%A6%BE%E0%A6%95%E0%A6%BE%E0%A6%AC%E0%A6%BE%E0%A6%B8%E0%A7%80</url>
  <published_at>2019-06-12T19:30:00+06:00</published_at>
  <category>ধর্ষণ</category>
  <body>নারায়ণগঞ্জের সিদ্ধিরগঞ্জে ১৩ বছর বয়সী এক কিশোরীকে ধর্ষণের অভিযোগ পাওয়া গেছে। আজ বুধবার দুপুরে অভিযুক্ত আবুল কালাম শিকদারকে (৪৫) আটক করে পুলিশে সোপর্দ করেছে এলাকাবাসী। এ ঘটনায় সকালে কিশোরীর চাচা বাদী হয়ে সিদ্ধিরগঞ্জ থানায় অভিযুক্তকে আসামি করে মামলা করেছেন।সিদ্ধিরগঞ্জ থানার উপপরিদর্শক (এসআই) হাফিজুর রহমান বলেন, আবুল কালামের বাড়ি পটুয়াখালীর দমকির লেবুখালি গ্রামে। ওই কিশোরীর বাবা অসুস্থ থাকায় তাকে বিভিন্ন প্রলোভন দেখিয়ে এর আগেও একাধিকবার ধর্ষণ করেছেন কালাম। গতকাল মঙ্গলবার আবারও ওই কিশোরীকে ধর্ষণ করা হয়। পরে ওই কিশোরী বিষয়টি তার পরিবারকে জানায়। ঘটনাটি এলাকায় জানাজানি হলে এলাকাবাসী অভিযুক্ত কালামকে আটক করে পুলিশের দেয়। ওই কিশোরীকে আজ দুপুরে স্বাস্থ্য পরীক্ষার জন্য নারায়ণগঞ্জ জেনারেল হাসপাতালে পাঠানো হয়েছে।সিদ্ধিরগঞ্জ থানার ভারপ্রাপ্ত কর্মকর্তা (ওসি) শাহীন শাহ পারভেজ বলেন, কিশোরীকে ধর্ষণের ঘটনায় অভিযুক্ত আবুল কালাম শিকদারকে গ্রেপ্তার করা হয়েছে। এ ঘটনায় থানায় মামলা নেওয়া হয়েছে।</body>
</article>
