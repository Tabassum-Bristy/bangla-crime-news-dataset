<article>
  <headline>মাদ্রাসাছাত্রীকে ধর্ষণের অভিযোগে গ্রেপ্তার ১</headline>
  <url>https://www.prothomalo.com/bangladesh/article/1599343/%E0%A6%AE%E0%A6%BE%E0%A6%A6%E0%A7%8D%E0%A6%B0%E0%A6%BE%E0%A6%B8%E0%A6%BE%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0-%E0%A7%A7</url>
  <published_at>2019-06-15T20:29:00+06:00</published_at>
  <category>ধর্ষণ</category>
  <body>কুমিল্লার লাকসাম উপজেলায় সপ্তম শ্রেণির এক মাদ্রাসাছাত্রীকে ধর্ষণের অভিযোগ উঠেছে। শুক্রবার সকালের এ ঘটনায় ওই দিন বিকেলে একটি মামলা হয়। পরে ওই মামলায় এক যুবককে গ্রেপ্তার করেছে পুলিশ।গ্রেপ্তার ওই যুবকের নাম সুমন হোসেন (১৯)। পুলিশ সূত্রে জানা যায়, সুমনকে আজ শনিবার কুমিল্লার আদালতের মাধ্যমে কারাগারে পাঠানো হয়েছে।পুলিশ সূত্রে জানা যায়, ওই ছাত্রী শুক্রবার সকালে কাজে পুকুরের দিকে যাচ্ছিল। পুকুর পাড়ে লুকিয়ে ছিলেন সুমন। একপর্যায়ে সুমন ওই ছাত্রীকে পাশের জঙ্গলে তুলে নিয়ে গিয়ে ধর্ষণ করেন। ছাত্রীর চিত্কারে আশপাশের লোকজন এগিয়ে এলে সুমন পালিয়ে যান। পরে স্থানীয় ব্যক্তিরা ছাত্রীকে উদ্ধার করেন। বর্তমানে ওই ছাত্রী কুমিল্লা মেডিকেল কলেজ হাসপাতালে চিকিত্সাধীন। এ ঘটনায় ছাত্রীর মামা বাদী হয়ে শুক্রবার লাকসাম থানায় একটি মামলা করেন।লাকসাম থানার ভারপ্রাপ্ত কর্মকর্তা (ওসি) মো. নিজাম উদ্দিন বলেন, মামলার পরপরই পুলিশ অভিযান চালিয়ে অভিযুক্ত সুমনকে গ্রেপ্তার করে। এ ঘটনায় আর কেউ জড়িত আছে কি না, সেটি তদন্ত করে দেখা হচ্ছে। প্রাথমিক জিজ্ঞাসাবাদে সুমন ধর্ষণের কথা স্বীকার করেছেন।</body>
</article>
