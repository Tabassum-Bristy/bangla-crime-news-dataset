<article>
  <headline>সাভারে শিশু ধর্ষণের অভিযোগ, আটক ১</headline>
  <url>https://www.prothomalo.com/bangladesh/article/1500931/%E0%A6%B8%E0%A6%BE%E0%A6%AD%E0%A6%BE%E0%A6%B0%E0%A7%87-%E0%A6%B6%E0%A6%BF%E0%A6%B6%E0%A7%81-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%86%E0%A6%9F%E0%A6%95-%E0%A7%A7</url>
  <published_at>2018-06-01T20:39:00+06:00</published_at>
  <category>ধর্ষণ</category>
  <body>ঢাকার সাভারে পাঁচ বছরের শিশু ধর্ষণের শিকার হয়েছে বলে অভিযোগ পাওয়া গেছে। গত বুধবার ওই ঘটনা ঘটলেও আজ শুক্রবার সাভার মডেল থানায় লিখিত অভিযোগ করেন শিশুটির মা। এ ঘটনার সঙ্গে জড়িত থাকার অভিযোগে একজনকে আটক করেছে পুলিশ।ধর্ষণের শিকার ওই শিশুর মা স্থানীয় একটি পোশাক কারখানায় চাকরি করেন। তার বাবা রাজমিস্ত্রির কাজ করেন। পুলিশ ও শিশুটির পরিবার সূত্রে জানা যায়, গত বুধবার সন্ধ্যায় প্রতিবেশী যুবক মামুন (২৩) শিশুটির বাসায় যান। এ সময় তার বা-মা বাসায় ছিলেন না। এমন পরিস্থিতিতে মামুন শিশুটিকে ধর্ষণ করেন।সাভার মডেল থানার উপপরিদর্শক (এসআই) প্রাণ কৃষ্ণ অধিকারী বলেন, লিখিত অভিযোগ পাওয়ার পরপরই মামুনকে আটক করা হয়। এ ব্যাপারে মামলার প্রস্তুতি চলছে। প্রাথমিক তদন্তে মনে হয়েছে শিশুটি নির্যাতনের শিকার হয়েছে। তাঁকে পরীক্ষা-নিরীক্ষার জন্য ঢাকা মেডিকেল কলেজ (ঢামেক) হাসপাতালের ওয়ান স্টপ ক্রাইসিস সেন্টারে পাঠানো হয়। </body>
</article>
