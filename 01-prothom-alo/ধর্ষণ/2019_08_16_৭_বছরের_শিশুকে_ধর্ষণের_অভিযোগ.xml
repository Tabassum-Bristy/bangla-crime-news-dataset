<article>
  <headline>৭ বছরের শিশুকে ধর্ষণের অভিযোগ</headline>
  <url>https://www.prothomalo.com/bangladesh/article/1609650/%E0%A7%AD-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%B6%E0%A6%BF%E0%A6%B6%E0%A7%81%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97</url>
  <published_at>2019-08-16T22:19:00+06:00</published_at>
  <category>ধর্ষণ</category>
  <body>খুলনা নগরে সাত বছরের এক শিশু ধর্ষণের শিকার হয়েছে বলে অভিযোগ উঠেছে। শুক্রবার সকাল সাড়ে আটটার দিকে এ ধর্ষণের ঘটনা ঘটে। এরপর থেকে অভিযুক্ত অজ্ঞাতপরিচয় ব্যক্তি পলাতক।শিশুটির পরিবারের অভিযোগ, সকালে অন্য শিশুদের সঙ্গে খেলতে বাড়ি থেকে বের হয় শিশুটি। কেউ একজন ফুসলিয়ে তাকে পাশের নির্জন বাড়ির সিঁড়ির নিচে নিয়ে ধর্ষণ করে। শিশুটি রক্তাক্ত অবস্থায় বাড়ি ফিরে বিষয়টি তার মাকে জানায়। পরে তাকে খুলনা মেডিকেল কলেজ হাসপাতালে চিকিৎসার জন্য নিয়ে যাওয়া হয়। এ বিষয়ে পরিবারের পক্ষ থেকে থানায় মামলা করা হবে বলে জানান শিশুটির মা।খুলনা মেট্রোপলিটন পুলিশের (কেএমপি) উপপুলিশ কমিশনার (দক্ষিণ) এহসান শাহ বলেন, শিশুটিকে হাসপাতালে রেখে চিকিৎসা দেওয়া হচ্ছে। অভিযুক্ত ব্যক্তিকে আটক করতে পুলিশের বিশেষ টিম অভিযান চালাচ্ছে।</body>
</article>
