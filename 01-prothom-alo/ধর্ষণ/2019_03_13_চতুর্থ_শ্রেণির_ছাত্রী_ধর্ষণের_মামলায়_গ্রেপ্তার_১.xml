<article>
  <headline>চতুর্থ শ্রেণির ছাত্রী ধর্ষণের মামলায় গ্রেপ্তার ১</headline>
  <url>https://www.prothomalo.com/bangladesh/article/1583304/%E0%A6%9A%E0%A6%A4%E0%A7%81%E0%A6%B0%E0%A7%8D%E0%A6%A5-%E0%A6%B6%E0%A7%8D%E0%A6%B0%E0%A7%87%E0%A6%A3%E0%A6%BF%E0%A6%B0-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0-%E0%A7%A7</url>
  <published_at>2019-03-13T18:40:00+06:00</published_at>
  <category>ধর্ষণ</category>
  <body>পটুয়াখালীর বাউফল উপজেলায় চতুর্থ শ্রেণির এক ছাত্রীকে (১১) ধর্ষণের অভিযোগ পাওয়া গেছে। এ ঘটনায় শিশুটির মা বাউফল থানায় মামলা করেছেন। গতকাল মঙ্গলবার রাতে ঘটনার সঙ্গে জড়িত অভিযোগে মো. সুজন (২৫) নামের একজনকে পুলিশ গ্রেপ্তার করেছে।ওই ছাত্রী ও তার মায়ের সঙ্গে কথা বলে জানা গেছে, গতকাল দুপুরে বাড়ির পাশে পুকুরে গোসল করতে যায় ওই ছাত্রী। এ সময় সুজন নামের এক তরুণ ছাত্রীকে পরিত্যক্ত ঘরে নিয়ে ধর্ষণ করে। শিশুটির চিৎকারে তার মা ছুটে আসেন। ততক্ষণে সুজন পালিয়ে যান। এ ঘটনায় শিশুটির মা বাউফল থানায় সুজনের বিরুদ্ধে মামলা করেন।বাউফল থানার ভারপ্রাপ্ত কর্মকর্তা (ওসি) খন্দকার মোস্তাফিজুর রহমান ঘটনার সত্যতা নিশ্চিত করে বলেন, ‘ধর্ষণের আলামত রয়েছে। ঘটনার সঙ্গে জড়িত সুজনকে গতকাল রাতেই গ্রেপ্তার করা হয়। সুজনও ধর্ষণের কথা স্বীকার করেছেন। আজ বুধবার পরীক্ষা-নিরীক্ষার জন্য শিশুটিকে পটুয়াখালী জেনারেল হাসপাতালে এবং সুজনকে আদালতের মাধ্যমে কারাগারে পাঠানো হয়েছে।’</body>
</article>
