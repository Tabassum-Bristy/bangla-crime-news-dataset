<article>
  <headline>বিয়ের প্রতিশ্রুতিতে ধর্ষণের মামলায় যুবক গ্রেপ্তার</headline>
  <url>https://www.prothomalo.com/bangladesh/article/1609747/%E0%A6%AC%E0%A6%BF%E0%A7%9F%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%B6%E0%A7%8D%E0%A6%B0%E0%A7%81%E0%A6%A4%E0%A6%BF%E0%A6%A4%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%AF%E0%A7%81%E0%A6%AC%E0%A6%95-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0</url>
  <published_at>2019-08-17T16:59:00+06:00</published_at>
  <category>ধর্ষণ</category>
  <body>বগুড়ার দুপচাঁচিয়া উপজেলায় বিয়ের প্রতিশ্রুতি দিয়ে এক তরুণীকে (১৯) ধর্ষণের অভিযোগে করা মামলায় এক যুবককে গ্রেপ্তার করেছে পুলিশ। আজ শনিবার ভোরে নূর ইসলাম (২৭) নামের ওই যুবককে গ্রেপ্তার করা হয়।মামলার এজাহারে উল্লেখ করা হয়েছে, বিবাহিত নূর ইসলাম ওই তরুণীকে বিয়ের প্রতিশ্রুতি দিয়ে এ বছরের ১ জুলাই প্রথম ধর্ষণ করেন। এই ঘটনা তরুণী পরিবারের কাউকে জানাননি। এরপর ওই তরুণী আরও কয়েকবার ধর্ষণের শিকার হন। তরুণী বিয়ের জন্য চাপ দিলেও নূর ইসলাম সেটাকে পাত্তা দেননি। গতকাল শুক্রবার রাতে আবারও ধর্ষণের চেষ্টা করলে তরুণী থানায় মামলা করেন।মামলার তদন্তকারী কর্মকর্তা দুপচাঁচিয়া থানার উপপরিদর্শক (এসআই) জাকির হোসেন বলেন, আজ সকালে ওই তরুণী বাদী হয়ে নূর ইসলামকে আসামি করে থানায় ধর্ষণ মামলা করেছেন। প্রাথমিক জিজ্ঞাসাবাদে নূর ইসলাম পুলিশের কাছে ধর্ষণের কথা স্বীকার করেছেন। তরুণীর স্বাস্থ্য পরীক্ষার জন্য বগুড়ার শহীদ জিয়াউর রহমান মেডিকেল কলেজ হাসপাতালে পাঠানো হয়েছে।</body>
</article>
