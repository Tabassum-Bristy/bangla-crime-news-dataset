<article>
  <headline>চরফ্যাশনে চকলেটের লোভ দেখিয়ে শিশু ধর্ষণের ঘটনায়  মামলা</headline>
  <url>https://www.prothomalo.com/bangladesh/article/1606603/%E0%A6%9A%E0%A6%B0%E0%A6%AB%E0%A7%8D%E0%A6%AF%E0%A6%BE%E0%A6%B6%E0%A6%A8%E0%A7%87-%E0%A6%9A%E0%A6%95%E0%A6%B2%E0%A7%87%E0%A6%9F%E0%A7%87%E0%A6%B0-%E0%A6%B2%E0%A7%8B%E0%A6%AD-%E0%A6%A6%E0%A7%87%E0%A6%96%E0%A6%BF%E0%A7%9F%E0%A7%87-%E0%A6%B6%E0%A6%BF%E0%A6%B6%E0%A7%81-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE</url>
  <published_at>2019-07-28T16:26:00+06:00</published_at>
  <category>ধর্ষণ</category>
  <body>ভোলার চরফ্যাশন উপজেলায় সাত বছর বয়সী এক শিশুকে ধর্ষণের অভিযোগে করা মামলায় গতকাল শনিবার পুলিশ ফজলুল হক দফাদার (৫৮) নামের এক ব্যক্তিকে গ্রেপ্তার করেছে। তাঁকে আদালতের মাধ্যমে জেলহাজতে পাঠানো হয়েছে। আর ভোলা সদর হাসপাতালে গতকাল শিশুটির স্বাস্থ্য পরীক্ষা করা হয়েছে।পুলিশ ও পরিবার সূত্র জানায়, গত শুক্রবার দুপুর ৩টার দিকে ভোলার চরফ্যাশন উপজেলার শিশুটি বাড়ির পাশের সড়কে খেলা করছিল। এ সময় ফজলুল শিশুটিকে চকলেট দেওয়ার লোভ দেখিয়ে পার্শ্ববর্তী বাগানে নিয়ে ধর্ষণ করেন। ঘটনাস্থলের একটু দূরে শিশুটির বাবা কাজ করছিলেন। ঘটনার পর শিশুটি তার বাবাকে গিয়ে বিষয়টি জানায়। ওই রাতেই শিশুটির বাবা বাদী হয়ে ফজলুলের বিরুদ্ধে শশীভূষণ থানায় নারী ও শিশু নির্যাতন দমন আইনে মামলা করেন।শশীভূষণ থানার ভারপ্রাপ্ত কর্মকর্তা (ওসি) মনিরুল ইসলাম বলেন, শিশু ধর্ষণের ঘটনায় মামলা হয়েছে। আসামিকে গ্রেপ্তার করে আদালতের মাধ্যমে জেলহাজতে পাঠানো হয়েছে।</body>
</article>
