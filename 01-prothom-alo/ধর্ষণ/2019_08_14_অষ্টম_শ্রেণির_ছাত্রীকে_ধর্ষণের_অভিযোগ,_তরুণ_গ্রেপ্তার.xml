<article>
  <headline>অষ্টম শ্রেণির ছাত্রীকে ধর্ষণের অভিযোগ, তরুণ গ্রেপ্তার</headline>
  <url>https://www.prothomalo.com/bangladesh/article/1609315/%E0%A6%85%E0%A6%B7%E0%A7%8D%E0%A6%9F%E0%A6%AE-%E0%A6%B6%E0%A7%8D%E0%A6%B0%E0%A7%87%E0%A6%A3%E0%A6%BF%E0%A6%B0-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%A4%E0%A6%B0%E0%A7%81%E0%A6%A3</url>
  <published_at>2019-08-14T20:32:00+06:00</published_at>
  <category>ধর্ষণ</category>
  <body>পটুয়াখালীর বাউফল উপজেলায় অষ্টম শ্রেণির এক ছাত্রীকে (১৪) ধর্ষণ করা হয়েছে বলে অভিযোগ উঠেছে। এই ঘটনায় করা মামলায় বুধবার সকালে মো. গফুর ওরফে মারুফ (২০) নামের এক তরুণকে গ্রেপ্তার করেছে পুলিশ।মামলার এজাহার ও পুলিশ সূত্রে জানা যায়, অষ্টম শ্রেণির ওই ছাত্রী বিদ্যালয়ে আসা-যাওয়ার পথে প্রায়ই উত্ত্যক্ত করতেন গফুর। মঙ্গলবার দিবাগত রাতে ওই ছাত্রীর শোবার ঘরে ঢুকে তাকে ধর্ষণ করেন তিনি। এ সময় ছাত্রীর চিৎকারে বাড়ির লোকজন ও প্রতিবেশীরা এসে গফুরকে আটক করেন। গফুর প্রভাবশালী পরিবারের সন্তান হওয়ায় তাঁকে ছেড়ে দিতে বাধ্য হয়েছেন তাঁরা।এ ঘটনায় বুধবার সকালে ওই ছাত্রীর বাবা বাউফল থানায় ধর্ষণের অভিযোগে গফুরের বিরুদ্ধে মামলা করেন। বাউফল থানার ভারপ্রাপ্ত কর্মকর্তা (ওসি) খন্দকার মোস্তাফিজুর বলেন, ‘ওই ছাত্রীর ডাক্তারি পরীক্ষার জন্য পটুয়াখালী জেনারেল হাসপাতালে পাঠানো হয়েছে। এ দিকে অভিযুক্ত তরুণকে আদালতের মাধ্যমে কারাগারে পাঠানো হয়েছে।’</body>
</article>
