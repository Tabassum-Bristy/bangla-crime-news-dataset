<article>
  <headline>ঝিনাইদহে ধর্ষণ মামলার আসামি গুলিবিদ্ধ অবস্থায় গ্রেপ্তার</headline>
  <url>https://www.prothomalo.com/bangladesh/article/1610366/%E0%A6%9D%E0%A6%BF%E0%A6%A8%E0%A6%BE%E0%A6%87%E0%A6%A6%E0%A6%B9%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%86%E0%A6%B8%E0%A6%BE%E0%A6%AE%E0%A6%BF-%E0%A6%97%E0%A7%81%E0%A6%B2%E0%A6%BF%E0%A6%AC%E0%A6%BF%E0%A6%A6%E0%A7%8D%E0%A6%A7-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A7%9F</url>
  <published_at>2019-08-21T17:30:00+06:00</published_at>
  <category>ধর্ষণ</category>
  <body>ঝিনাইদহে সপ্তম শ্রেণির এক স্কুলছাত্রীকে ধর্ষণ মামলার প্রধান আসামিকে গ্রেপ্তার করেছে পুলিশ। সদর উপজেলার খাজুরা গ্রামের জোয়ার্দ্দারপাড়া এলাকা থেকে আজ বুধবার সকালে তাঁকে গ্রেপ্তার করা হয়।গ্রেপ্তার ব্যক্তির নাম বাদশা হোসেন (৩১)। তিনি খাজুরা গ্রামের বাসিন্দা।ঝিনাইদহ সদর থানার ভারপ্রাপ্ত কর্মকর্তা (ওসি) মিজানুর রহমান খান বলেন, তাঁরা সংবাদ পান, ধর্ষণ মামলার প্রধান আসামি বাদশা হোসেন খাজুরা এলাকায় অবস্থান করছেন। এরপর পুলিশ সেখানে অভিযান চালায়। তবে পুলিশের উপস্থিতি টের পেয়ে বাদশা ধারালো অস্ত্র দিয়ে হামলার চেষ্টা চালান। পুলিশ আত্মরক্ষার্থে গুলি ছোড়ে। এতে বাদশার পায়ে গুলি লাগে। পরে সেখান থেকে তাঁকে উদ্ধার করে ঝিনাইদহ সদর হাসপাতালে ভর্তি করা হয়েছে।উল্লেখ, ১২ আগস্ট সন্ধ্যায় সপ্তম শ্রেণির এক ছাত্রীকে বাদশাসহ কয়েকজন ধর্ষণ করেছেন অভিযোগে থানায় একটি মামলা হয়। ওই মামলায় প্রধান আসামি বাদশা।</body>
</article>
