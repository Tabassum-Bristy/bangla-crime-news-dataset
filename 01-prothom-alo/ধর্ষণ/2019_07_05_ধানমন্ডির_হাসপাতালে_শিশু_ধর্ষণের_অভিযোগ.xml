<article>
  <headline>ধানমন্ডির হাসপাতালে শিশু ধর্ষণের অভিযোগ</headline>
  <url>https://www.prothomalo.com/bangladesh/article/1602620/%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A1%E0%A6%BF%E0%A6%B0-%E0%A6%B9%E0%A6%BE%E0%A6%B8%E0%A6%AA%E0%A6%BE%E0%A6%A4%E0%A6%BE%E0%A6%B2%E0%A7%87-%E0%A6%B6%E0%A6%BF%E0%A6%B6%E0%A7%81-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97</url>
  <published_at>2019-07-05T11:20:00+06:00</published_at>
  <category>ধর্ষণ</category>
  <body>রাজধানীর ধানমন্ডির একটি বেসরকারি হাসপাতালে এক শিশু ধর্ষণের শিকার হয়েছে বলে অভিযোগ পাওয়া গেছে।অভিযোগ অনুযায়ী, গতকাল বৃহস্পতিবার বিকেলে এই ধর্ষণের ঘটনা ঘটে। যার বিরুদ্ধে ধর্ষণের অভিযোগ উঠেছে, সে কিশোর।অভিযোগ ওঠা কিশোর হাসপাতালটির ক্যানটিনে কাজ করে। সে এখন পুলিশ হেফাজতে রয়েছে।ধানমন্ডি থানার সহকারী উপপরিদর্শক মো. মোশাররফ হোসেন বলেন, গতকাল রাত সোয়া ৮টার দিকে শিশুটিকে শারীরিক পরীক্ষার জন্য ঢাকা মেডিকেল কলেজ হাসপাতালের ওয়ান স্টপ ক্রাইসিস সেন্টারে (ওসিসি) ভর্তি করা হয়েছে।ঢাকা মেডিকেল কলেজ হাসপাতাল পুলিশ ফাঁড়ির উপপরিদর্শক বাচ্চু মিয়া বলেন, শারীরিক পরীক্ষার জন্য শিশুটিকে ওসিসিতে আনা হয়েছে।ভুক্তভোগী মেয়েশিশুটির ভাই প্রথম আলোকে বলেন, মায়ের সঙ্গে সে (শিশু) হাসপাতালে গিয়েছিল। সেখানে ধর্ষণের শিকার হয় সে। তার চিৎকার শুনে আশপাশের লোক জড়ো হয়। পরে তারা পুলিশকে জানান।</body>
</article>
