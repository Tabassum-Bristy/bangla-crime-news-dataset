<article>
  <headline>বগুড়ায় প্রতিবন্ধি কিশোরীকে ধর্ষণের অভিযোগ, গ্রেপ্তার ১</headline>
  <url>https://www.prothomalo.com/bangladesh/article/1604472/%E0%A6%AC%E0%A6%97%E0%A7%81%E0%A7%9C%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%A8%E0%A7%8D%E0%A6%A7%E0%A6%BF-%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97</url>
  <published_at>2019-07-16T00:02:00+06:00</published_at>
  <category>ধর্ষণ</category>
  <body>বগুড়ার সদরে বুদ্ধি প্রতিবন্ধি কিশোরীকে (১৬) ধর্ষণ মামলায় এক ব্যক্তিকে গ্রেপ্তার করা হয়েছে। সোমবার সন্ধ্যায় ওই ব্যক্তিকে গ্রেপ্তার করে পুলিশ। একই দিন তাঁর বিরুদ্ধে মামলা করে কিশোরীর মা।গ্রেপ্তার ব্যক্তির নাম আবদুল সাত্তার (৫৫)। বগুড়া সদর থানার উপপরিদর্শক (এসআই) সোহেল রানা বলেন, নিজ বাড়ির পাশ থেকে তাঁকে গ্রেপ্তার করা হয়েছে।মামলার এজাহার সূত্রে জানা গেছে, গত শুক্রবার ছাগল আনতে মাঠে যান ওই কিশোরী। এ সময় সাত্তার কিশোরীর মুখে গামছা পেচিয়ে নিজ বাড়িতে নিয়ে ধর্ষণ করেন। ধর্ষণের ঘটনা কাউকে না বলতে সাত্তার কিশোরিকে তার পরিবারের সদস্যদের হতাহত করার হুমকি দেন।এসআই সোহেল রানা প্রথম আলোকে বলেন, মঙ্গলবার ওই কিশোরীকে স্বাস্থ্য পরীক্ষার জন্য হাসপাতালে পাঠানো হবে। ঘটনার তিন দিন পর কেন মামলা হলো—এমন প্রশ্নে তিনি বলেন, ঘটনাটি ধামাচাপা দিতে দুই পরিবারই চেষ্টা করে। কিন্তু পুলিশ জানতে পেরে কিশোরীর মাকে থানায় এনে অপরাধ ও আইনি দিক বোঝায়। পরে তিনি মামলা করতে রাজি হন।</body>
</article>
