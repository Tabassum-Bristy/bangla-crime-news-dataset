<article>
  <headline>ধর্ষণের দায়ে দুজনের মৃত্যুদণ্ড</headline>
  <url>https://www.prothomalo.com/bangladesh/article/1601282/%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%A6%E0%A6%BE%E0%A7%9F%E0%A7%87-%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81%E0%A6%A6%E0%A6%A3%E0%A7%8D%E0%A6%A1</url>
  <published_at>2019-06-26T19:08:00+06:00</published_at>
  <category>ধর্ষণ</category>
  <body>শরীয়তপুরে এক তরুণীকে গণধর্ষণের দায়ে দুই যুবককে মৃত্যুদণ্ড দিয়েছেন আদালত। আজ বুধবার দুপুরে শরীয়তপুর নারী ও শিশু নির্যাতন দমন ট্রাইব্যুনালের বিচারক আবদুস সালাম খান এ আদেশ দেন।সাজা পাওয়া আসামিরা হলেন সুজন ব্যাপারী (২৮) ও শামীম ব্যাপারী (২৬)। তাঁরা শরীয়তপুরের জাজিরা উপজেলার বাসিন্দা। একই মামলায় আরেক আসামিকে খালাস দেন আদালত।সরকারি কৌঁসুলি (পিপি) মির্জা হযরত আলী বলেন, আসামিরা জামিনে বের হয়ে প্রায় ২ বছর ধরে পলাতক। পিপি বলেন, ২০১৫ সালের ২২ এপ্রিল এক তরুণীকে তুলে নিয়ে গিয়ে ধর্ষণ করেন আসামিরা। পরে স্বজনেরা তরুণীকে উদ্ধার করে ঢাকা মেডিকেল কলেজ হাসপাতালে নিয়ে ভর্তি করেন। এ ঘটনায় ওই তরুণীর মা বাদী হয়ে তিনজনকে আসামি করে জাজিরা থানায় মামলা করেন।</body>
</article>
