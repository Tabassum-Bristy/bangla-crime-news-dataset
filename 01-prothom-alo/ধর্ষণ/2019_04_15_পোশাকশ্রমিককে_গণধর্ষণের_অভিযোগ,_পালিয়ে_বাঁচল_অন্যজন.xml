<article>
  <headline>পোশাকশ্রমিককে গণধর্ষণের অভিযোগ, পালিয়ে বাঁচল অন্যজন</headline>
  <url>https://www.prothomalo.com/bangladesh/article/1588911/%E0%A6%AA%E0%A7%8B%E0%A6%B6%E0%A6%BE%E0%A6%95%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95%E0%A6%95%E0%A7%87-%E0%A6%97%E0%A6%A3%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%AA%E0%A6%BE%E0%A6%B2%E0%A6%BF%E0%A7%9F%E0%A7%87-%E0%A6%AC%E0%A6%BE%E0%A6%81%E0%A6%9A%E0%A6%B2</url>
  <published_at>2019-04-15T16:43:00+06:00</published_at>
  <category>ধর্ষণ</category>
  <body>নারায়ণগঞ্জের রূপগঞ্জ উপজেলায় কিশোরী এক পোশাকশ্রমিককে গণধর্ষণের অভিযোগ পাওয়া গেছে। গণধর্ষণের চেষ্টার সময় পালিয়ে বেঁচে যায় ঘটনার শিকার নারীর সঙ্গে থাকা আরেকজন। গতকাল রোববার রাতে বৈশাখী মেলা শেষে বাড়ি ফেরার পথে রূপসী প্রধান বাড়িসংলগ্ন বালুর মাঠে এ ঘটনা ঘটে। পুলিশ সন্দেহভাজন তিনজনকে আটক করেছে।যাদের আটক করা হয়েছে তারা হলো রূপসী প্রধান বাড়ি এলাকার বাসিন্দা আকাশ মিয়া, একই এলাকার ইসমাঈল এবং জামালপুরের মেলান্দহের টুপকার চর এলাকার আনিসুর রহমান।রূপগঞ্জ থানার উপপরিদর্শক (এসআই) নাজিমউদ্দিনের ভাষ্য, বৈশাখী মেলা শেষে দুই বান্ধবী বাসায় ফিরছিল। এ সময় ছয়জন যুবক তাদের তুলে নিয়ে ধর্ষণের চেষ্টা করে। একজন পালিয়ে গিয়ে স্থানীয় একটি মসজিদে আশ্রয় নেয়। অন্যজনকে ছয়জন মিলে দল বেঁধে ধর্ষণ করে। মেয়েটির মৌখিক অভিযোগের ভিত্তিতে রোববার রাতেই অভিযান চালিয়ে তিনজনকে আটক করা হয়েছে।রূপগঞ্জ থানার পরিদর্শক (অপারেশন) এমদাদুল হক আজ সোমবার বেলা দুইটার দিকে প্রথম আলোকে বলেন, এ ঘটনায় মামলা দায়ের করা হচ্ছে। বাকি তিনজনকে আটক করার চেষ্টা চলছে।</body>
</article>
