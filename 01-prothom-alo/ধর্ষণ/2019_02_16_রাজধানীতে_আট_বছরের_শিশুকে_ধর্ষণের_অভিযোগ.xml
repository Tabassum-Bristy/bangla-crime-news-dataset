<article>
  <headline>রাজধানীতে আট বছরের শিশুকে ধর্ষণের অভিযোগ</headline>
  <url>https://www.prothomalo.com/bangladesh/article/1579292/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%86%E0%A6%9F-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%B6%E0%A6%BF%E0%A6%B6%E0%A7%81%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97</url>
  <published_at>2019-02-16T15:32:00+06:00</published_at>
  <category>ধর্ষণ</category>
  <body>রাজধানীর আগারগাঁওয়ে আট বছরের এক শিশুকে ধর্ষণের অভিযোগ উঠেছে। এ ঘটনায় আবদুর রাজ্জাক (৫০) নামের এক ব্যক্তিকে আটক করেছে পুলিশ। শিশুটিকে ঢাকা মেডিকেল কলেজ হাসপাতালে নেওয়া হয়েছে।শেরেবাংলা নগর থানার সহকারী উপপরিদর্শক (এএসআই) সোহেল ঘটনার সত্যতা নিশ্চিত করেছেন। তিনি জানান, আগারগাঁওয়ে পাশাপাশি বাসায় থাকে মেয়েশিশুটির পরিবার ও আটক আবদুর রাজ্জাক। শিশুটির মা–বাবা ভাত–তরকারি বিক্রির ব্যবসা করেন। ঘটনার সময় তার মা–বাবা বাসায় ছিলেন না। আজ শনিবার বেলা ১১টার দিকে স্কুল থেকে বাসায় ফিরছিল শিশুটি। এ সময় আবদুর রাজ্জাক তাঁর বাসায় শিশুটিকে ডেকে নেন। একপর্যায়ে রক্তাক্ত অবস্থায় শিশুটি ওই বাড়ি থেকে বেরিয়ে এলে আশপাশের লোকজন আবদুর রাজ্জাককে ঘিরে ফেলে পুলিশে খবর দেয়। পুলিশ এসে তাঁকে আটক করে থানায় নিয়ে যায়।এএসআই সোহেল জানান, আহত শিশুটিকে ঢাকা মেডিকেল কলেজ হাসপাতালে পাঠানো হয়েছে।</body>
</article>
