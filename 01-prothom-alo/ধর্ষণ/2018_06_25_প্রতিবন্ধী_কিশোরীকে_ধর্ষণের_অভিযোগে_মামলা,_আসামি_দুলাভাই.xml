<article>
  <headline>প্রতিবন্ধী কিশোরীকে ধর্ষণের অভিযোগে মামলা, আসামি দুলাভাই</headline>
  <url>https://www.prothomalo.com/bangladesh/article/1517431/%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%A8%E0%A7%8D%E0%A6%A7%E0%A7%80-%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%AE%E0%A6%BE%E0%A6%AE%E0%A6%B2%E0%A6%BE-%E0%A6%86%E0%A6%B8%E0%A6%BE%E0%A6%AE%E0%A6%BF</url>
  <published_at>2018-06-25T11:14:00+06:00</published_at>
  <category>ধর্ষণ</category>
  <body>বগুড়া শহরের বৃন্দাবনপাড়ায় প্রতিবন্ধী কিশোরীকে (১৬) ধর্ষণ করার অভিযোগে মামলা করেছেন তার মা। মামলার আসামি কিশোরীর দুলাভাই পারভেজ ও প্রতিবেশী হজরত আলী।মামলার এজাহারে পরিবারের তথ্যের বরাত দিয়ে পুলিশ জানায়, কিশোরী ২৫ সপ্তাহের অন্তঃসত্ত্বা। কয়েক দফা তাকে ধর্ষণ করা হয়েছে।আসামি পারভেজের দুই সন্তান রয়েছে। প্রতিবেশী হজরত আলীর বয়স ৬১ বছর।গতকাল রোববার রাতে বগুড়া সদর থানায় কিশোরীর মা মামলাটি করেন।মামলার এজাহারে উল্লেখ করা হয়, জন্ম থেকেই শারীরিক প্রতিবন্ধী মেয়েটি কারও সাহায্য ছাড়া চলাফেরা করতে পারে না। মেয়েটির বড় বোন বিয়ের পর স্বামী ও সন্তান নিয়ে বাবার বাড়িতেই থাকেন। মেয়েটির মা ও বাড়ির অন্য নারীরা পাশের একটি কারখানায় কাজ করেন। এই সুযোগে দুলাভাই পারভেজ ও প্রতিবেশী হজরত আলী অনেক দিন ধরে মেয়েটিকে ধর্ষণ করছিলেন। সম্প্রতি মেয়েটির নানা শারীরিক জটিলতা দেখা দেয়। গত শনিবার চিকিৎসকেরা জানান, মেয়েটি ২৫ সপ্তাহের অন্তঃসত্ত্বা। গতকাল রাতে মেয়েটির মা বাদী হয়ে থানায় পারভেজ ও হজরতকে আসামি করে ধর্ষণের অভিযোগে মামলা করেন।সদর থানার পরিদর্শক (তদন্ত) মো. কামরুজ্জামান মিয়া বলেন, এ ঘটনায় মামলা হয়েছে। কোনো আসামি গ্রেপ্তার করা যায়নি। অভিযান চলছে।</body>
</article>
