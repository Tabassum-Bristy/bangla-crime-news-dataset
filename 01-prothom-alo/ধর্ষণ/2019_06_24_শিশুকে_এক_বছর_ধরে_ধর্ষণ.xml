<article>
  <headline>শিশুকে এক বছর ধরে ধর্ষণ</headline>
  <url>https://www.prothomalo.com/bangladesh/article/1600804/%E0%A6%B6%E0%A6%BF%E0%A6%B6%E0%A7%81%E0%A6%95%E0%A7%87-%E0%A6%8F%E0%A6%95-%E0%A6%AC%E0%A6%9B%E0%A6%B0-%E0%A6%A7%E0%A6%B0%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3</url>
  <published_at>2019-06-24T08:45:00+06:00</published_at>
  <category>ধর্ষণ</category>
  <body>ফরিদপুরের মধুখালী উপজেলার একটি গ্রামে ১১ বছর বয়সী এক শিশুকে এক বছর ধরে ধর্ষণ করার অভিযোগ পাওয়া গেছে। এ অভিযোগে দায়ের করা মামলায় শিশুটির ফুফাকে গ্রেপ্তার করে জেলহাজতে পাঠিয়েছে পুলিশ।ফরিদপুরে ধর্ষণের অভিযোগে গত শনিবার দুপুরে নির্যাতিত শিশুর ফুফাকে (৩৮) আসামি করে তার মা মধুখালী থানায় মামলা করেছেন। পরে ওই ব্যক্তিকে গ্রেপ্তার করে পুলিশ।মামলা সূত্রে জানা গেছে, শিশুটির মা ও বাবা ঢাকায় একটি পোশাক কারখানায় কাজ করেন। পরিবারের আর্থিক অবস্থা ভালো না হওয়ায় শিশুটির মা তাকে স্বামীর ভগ্নিপতির বাসায় গৃহস্থালির কাজে সহযোগিতা করার জন্য রেখে আসেন বছরখানেক আগে। এই সুযোগে শিশুটিকে তার ফুফা ধর্ষণ করে আসছিলেন।মধুখালী থানার পরিদর্শক (তদন্ত) সাইফুল আলম বলেন, ধর্ষণের অভিযোগে করা মামলায় শিশুটির ফুফাকে গ্রেপ্তার করে শনিবার বিকেলে আদালতের মাধ্যমে জেলহাজতে পাঠানো হয়েছে। শিশুটিকে গতকাল রোববার শারীরিক পরীক্ষার জন্য ফরিদপুর মেডিকেল কলেজ হাসপাতালের ফরেনসিক বিভাগে ও জবানবন্দি গ্রহণের জন্য আদালতে পাঠানো হয়েছে।</body>
</article>
