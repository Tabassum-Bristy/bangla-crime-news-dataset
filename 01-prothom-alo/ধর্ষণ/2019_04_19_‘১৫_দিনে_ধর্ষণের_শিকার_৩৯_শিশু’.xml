<article>
  <headline>‘১৫ দিনে ধর্ষণের শিকার ৩৯ শিশু’</headline>
  <url>https://www.prothomalo.com/bangladesh/article/1589574/%E2%80%98%E0%A7%A7%E0%A7%AB-%E0%A6%A6%E0%A6%BF%E0%A6%A8%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%B6%E0%A6%BF%E0%A6%95%E0%A6%BE%E0%A6%B0-%E0%A7%A9%E0%A7%AF-%E0%A6%B6%E0%A6%BF%E0%A6%B6%E0%A7%81%E2%80%99</url>
  <published_at>2019-04-19T08:24:00+06:00</published_at>
  <category>ধর্ষণ</category>
  <body>সারা দেশে ২ এপ্রিল থেকে ১৬ এপ্রিল পর্যন্ত ১৫ দিনে যৌন হয়রানির শিকার হয়েছে ৪৭ শিশু। এর মধ্যে ধর্ষণের শিকার হয়েছে ৩৯ শিশু।ছয়টি জাতীয় দৈনিকে প্রকাশিত প্রতিবেদন বিশ্লেষণ করে এ তথ্য প্রকাশ করেছে মানুষের জন্য ফাউন্ডেশন (এমজেএফ)। গতকাল বৃহস্পতিবার গণমাধ্যমে পাঠানো এক সংবাদ বিজ্ঞপ্তিতে এ তথ্য জানিয়েছে এমজেএফ।এ ছাড়া বিভিন্ন কারণে হত্যা করা হয়েছে ৫ শিশুকে। তাদের মধ্যে ছেলে শিশু ৪টি ও মেয়ে ১টি।দেশে শিশু ধর্ষণের ঘটনা আশঙ্কাজনকভাবে বৃদ্ধি পাওয়ায় গভীর উদ্বেগ প্রকাশ করেছে সংস্থাটি।বিচারহীনতার কারণে নারী ও শিশু নির্যাতনের ঘটনা অসহনীয় অবস্থায় পৌঁছেছে বলে মনে করে এমজেএফ।শিশু ও নারী ধর্ষণের ঘটনা বৃদ্ধির কারণ উদ্‌ঘাটন করে কার্যকর ব্যবস্থা নিতে সরকারের প্রতি আহ্বান জানিয়েছেন সংস্থার নির্বাহী পরিচালক শাহীন আনাম।একই সঙ্গে ফেনীর মাদ্রাসাছাত্রী নুসরাত হত্যাকাণ্ডের সুষ্ঠু বিচার নিশ্চিত করার দাবি জানান শাহীন আনাম।</body>
</article>
