<article>
  <headline>দশম শ্রেণির ছাত্রীকে ধর্ষণের অভিযোগ, যুবক কারাগারে</headline>
  <url>https://www.prothomalo.com/bangladesh/article/1590618/%E0%A6%A6%E0%A6%B6%E0%A6%AE-%E0%A6%B6%E0%A7%8D%E0%A6%B0%E0%A7%87%E0%A6%A3%E0%A6%BF%E0%A6%B0-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%AF%E0%A7%81%E0%A6%AC%E0%A6%95-%E0%A6%95%E0%A6%BE%E0%A6%B0%E0%A6%BE%E0%A6%97%E0%A6%BE%E0%A6%B0%E0%A7%87</url>
  <published_at>2019-04-25T17:42:00+06:00</published_at>
  <category>ধর্ষণ</category>
  <body>রংপুরের তারাগঞ্জ উপজেলার একটি গ্রামে দশম শ্রেণির এক ছাত্রীকে ধর্ষণের অভিযোগ পাওয়া গেছে। এই ঘটনায় গ্রেপ্তার কামরুল হক (২৪) নামের এক যুবককে আজ বৃহস্পতিবার জেলা কারাগারে পাঠানো হয়েছে।ওই ছাত্রীর অভিযোগ ও মামলার এজাহার সূত্রে জানা যায়, গত বুধবার সন্ধ্যায় তাকে রেখে তার মা-বাবা ও পরিবারের অন্য সদস্যরা দাওয়াত খেতে আত্মীয়ের বাড়িতে যান। এই ফাঁকে প্রতিবেশী যুবক কামরুল হক রাত ১০টার দিকে তাদের বাড়িতে গিয়ে তাকে ধর্ষণ করেন। এ সময় ওই ছাত্রী চিৎকার শুরু করলে এলাকার লোকজন ছুটে এসে কামরুলকে আটক করেন। খবর পেয়ে পুলিশ রাতেই ঘটনাস্থলে গিয়ে আটক করে থানায় নিয়ে যায়। আজ সকালে আদালতের মাধ্যমে তাঁকে কারাগারে পাঠানো হয়।তারাগঞ্জ থানার ভারপ্রাপ্ত কর্মকর্তা (ওসি) জিন্নাত আলী বলেন, এই ঘটনায় ছাত্রীর বাবা বাদী হয়ে থানায় মামলা করেছেন। ওই ছাত্রীর স্বাস্থ্য পরীক্ষা করার জন্য তাকে রংপুরে পাঠানো হয়েছে।</body>
</article>
