<article>
  <headline>আশুলিয়ায় ধর্ষণের মামলায় ভণ্ড পীর গ্রেপ্তার</headline>
  <url>https://www.prothomalo.com/bangladesh/article/1592550/%E0%A6%86%E0%A6%B6%E0%A7%81%E0%A6%B2%E0%A6%BF%E0%A7%9F%E0%A6%BE%E0%A7%9F-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%AD%E0%A6%A3%E0%A7%8D%E0%A6%A1-%E0%A6%AA%E0%A7%80%E0%A6%B0-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0</url>
  <published_at>2019-05-06T21:07:00+06:00</published_at>
  <category>ধর্ষণ</category>
  <body>ঢাকার আশুলিয়ায় একাধিক নারীকে ধর্ষণের মামলায় মনির হোসেন (৪০) নামের এক ভণ্ড পীরকে গ্রেপ্তার করা হয়েছে। আজ সোমবার আশুলিয়া থানায় মামলাটি করা হয়। মামলা দায়েরের পরপরই আশুলিয়ার কুড়গাঁও নতুনপাড়া আমতলার আস্তানা থেকে মনিরকে পুলিশ গ্রেপ্তার করে।গ্রেপ্তারের কয়েক ঘণ্টা পর পুলিশ মনিরকে ঢাকার মুখ্য বিচারিক হাকিম আদালতে সোপর্দ করে সাত দিনের রিমান্ডের আবেদন করে। শুনানি শেষে আদালত তাঁর সাত দিনের রিমান্ড মঞ্জুর করেন।মামলার বাদী এজাহারে উল্লেখ করেছেন, তিনি, তাঁর বোন ও বোনের মেয়েকে ধর্ষণ করেছেন মনির। আরও অনেক নারী ধর্ষণের শিকার হয়েছেন বলে তিনি উল্লেখ করেন।জানতে চাইলে আশুলিয়া থানার পরিদর্শক (অপারেশন) জিয়াউল ইসলাম বলেন, মনির হোসেন প্রাথমিক জিজ্ঞাসাবাদে অভিযোগের সত্যতা স্বীকার করেছেন। মনিরের কাছ থেকে অজানা তথ্য বের করার চেষ্টা করা হবে।</body>
</article>
