<article>
  <headline>রৌমারীতে চতুর্থ শ্রেণির শিক্ষার্থীকে ধর্ষণের অভিযোগ, শিক্ষক গ্রেপ্তার</headline>
  <url>https://www.prothomalo.com/bangladesh/article/1555853/%E0%A6%B0%E0%A7%8C%E0%A6%AE%E0%A6%BE%E0%A6%B0%E0%A7%80%E0%A6%A4%E0%A7%87-%E0%A6%9A%E0%A6%A4%E0%A7%81%E0%A6%B0%E0%A7%8D%E0%A6%A5-%E0%A6%B6%E0%A7%8D%E0%A6%B0%E0%A7%87%E0%A6%A3%E0%A6%BF%E0%A6%B0-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0</url>
  <published_at>2018-09-01T21:03:00+06:00</published_at>
  <category>ধর্ষণ</category>
  <body>কুড়িগ্রামের রৌমারীতে চতুর্থ শ্রেণির শিক্ষার্থীকে ধর্ষণের অভিযোগে করা মামলায় এক শিক্ষককে গ্রেপ্তার করা হয়েছে। চিকিৎসকদের বক্তব্য ওই কিশোরী পাঁচ মাসের অন্তঃসত্ত্বা।গ্রেপ্তার ব্যক্তির নাম আবদুল বাছেদ (৪২)। তিনি একটি মাদ্রাসার মুহ্তামিম।আজ শনিবার ভোরে তাঁকে রংপুরের তারাগঞ্জ উপজেলার শেওড়া মসজিদের বাজার এলাকা গ্রেপ্তার করে পুলিশ। গত ২৯ আগস্ট তাঁর বিরুদ্ধে ওই ধর্ষণ মামলা হয়।মামলায় বলা হয়, সাড়ে পাঁচ মাস আগে ওই স্কুলছাত্রীকে পড়ানোর জন্য ওই শিক্ষকের কাছে পাঠানো হয়। একপর্যায়ে তিনি কিশোরীকে ধর্ষণ করেন। পরে শারীরিক পরিবর্তন দেখে পরিবারের লোকজন ২৯ আগস্ট রৌমারী স্বাস্থ্য কমপ্লেক্সে নিয়ে গেলে কর্তব্যরত চিকিৎসকেরা জানান সে পাঁচ মাসের অন্তঃসত্ত্বা। ওই দিনই পরিবারের পক্ষ থেকে রৌমারী থানায় মামলা করা হয়।রৌমারী থানার ভারপ্রাপ্ত কর্মকর্তা (ওসি) জাহাঙ্গীর আলম প্রথম আলোকে বলেন, বাছেদকে কুড়িগ্রাম জেলহাজতে পাঠানো হয়েছে। আগামীকাল রোববার আদালতে তোলা হবে।’</body>
</article>
