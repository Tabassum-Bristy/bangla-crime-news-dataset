<article>
  <headline>কুষ্টিয়ায় শিশু ধর্ষণ মামলায় তরুণের যাবজ্জীবন</headline>
  <url>https://www.prothomalo.com/bangladesh/article/1575827/%E0%A6%95%E0%A7%81%E0%A6%B7%E0%A7%8D%E0%A6%9F%E0%A6%BF%E0%A7%9F%E0%A6%BE%E0%A7%9F-%E0%A6%B6%E0%A6%BF%E0%A6%B6%E0%A7%81-%E0%A6%A7%E0%A6%B0%E0%A7%8D%E0%A6%B7%E0%A6%A3-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%A4%E0%A6%B0%E0%A7%81%E0%A6%A3%E0%A7%87%E0%A6%B0-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8</url>
  <published_at>2019-01-23T18:45:00+06:00</published_at>
  <category>ধর্ষণ</category>
  <body>কুষ্টিয়ার দৌলতপুরে ছয় বছরের কন্যাশিশুকে ধর্ষণ মামলায় এক তরুণকে যাবজ্জীবন কারাদণ্ড দিয়েছেন আদালত। বুধবার দুপুরে কুষ্টিয়ার নারী ও শিশু নির্যাতন দমন ট্রাইব্যুনালের বিচারক (জেলা ও দায়রা জজ) মো. মশিয়ার রহমান এই দণ্ডাদেশ দেন। একই সঙ্গে তাঁকে এক লাখ টাকা জরিমানা করা হয়েছে।দণ্ডপ্রাপ্ত তরুণের নাম মঞ্জুরুল ইসলাম আনসারী (১৯)। তাঁর বাড়ি দৌলতপুর উপজেলার একটি গ্রামে। বর্তমানে তিনি পলাতক।আদালতসংশ্লিষ্ট সূত্রে জানা যায়, ২০১০ সালের ১৫ মে দুপুরে প্রতিবেশী এক কন্যাশিশুকে ধর্ষণ করেন মঞ্জুরুল ইসলাম আনসারী। এই ঘটনায় শিশুটির মা বাদী হয়ে মঞ্জুরুলকে আসামি করে দৌলতপুর থানায় ধর্ষণ মামলা করেন।কুষ্টিয়া জেলা ও দায়রা জজ আদালতের সরকারি কৌঁসুলি অনুপ কুমার নন্দী বলেন, পুলিশের দেওয়া তদন্ত প্রতিবেদনে আদালত দীর্ঘ সাক্ষ্য শুনানি শেষে ধর্ষণের দায়ে আসামিকে যাবজ্জীবন কারাদণ্ড দিয়েছেন। রায় ঘোষণার সময় আসামি আদালতে অনুপস্থিত ছিলেন।</body>
</article>
