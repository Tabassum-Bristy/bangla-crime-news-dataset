<article>
  <headline>চট্টগ্রামে ‘বন্দুকযুদ্ধে’ গণধর্ষণ মামলার আসামি নিহত</headline>
  <url>https://www.prothomalo.com/bangladesh/article/1576602/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E2%80%98%E0%A6%AC%E0%A6%A8%E0%A7%8D%E0%A6%A6%E0%A7%81%E0%A6%95%E0%A6%AF%E0%A7%81%E0%A6%A6%E0%A7%8D%E0%A6%A7%E0%A7%87%E2%80%99-%E0%A6%97%E0%A6%A3%E0%A6%A7%E0%A6%B0%E0%A7%8D%E0%A6%B7%E0%A6%A3-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%86%E0%A6%B8%E0%A6%BE%E0%A6%AE%E0%A6%BF</url>
  <published_at>2019-01-29T11:19:00+06:00</published_at>
  <category>ধর্ষণ</category>
  <body>চট্টগ্রামে পুলিশের সঙ্গে কথিত বন্দুকযুদ্ধে মোহাম্মদ শাহাবুদ্দিন (৩৪) নামের এক ব্যক্তি নিহত হয়েছেন। গতকাল সোমবার দিবাগত রাত তিনটার দিকে নগরের কোতোয়ালি থানার ফিশারিঘাট এলাকায় এ ঘটনা ঘটে। পুলিশ বলছে, নিহত শাহাবুদ্দিন মাদ্রাসার ছাত্রী ধর্ষণ মামলার আসামি।কোতোয়ালি থানার পরিদর্শক (তদন্ত) মোহাম্মদ কামরুজ্জামান প্রথম আলোকে বলেন, গত রোববার নগরের একটি মাদ্রাসার দ্বাদশ শ্রেণির ছাত্রীকে রাস্তা থেকে গাড়িতে তুলে নিয়ে ধর্ষণ করা হয়। ভয়ে ছাত্রী বিষয়টি কাউকে জানায়নি। ওই ধর্ষণের ঘটনা ভিডিও করা হয়েছে বলে পরদিন সোমবার ওই অভিযোগ ওঠা ছাত্রীকে আবার ডাকে। পরে ছাত্রীটির পরিবারের পক্ষ থেকে পুলিশকে বিষয়টি জানানো হয়। পুলিশ এ ঘটনায় শ্যামল দে নামের একজনকে গতকাল সোমবার রাতে গ্রেপ্তার করে। শ্যামলের কাছে থেকে পাওয়া তথ্যের ভিত্তিতে ফিশারিঘাট এলাকায় শাহাবুদ্দিনকে ধরতে যায় পুলিশের একটি দল। সেখানে পুলিশের সঙ্গে শাহাবুদ্দিনের সহযোগীদের বন্দুকযুদ্ধ হয়। বন্দুকযুদ্ধের পর ঘটনাস্থলে শাহাবুদ্দিনের লাশ পড়ে থাকতে দেখা যায়। শাহাবুদ্দিনের বাসহযোগীরা পালিয়ে যায়। পুলিশে জানিয়েছে, বন্দুকযুদ্ধের ঘটনায় পুলিশের পরিদর্শক মোহাম্মদ কামরুজ্জামান ও কনস্টেবল মোহাম্মদ রাসেল আহত হন।মোহাম্মদ কামরুজ্জামান কলেন, ধর্ষণের ঘটনায় ছাত্রীর ভাই বাদী হয়ে একটি মামলা করেছেন। ওই মামলার প্রধান আসামি শাহাবুদ্দিন। পুলিশ বলছে, গ্রেপ্তার হওয়া শ্যামল ও শাহাবুদ্দিন দুজনই গাড়িচালক।আজ মঙ্গলবার দুপুর ১২টায় সংবাদ সম্মেলনে এ ঘটনার বিষয়ে জানানো হবে বলে জানায় পুলিশ।</body>
</article>
