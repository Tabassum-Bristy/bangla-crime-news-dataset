<article>
  <headline>ভাটারায় পোশাককর্মীকে ধর্ষণের অভিযোগ</headline>
  <url>https://www.prothomalo.com/bangladesh/article/1591625/%E0%A6%AD%E0%A6%BE%E0%A6%9F%E0%A6%BE%E0%A6%B0%E0%A6%BE%E0%A7%9F-%E0%A6%AA%E0%A7%8B%E0%A6%B6%E0%A6%BE%E0%A6%95%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97</url>
  <published_at>2019-05-01T11:36:00+06:00</published_at>
  <category>ধর্ষণ</category>
  <body>রাজধানীর ভাটারায় এক পোশাকশ্রমিককে (২৫) ধর্ষণের অভিযোগ উঠেছে। তাঁকে আহত অবস্থায় ঢাকা মেডিকেল কলেজ হাসপাতালে ভর্তি করা হয়েছে। গতকাল মঙ্গলবার রাতে তাঁকে হাসপাতালের ওয়ানস্টপ ক্রাইসিস সেন্টারে (ওসিসি) নেওয়া হয়।ওই পোশাককর্মী রাজধানী ভাটারা এলাকায় একটি পোশাক কারখানায় কাজ করেন। রুস্তম আলী নামের একজন তাঁকে বিয়ের প্রলোভন দেখিয়ে ধর্ষণ করেছেন বলে অভিযোগ উঠেছে। তাঁর বিরুদ্ধে আরও অভিযোগ, ঘটনার ভিডিওচিত্র ধারণ করে পরে তা ছড়িয়ে দেওয়ার হুমকির দেওয়া হয়।এ বিষয়ে গতকাল ভাটারা থানায় মামলা হয়েছে। মামলার পর পুলিশ রুস্তম আলীকে গ্রেপ্তার করেছে। ওই পোশাককর্মীকে গতকাল দিবাগত রাত সাড়ে তিনটার দিকে হাসপাতালে আনা হয় বলে নিশ্চিত করেছেন হাসপাতাল পুলিশ ফাঁড়ির পরিদর্শক বাচ্চু মিয়া।</body>
</article>
