<article>
  <headline>ধুনটে তিন বছরের শিশুকে ধর্ষণচেষ্টার অভিযোগে তরুণ গ্রেপ্তার</headline>
  <url>https://www.prothomalo.com/bangladesh/article/1597948/%E0%A6%A7%E0%A7%81%E0%A6%A8%E0%A6%9F%E0%A7%87-%E0%A6%A4%E0%A6%BF%E0%A6%A8-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%B6%E0%A6%BF%E0%A6%B6%E0%A7%81%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%A4%E0%A6%B0%E0%A7%81%E0%A6%A3</url>
  <published_at>2019-06-06T20:58:00+06:00</published_at>
  <category>ধর্ষণ</category>
  <body>বগুড়ার ধুনট উপজেলায় তিন বছরের শিশুকে ধর্ষণচেষ্টার অভিযোগে খায়রুল ইসলাম (১৮) নামের এক তরুণকে গ্রেপ্তার করেছে পুলিশ। পুলিশ ও স্থানীয় সূত্রে জানা গেছে, বৃহস্পতিবার দুপুরের দিকে তিন বছরের এক শিশুকে ঘরে ডেকে নিয়ে ধর্ষণের চেষ্টা করে খায়রুল। এ সময় শিশুটির চিৎকারে স্থানীয় লোকজন খায়রুলকে আটক করে মারধর করতে থাকে। পরে খবর পেয়ে পুলিশ ঘটনাস্থল থেকে খায়রুলকে আটক করে। এ ঘটনায় শিশুটির বাবা বাদী হয়ে বৃহস্পতিবার বিকেল তিনটার দিকে খায়রুল ইসলামের বিরুদ্ধে থানায় ধর্ষণচেষ্টার অভিযোগে মামলা করেন।থানা হাজতে আটক খায়রুল জানায়, ঘটনার জন্য স্থানীয় লোকজন তাঁকে মারধর করে পুলিশে দিয়েছে। তবে ধর্ষণের চেষ্টার বিষয়ে কিছু বলতে রাজি হননি তিনি।ধুনট থানার ভারপ্রাপ্ত কর্মকর্তা (ওসি) ইসমাইল হোসেন বলেন, খায়রুল ইসলামের বিরুদ্ধে তিন বছরের শিশুকে ধর্ষণের চেষ্টার অভিযোগ প্রাথমিকভাবে প্রমাণিত হয়েছে। এ কারণে তাঁকে ওই মামলায় গ্রেপ্তার দেখানো হয়েছে। শুক্রবার সকালে তাঁকে আদালতের মাধ্যমে কারাগারে পাঠানো হবে।</body>
</article>
