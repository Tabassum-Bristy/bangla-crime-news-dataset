<article>
  <headline>সাত বছরের শিশুকে ধর্ষণ!</headline>
  <url>https://www.prothomalo.com/bangladesh/article/1583489/%E0%A6%B8%E0%A6%BE%E0%A6%A4-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%B6%E0%A6%BF%E0%A6%B6%E0%A7%81%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3</url>
  <published_at>2019-03-14T21:13:00+06:00</published_at>
  <category>ধর্ষণ</category>
  <body>নারায়ণগঞ্জের ফতুল্লায় সাত বছরের এক শিশুকে ধর্ষণের অভিযোগ পাওয়া গেছে। স্থানীয় একটি প্রাথমিক বিদ্যালয়ের দ্বিতীয় শ্রেণিতে পড়ুয়া এই শিশু এখন নারায়ণগঞ্জ সদর জেনারেল হাসপাতালে চিকিৎসাধীন।এ ঘটনায় গতকাল বুধবার রাতে শিশুটির মা বাদী হয়ে ফতুল্লা থানায় একটি অভিযোগ দায়ের করেছেন। অভিযোগে বলা হয়েছে, গতকাল সন্ধ্যায় সুমন নামের এক যুবক গামছা দিয়ে মুখ বেঁধে শিশুটিকে ধর্ষণ করেছে। সুমনের বাড়ি ব্রাহ্মণবাড়িয়ায়।আজ বৃহস্পতিবার বিকেলে সদর জেনারেল হাসপাতালে শিশুটির মা প্রথম আলোকে বলেন, গতকাল বিকেলে বিদ্যালয় থেকে ফিরে শিশুটি সুমনের বাসায় টিভি দেখতে যায়। তখন শিশুটিকে ধর্ষণ করা হয়। প্রতিবেশীদের সহায়তায় শিশুটিকে উদ্ধার করে হাসপাতালে ভর্তি করা হয়েছে।প্রাথমিকভাবে শিশুটিকে ধর্ষণের আলামত পাওয়া গেছে বলে প্রথম আলোকে জানিয়েছেন নারায়ণগঞ্জ সদর জেনারেল হাসপাতালের আবাসিক স্বাস্থ্য কর্মকর্তা আসাদুজ্জামান।ঘটনা তদন্তের দায়িত্বে থাকা ফতুল্লা থানার উপপরিদর্শক শুভ আহমেদ বলেন, অভিযুক্ত সুমন পলাতক আছেন। তাঁকে আটকের চেষ্টা চলছে।</body>
</article>
