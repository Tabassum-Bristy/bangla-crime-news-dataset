<article>
  <headline>প্রতিবন্ধী শিশুকে ধর্ষণের অভিযোগ, তরুণ গ্রেপ্তার</headline>
  <url>https://www.prothomalo.com/bangladesh/article/1604425/%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%A8%E0%A7%8D%E0%A6%A7%E0%A7%80-%E0%A6%B6%E0%A6%BF%E0%A6%B6%E0%A7%81%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97-%E0%A6%A4%E0%A6%B0%E0%A7%81%E0%A6%A3-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0</url>
  <published_at>2019-07-15T19:00:00+06:00</published_at>
  <category>ধর্ষণ</category>
  <body>নেত্রকোনার খালিয়াজুরি উপজেলায় এক শারীরিক ও বাকপ্রতিবন্ধী কন্যাশিশুকে (১০) ধর্ষণের অভিযোগ উঠেছে। এই ঘটনায় করা মামলায় সোমবার সাদেক আলী (২০) নামের এক তরুণকে গ্রেপ্তার করেছে পুলিশ। ওই তরুণ শিশুটির প্রতিবেশী।স্থানীয় বাসিন্দা ও মামলার এজাহার সূত্রে জানা যায়, রোববার রাত আটটার দিকে সাদেক আলী প্রতিবন্ধী ওই মেয়েটির বাড়িতে যান। এ সময় মেয়েটি ঘরে একা ছিল। তার পরিবারের লোকজন ছিল পাশের বাড়িতে। ঘরে একা পেয়ে মেয়েটিকে ধর্ষণ করেন সাদেক। এরই মধ্যে মেয়েটির মা বাড়িতে চলে এলে সাদেক দৌড়ে সটকে পড়েন। এই ঘটনায় সোমবার সকালে মেয়েটির মা বাদী হয়ে খালিয়াজুরি থানায় নারী ও শিশু নির্যাতন দমন আইনে মামলা করেন। মামলার পর সাদেক মিয়াকে গ্রেপ্তার করে পুলিশ।খালিয়াজুরি থানার ভারপ্রাপ্ত কর্মকর্তা (ওসি) এ টি এম মাহমুদুল হক বলেন, ধর্ষণের শিকার প্রতিবন্ধী শিশুকে ডাক্তারি পরীক্ষার জন্য নেত্রকোনা আধুনিক সদর হাসপাতালে পাঠানো হয়েছে। আর অভিযুক্ত সাদেক মিয়াকে গ্রেপ্তার করে আদালতের মাধ্যমে কারাগারে পাঠানো হয়।</body>
</article>
