<article>
  <headline>ছাত্রী ধর্ষণ মামলায় যুবকের যাবজ্জীবন</headline>
  <url>https://www.prothomalo.com/bangladesh/article/1604770/%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%A7%E0%A6%B0%E0%A7%8D%E0%A6%B7%E0%A6%A3-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%AF%E0%A7%81%E0%A6%AC%E0%A6%95%E0%A7%87%E0%A6%B0-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8</url>
  <published_at>2019-07-17T20:09:00+06:00</published_at>
  <category>ধর্ষণ</category>
  <body>মুন্সিগঞ্জের লৌহজং উপজেলায় চতুর্থ শ্রেণির এক ছাত্রীকে ধর্ষণের দায়ে এক যুবকের যাবজ্জীবন কারাদণ্ড দিয়েছেন আদালত। একই সঙ্গে ৫০ হাজার টাকা জরিমানা করা হয়েছে।নারী ও শিশু নির্যাতন দমন ট্রাইব্যুনালের বিচারক মো. জাকির হোসেন বুধবার দুপুরে এই রায় দেন। রায়ের সময় আসামি আদালতে উপস্থিত ছিলেন।সাজা পাওয়া ব্যক্তির নাম মো. রাজিব তালুকদার (২৪)। তিনি লৌহজং উপজেলার শামুর বাড়ি এলাকার বাসিন্দা।নারী ও শিশু নির্যাতন দমন ট্রাইব্যুনালের বিশেষ কৌঁসুলি লাবলু মোল্লা রায়ের বিষয়টি নিশ্চিত করেছেন। তিনি বলেন, এই মামলায় ১০ জনের সাক্ষ্য নিয়েছেন আদালত।আদালত সংশ্লিষ্ট সূত্রে জানা যায়, ২০১৫ সালের ২৫ আগস্ট রাতে ওই ছাত্রীকে ধর্ষণ করেন রাজিব। এ ঘটনায় ওই বছর ৩০ আগস্ট ছাত্রীর বাবা বাদী হয়ে আদালতে মামলা করেন। মামলার কয়েক দিন পর আসামিকে গ্রেপ্তার করা হয়। মামলায় বাদীপক্ষের আইনজীবী ছিলেন এস আর রহমান মিলন ও আসামি পক্ষের আইনজীবী ছিলেন মজিবুর রহমান।</body>
</article>
