<article>
  <headline>রাস্তা থেকে তুলে নিয়ে ছাত্রী ধর্ষণের অভিযোগে মামলা</headline>
  <url>https://www.prothomalo.com/bangladesh/article/1610179/%E0%A6%B0%E0%A6%BE%E0%A6%B8%E0%A7%8D%E0%A6%A4%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%A4%E0%A7%81%E0%A6%B2%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%AE%E0%A6%BE%E0%A6%AE%E0%A6%B2%E0%A6%BE</url>
  <published_at>2019-08-20T17:36:00+06:00</published_at>
  <category>ধর্ষণ</category>
  <body>ময়মনসিংহের নান্দাইলে এক মাদ্রাসাছাত্রীকে (১৩) রাস্তা থেকে তুলে ধর্ষণের অভিযোগে মামলা হয়েছে। ওই মামলায় পুলিশ মো. দীন ইসলাম (১৯) নামের এক তরুণকে গ্রেপ্তার করে আজ মঙ্গলবার দুপুরে আদালতে পাঠিয়েছে।গতকাল সোমবার রাতে নানা বাড়ি থেকে নিজ বাড়িতে ফেরার পথে এ ঘটনা ঘটেছে। মেয়ের মুখে ঘটনার কথা শুনে রাতেই থানায় মামলা করেন মা। স্বাস্থ্য পরীক্ষার জন্য মেয়টিকে আজ হাসপাতালে নিয়ে গেছে পুলিশ।মেয়েটির পরিবারের অভিযোগ, স্থানীয় একটি মাদ্রাসায় পড়াশোনা করে মেয়েটি। মাদ্রাসায় যাতায়াত করার সময় মেয়েটিকে উত্ত্যক্ত করতেন দীন ইসলাম। ওই তরুণের পরিবারকে জানিয়ে কোনো প্রতিকার পাওয়া যায়নি। গতকাল রাত আটটার দিকে মেয়টি নানার বাড়ি থেকে নিজের বাড়িতে ফিরছিল। এ সময় দীন ইসলাম তাঁর দুই সহযোগীর সহায়তায় মেয়েটিকে রাস্তা থেকে তুলে পাশের জঙ্গলে নিয়ে ধর্ষণ করেন।নান্দাইল মডেল থানার ভারপ্রাপ্ত কর্মকর্তা (ওসি) মো. মনসুর আহাম্মাদ বলেন, ছাত্রীর মা নারী ও শিশু নির্যাতন দমন আইনে থানায় মামলা করেছেন। পুলিশ দীন ইসলামকে গ্রেপ্তার করেছে। আর মেয়েটিকে ময়মনসিংহ মেডিকেল কলেজ হাসপাতালের ফরেনসিক বিভাগে পাঠানো হয়েছে।</body>
</article>
