<article>
  <headline>নাজিরপুরে প্রতিবন্ধী নারীকে ধর্ষণের অভিযোগে তরুণ গ্রেপ্তার</headline>
  <url>https://www.prothomalo.com/bangladesh/article/1579792/%E0%A6%A8%E0%A6%BE%E0%A6%9C%E0%A6%BF%E0%A6%B0%E0%A6%AA%E0%A7%81%E0%A6%B0%E0%A7%87-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%A8%E0%A7%8D%E0%A6%A7%E0%A7%80-%E0%A6%A8%E0%A6%BE%E0%A6%B0%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%A4%E0%A6%B0%E0%A7%81%E0%A6%A3</url>
  <published_at>2019-02-19T20:24:00+06:00</published_at>
  <category>ধর্ষণ</category>
  <body>পিরোজপুরের নাজিরপুর উপজেলায় শারীরিক ও বাকপ্রতিবন্ধী নারীকে (২৫) ধর্ষণের অভিযোগে এক তরুণকে গ্রেপ্তার করেছে পুলিশ। আজ মঙ্গলবার সকালে গ্রেপ্তারের পর ওই তরুণকে কারাগারে পাঠিয়েছেন আদালত।অভিযুক্ত তরুণের নাম নয়ন রায় (২০)। তাঁর বিরুদ্ধে গতকাল সোমবার রাতে ভুক্তভোগী নারীর ভাই মামলা করেন। পুলিশ জানিয়েছে, গ্রেপ্তার তরুণ অপরাধের কথা স্বীকার করেছেন।পুলিশ ও মামলা সূত্রে জানা গেছে, গত সোমবার দুপুরে মেয়েটির মা-বাবা মাঠে ছিলেন। এই সময় নিজ বাড়িতে ধর্ষণের শিকার হন ওই নারী। ঘটনার সময় তাঁর চিৎকারে মা-বাবা ছুটে এলে নয়ন রায় পালিয়ে যান। পরে তিনি ইশারায় ধর্ষণের বিষয়টি পরিবারকে বলেন। এরপর রাতে তাঁর ভাই থানায় নারী ও শিশু নির্যাতন দমন আইনে নয়নকে আসামি করে মামলা করেন।মামলার তদন্ত কর্মকর্তা নাজিরপুর থানার উপপরিদর্শক (এসআই) সাইদুর রহমান বলেন, গ্রেপ্তারের পর নয়ন রায় ধর্ষণের কথা স্বীকার করেছেন।নাজিরপুর থানার ভারপ্রাপ্ত কর্মকর্তা (ওসি) মুনিরুল ইসলাম বলেন, ‘আজ সকালে ওই নারীর স্বাস্থ্য পরীক্ষার জন্য পিরোজপুর সিভিল সার্জনের কার্যালয়ে পাঠানো হয়েছে। নয়ন রায়কে আদালত কারাগারে পাঠিয়েছেন।’ </body>
</article>
