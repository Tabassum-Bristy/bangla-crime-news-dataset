<article>
  <headline>ফেনীতে এবার ঘরে আটকে নারীকে ধর্ষণের অভিযোগ</headline>
  <url>https://www.prothomalo.com/bangladesh/article/1589576/%E0%A6%AB%E0%A7%87%E0%A6%A8%E0%A7%80%E0%A6%A4%E0%A7%87-%E0%A6%8F%E0%A6%AC%E0%A6%BE%E0%A6%B0-%E0%A6%98%E0%A6%B0%E0%A7%87-%E0%A6%86%E0%A6%9F%E0%A6%95%E0%A7%87-%E0%A6%A8%E0%A6%BE%E0%A6%B0%E0%A7%80%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97</url>
  <published_at>2019-04-19T08:29:00+06:00</published_at>
  <category>ধর্ষণ</category>
  <body>ফেনীতে বিয়ের প্রলোভন দেখিয়ে এক নারীকে তিন দিন ঘরে আটকে রেখে ধর্ষণ করার অভিযোগ উঠেছে। এ ঘটনায় ফেনী সদর মডেল থানায় নারী ও শিশু নির্যাতন দমন আইনে দায়ের করা একটি মামলায় মো. মুকুল (৩৫) নামের এক ব্যক্তিকে গ্রেপ্তার করেছে পুলিশ।এদিকে গতকাল ফেনীর জ্যেষ্ঠ বিচারিক হাকিম মো. জাকির হোসাইনের আদালতে আসামি নেত্রকোনার বাসিন্দা মুকুল ১৬৪ ধারায় স্বীকারোক্তিমূলক জবানবন্দি দিয়েছেন। ফেনীর জ্যেষ্ঠ বিচারিক হাকিম তানিয়া ইসলামের আদালতে ২২ ধারায় জবানবন্দি দিয়েছেন অভিযোগকারী নারীও।মামলার এজাহারে অভিযোগ করা হয়, স্বামীর সঙ্গে বিবাহ–বিচ্ছেদের পর ওই নারী ফেনী শহরের একটি বাসায় ভাড়া থেকে অন্যের বাসায় কাজ করতেন। এরই একপর্যায়ে মুকুলের সঙ্গে তাঁর পরিচয় হয়। মুকুল নিজেকে অবিবাহিত পরিচয় দিয়ে ধীরে ধীরে তাঁর সঙ্গে সম্পর্ক গড়ে তোলেন। এরপর মুকুল তাঁকে বিয়ে করার প্রস্তাব দেন। তাতে তিনিও রাজি হন। গত সোমবার বিকেলে তাঁকে বিয়ের কথা বলে একটি বাসায় নিয়ে যান মুকুল। গত বুধবার পর্যন্ত সেখানকার একটি ঘরে আটক রেখে তাঁকে ধর্ষণ করেন। একপর্যায়ে মুকুল তাঁকে ঘর থেকে বের করে দেন। </body>
</article>
