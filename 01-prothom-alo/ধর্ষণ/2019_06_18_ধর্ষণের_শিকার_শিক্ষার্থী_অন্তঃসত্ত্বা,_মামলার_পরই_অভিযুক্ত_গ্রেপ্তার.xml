<article>
  <headline>ধর্ষণের শিকার শিক্ষার্থী অন্তঃসত্ত্বা, মামলার পরই অভিযুক্ত গ্রেপ্তার</headline>
  <url>https://www.prothomalo.com/bangladesh/article/1599866/%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%B6%E0%A6%BF%E0%A6%95%E0%A6%BE%E0%A6%B0-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%85%E0%A6%A8%E0%A7%8D%E0%A6%A4%E0%A6%83%E0%A6%B8%E0%A6%A4%E0%A7%8D%E0%A6%A4%E0%A7%8D%E0%A6%AC%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%AA%E0%A6%B0%E0%A6%87</url>
  <published_at>2019-06-18T18:33:00+06:00</published_at>
  <category>ধর্ষণ</category>
  <body>পটুয়াখালীর বাউফল উপজেলার ষষ্ঠ শ্রেণির এক ছাত্রী ধর্ষণের শিকার হওয়ার ফলে অন্তঃসত্ত্বা হয়ে পড়ার অভিযোগ উঠেছে। এ ঘটনায় এলাকাবাসী এক যুবককে আটক করে পুলিশে সোপর্দ করেছেন।আটক ওই যুবকের নাম মো. ইমরান হাওলাদার (২১)। ধর্ষণের ঘটনায় আজ মঙ্গলবার বাউফল থানায় একটি মামলা হয়।এলাকাবাসী ও পুলিশ সূত্রে জানা গেছে, ওই ছাত্রীকে ফুসলিয়ে নির্জন জায়গায় নিয়ে ধর্ষণ করেন ইমরান। এতে সে অন্তঃসত্ত্বা হয়ে পড়ে। পরে বিয়ের প্রলোভন দেখিয়ে গর্ভপাত করার চেষ্টা করেন ইমরান। এতে বিষয়টি এলাকায় জানাজানি হয়। বর্তমানে ওই ছাত্রী সাত মাসের অন্তঃসত্ত্বা। আজ মঙ্গলবার এলাকাবাসী ইমরানকে আটক করে পুলিশে সোপর্দ করেন। আর এ ঘটনায় ওই ছাত্রীর বাবা ইমরানের বিরুদ্ধে বাউফল থানায় একটি মামলা করেন।বাউফল থানার ভারপ্রাপ্ত কর্মকর্তা (ওসি) খন্দকার মোস্তাফিজুর রহমান বলেন, ইমরানকে গ্রেপ্তার করে আজ মঙ্গলবার আদালতের মাধ্যমে কারাগারে পাঠানো হয়েছে। ছাত্রীটি আদালতে জবানবন্দি দিয়েছে। তাকে ডাক্তারি পরীক্ষার জন্য পটুয়াখালী জেনারেল হাসপাতালে পাঠানো হয়েছে।</body>
</article>
