<article>
  <headline>ক্যান্টনমেন্টে ইবিএলের এটিএম বুথের নিরাপত্তারক্ষী খুন</headline>
  <url>https://www.prothomalo.com/bangladesh/article/1493436/%E0%A6%95%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%9F%E0%A6%A8%E0%A6%AE%E0%A7%87%E0%A6%A8%E0%A7%8D%E0%A6%9F%E0%A7%87-%E0%A6%87%E0%A6%AC%E0%A6%BF%E0%A6%8F%E0%A6%B2%E0%A7%87%E0%A6%B0-%E0%A6%8F%E0%A6%9F%E0%A6%BF%E0%A6%8F%E0%A6%AE-%E0%A6%AC%E0%A7%81%E0%A6%A5%E0%A7%87%E0%A6%B0-%E0%A6%A8%E0%A6%BF%E0%A6%B0%E0%A6%BE%E0%A6%AA%E0%A6%A4%E0%A7%8D%E0%A6%A4%E0%A6%BE%E0%A6%B0%E0%A6%95%E0%A7%8D%E0%A6%B7%E0%A7%80</url>
  <published_at>2018-05-21T14:47:00+06:00</published_at>
  <category>খুন</category>
  <body>ঢাকা সেনানিবাসে এটিএম বুথের এক নিরাপত্তারক্ষীর গলাকাটা লাশ উদ্ধার করেছে পুলিশ। আজ সোমবার সকালে ক্যান্টনমেন্ট থানার পোস্ট অফিসের কাছে ইস্টার্ণ ব্যাংকের (ইবিএল) এটিএম বুথের ভেতর থেকে তাঁর লাশ উদ্ধার করা হয়।|নিহত ওই নিরাপত্তারক্ষীর নাম তৌহিদ (২১)।এ বিষয়ে জানতে চাইলে ঢাকা মহানগর পুলিশের অতিরিক্ত উপকমিশনার (গণমাধ্যম) ওবায়দুর রহমান প্রথম আলোকে বলেন, বুথের ভেতর ওই নিরাপত্তারক্ষী খুন হয়েছেন। কী কারণে, কেন তাঁকে খুন করা হয়েছে, তা জানার চেষ্টা চলছে। ফুটেজ দেখে এ সম্পর্কে তথ্য জানা যাবে।পুলিশ জানায়, প্রাথমিকভাবে ধারণা করা হচ্ছে, সাহ্‌রির পর ভোরে তৌহিদকে হত্যা করা হয়েছে। খুনের ঘটনার তদন্ত চলছে।এ বিষয়ে জানতে চাইলে আন্তবাহিনী জনসংযোগ পরিদপ্তর (আইএসপিআর) জানায়, বিষয়টি প্রাথমিকভাবে তারা জেনেছে। এ বিষয়ে বিস্তারিত পরে জানানো হবে।</body>
</article>
