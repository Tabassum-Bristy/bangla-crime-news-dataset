<article>
  <headline>গাংনীতে বৃদ্ধের গলাকাটা লাশ উদ্ধার</headline>
  <url>https://www.prothomalo.com/bangladesh/article/1590424/%E0%A6%97%E0%A6%BE%E0%A6%82%E0%A6%A8%E0%A7%80%E0%A6%A4%E0%A7%87-%E0%A6%AC%E0%A7%83%E0%A6%A6%E0%A7%8D%E0%A6%A7%E0%A7%87%E0%A6%B0-%E0%A6%97%E0%A6%B2%E0%A6%BE%E0%A6%95%E0%A6%BE%E0%A6%9F%E0%A6%BE-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>2019-04-24T14:27:00+06:00</published_at>
  <category>খুন</category>
  <body>মেহেরপুরের গাংনী উপজেলার কল্যাণপুর গ্রামের এক বাড়ি থেকে এক ব্যক্তির গলাকাটা লাশ উদ্ধার করেছে পুলিশ। আজ বুধবার ভোরের দিকে ওই ব্যক্তির ঘরের বারান্দা থেকে লাশ উদ্ধার করা হয়। মনোরুদ্দীন আলী (৬০) নামের ওই ব্যক্তি লাঙল তৈরির কাজ করতেন।পরিবারের দেওয়া তথ্যের বরাত দিয়ে পুলিশ জানায়, গতকাল মঙ্গলবার দিবাগত রাতের কোনো এক সময় মনোরুদ্দীনকে হত্যা করা হয়। ভোরে পরিবারের লোকজন তাঁর লাশ দেখতে পেয়ে পুলিশকে খবর দেন।গাংনী থানার ভারপ্রাপ্ত কর্মকর্তা (ওসি) হরেন্দ্রনাথ সরকার বলেন, লাশ উদ্ধার করে মেহেরপুর হাসপাতালের মর্গে পাঠানো হয়েছে। হত্যাকাণ্ড ঘিরে পুলিশ বেশ কয়েকটি বিষয় নিয়ে তদন্ত করছে। মনোরুদ্দীন আলীর নামে কিছু জমিজমা রয়েছে। একটি জমি নিয়ে প্রতিবেশীদের সঙ্গে বিরোধ রয়েছে বলে জানা গেছে। </body>
</article>
