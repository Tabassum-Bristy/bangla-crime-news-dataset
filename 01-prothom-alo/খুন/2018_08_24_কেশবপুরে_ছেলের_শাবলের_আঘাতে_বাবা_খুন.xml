<article>
  <headline>কেশবপুরে ছেলের শাবলের আঘাতে বাবা খুন</headline>
  <url>https://www.prothomalo.com/bangladesh/article/1554807/%E0%A6%95%E0%A7%87%E0%A6%B6%E0%A6%AC%E0%A6%AA%E0%A7%81%E0%A6%B0%E0%A7%87-%E0%A6%9B%E0%A7%87%E0%A6%B2%E0%A7%87%E0%A6%B0-%E0%A6%B6%E0%A6%BE%E0%A6%AC%E0%A6%B2%E0%A7%87%E0%A6%B0-%E0%A6%86%E0%A6%98%E0%A6%BE%E0%A6%A4%E0%A7%87-%E0%A6%AC%E0%A6%BE%E0%A6%AC%E0%A6%BE-%E0%A6%96%E0%A7%81%E0%A6%A8</url>
  <published_at>2018-08-24T16:30:00+06:00</published_at>
  <category>খুন</category>
  <body>যশোরের কেশবপুরে ছেলের শাবলের আঘাতে বাবার মৃত্যু হয়েছে। আজ শুক্রবার বেলা ১১টায় শহরের সাহাপড়ায় এ ঘটনা ঘটে। কেশবপুর থানার উপপরিদর্শক (এসআই) নাজমুল হোসেন ঘটনার সত্যতা নিশ্চিত করেন।পুলিশ ও এলাকাবাসী সূত্রে জানা গেছে, শহরের সাহাপাড়ার শেষ প্রান্তে রেজাউল করিম (৫৮) কাঠমিস্ত্রির কাজ করতেন। পরিবারে প্রায় ঝামেলা লেগে থাকত। আজ সকালে ছেলে রুহুল আমিনের (২৩) সঙ্গে রেজাউলের কথা-কাটাকাটি হয়। বাবার ওপর রেগে তাঁর মাথায় শাবল দিয়ে আঘাত করে রুহুল আমিন। রেজাউল ঘটনাস্থলেই মারা যান। কেশবপুর থানার পুলিশ লাশ উদ্ধার করেছ। রুহুল আমিনকে পুলিশ আটক করেছে।এসআই নাজমুল হোসেন বলেন, ময়নাতদন্তের জন্য লাশ মর্গে পাঠানো হয়েছে। এ ঘটনায় মামলার প্রস্তুতি চলছে।</body>
</article>
