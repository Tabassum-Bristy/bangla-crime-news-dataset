<article>
  <headline>নাইজেরিয়ায় কৃষক ও পশুপালনকারীদের মধ্যে সংঘর্ষে ৮৬ জন নিহত</headline>
  <url>https://www.prothomalo.com/international/article/1517381/%E0%A6%A8%E0%A6%BE%E0%A6%87%E0%A6%9C%E0%A7%87%E0%A6%B0%E0%A6%BF%E0%A7%9F%E0%A6%BE%E0%A7%9F-%E0%A6%95%E0%A7%83%E0%A6%B7%E0%A6%95-%E0%A6%93-%E0%A6%AA%E0%A6%B6%E0%A7%81%E0%A6%AA%E0%A6%BE%E0%A6%B2%E0%A6%A8%E0%A6%95%E0%A6%BE%E0%A6%B0%E0%A7%80%E0%A6%A6%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A7%AE%E0%A7%AC</url>
  <published_at>2018-06-25T10:22:00+06:00</published_at>
  <category>খুন</category>
  <body>নাইজেরিয়ায় অঙ্গরাজ্য প্ল্যাটোয় কৃষক ও গবাদিপশু পালনকারীদের মধ্যে সংঘর্ষে কমপক্ষে ৮৬ জন নিহত হয়েছেন। পুলিশের বরাতে বিবিসি এ খবর দিয়েছে।কয়েকটি খবরে বলা হয়, গত বৃহস্পতিবার বেরম জনজাতির কৃষকেরা ফুলানি জনজাতির গবাদিপশু পালনকারীদের ওপর হামলা চালিয়ে পাঁচজনকে হত্যা করলে সংঘর্ষ শুরু হয়।গত শনিবার পাল্টা হামলায় আরও মৃত্যুর ঘটনা ঘটে।অঞ্চলটিতে জমির মালিকানা নিয়ে জনজাতিক গোষ্ঠীগুলোর মধ্যে দীর্ঘ হানাহানির ইতিহাস রয়েছে।দেশটির তিন স্থানে সান্ধ্য আইন জারি করা হয়েছে। অঙ্গরাজ্যটির পুলিশ কমিশনার উন্ডি আডি বলেন, রক্তক্ষয়ী সংঘর্ষের পর গ্রামগুলোয় তল্লাশিতে ৮৬ জনের মৃত্যু ও ছয়জনের আহত হওয়ার খবর জানা যায়।নাইজেরিয়ার কেন্দ্রীয় অঞ্চলে বসবাসকারী কৃষক সম্প্রদায় ও যাযাবর গবাদিপশু পালনকারীদের মধ্যে প্রায়ই সংঘর্ষ বাধে। গত বছর এসব পাল্টাপাল্টি সংঘর্ষ আন্তসাম্প্রদায়িক হানাহানিতে রূপ নেয় এবং সহস্রাধিক প্রাণহানি ঘটে।</body>
</article>
