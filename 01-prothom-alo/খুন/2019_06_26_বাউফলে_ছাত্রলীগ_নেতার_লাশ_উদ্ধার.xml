<article>
  <headline>বাউফলে ছাত্রলীগ নেতার লাশ উদ্ধার</headline>
  <url>https://www.prothomalo.com/bangladesh/article/1601207/%E0%A6%AC%E0%A6%BE%E0%A6%89%E0%A6%AB%E0%A6%B2%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%B0-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>2019-06-26T13:29:00+06:00</published_at>
  <category>খুন</category>
  <body>পটুয়াখালীর বাউফলে নিখোঁজের দুই দিন পর শুভংকর হাওলাদার (২০) নামের এক ছাত্রলীগ নেতার লাশ উদ্ধার করেছে পুলিশ। আজ বুধবার সকাল ১০টার দিকে উপজেলার নওমালা-আদাবাড়িয়া খালের গোলাবাড়ি এলাকা থেকে লাশটি উদ্ধার করা হয়।বাউফল উপজেলা ছাত্রলীগের সাধারণ সম্পাদক মাহমুদ রাহাত জামশেদ জানান, শুভংকর উপজেলার নওমালা ইউনিয়নের ১ নম্বর ওয়ার্ড ছাত্রলীগের সভাপতি ছিলেন। গত সোমবার বাড়ি থেকে বের হওয়ার পর নিখোঁজ হন তিনি।বাউফল থানার ভারপ্রাপ্ত কর্মকর্তা (ওসি) খন্দকার মোস্তাফিজুর রহমান এ খবরের সত্যতা নিশ্চিত করে বলেন, শুভংকরকে পরিকল্পিতভাবে হত্যা করে লাশ খালের মধ্যে ফেলে দেওয়া হয়েছে।</body>
</article>
