<article>
  <headline>বগুড়ার শিবগঞ্জে ধানখেত থেকে চার লাশ উদ্ধার</headline>
  <url>https://www.prothomalo.com/bangladesh/article/1484046/%E0%A6%AC%E0%A6%97%E0%A7%81%E0%A7%9C%E0%A6%BE%E0%A6%B0-%E0%A6%B6%E0%A6%BF%E0%A6%AC%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%A7%E0%A6%BE%E0%A6%A8%E0%A6%96%E0%A7%87%E0%A6%A4-%E0%A6%A5%E0%A7%87%E0%A6%95%E0%A7%87-%E0%A6%9A%E0%A6%BE%E0%A6%B0-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>2018-05-07T12:35:00+06:00</published_at>
  <category>খুন</category>
  <body>বগুড়ার শিবগঞ্জ উপজেলায় ধানখেত থেকে চারটি লাশ উদ্ধার করা হয়েছে। এর মধ্যে দুজনের পরিচয় মিলেছে। তাঁদের বাড়ি শিবগঞ্জে।আজ সোমবার সকাল সাতটার দিকে উপজেলার আটমূল ইউনিয়নের দাবুইর গ্রামের ধানখেত থেকে লাশগুলো দেখতে পেয়ে স্থানীয় লোকজন পুলিশে খবর দেয়। বগুড়ার পুলিশ সুপার (এসপি) আলী আশরাফ ভুঞা প্রথম আলোকে বলেন, উদ্ধার হওয়া চার লাশের মধ্যে দুজনের পরিচয় পাওয়া গেছে। তাঁরা হলেন শিবগঞ্জের আটমূল ইউনিয়নের কাটগারা গ্রামের জাকারিয়া (৩২)। তাঁর বাবার নাম জহুরুল।। আরেকজন শাহবুল ইসলাম শাবলু (৩০) কাটগারার চকপাড়ার আসির উদ্দিনের ছেলে তিনি।উদ্ধার হওয়া লাশের মধ্যে অন্য দুজনও পুরুষ। প্রত্যেকরই গলা কাটা। একজনের পা-ও কাটা আছে। তিনজনের বয়স ৩০ থেকে ৩৫। আর একজনের বয়স ৪০ বছরের মতো। দুপুর সাড়ে ১২টা পর্যন্ত এসব লাশ ঘটনাস্থলেই ছিল।</body>
</article>
