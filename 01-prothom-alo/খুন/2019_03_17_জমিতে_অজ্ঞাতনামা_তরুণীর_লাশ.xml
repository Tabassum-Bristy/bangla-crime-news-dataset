<article>
  <headline>জমিতে অজ্ঞাতনামা তরুণীর লাশ</headline>
  <url>https://www.prothomalo.com/bangladesh/article/1583880/%E0%A6%9C%E0%A6%AE%E0%A6%BF%E0%A6%A4%E0%A7%87-%E0%A6%85%E0%A6%9C%E0%A7%8D%E0%A6%9E%E0%A6%BE%E0%A6%A4%E0%A6%A8%E0%A6%BE%E0%A6%AE%E0%A6%BE-%E0%A6%A4%E0%A6%B0%E0%A7%81%E0%A6%A3%E0%A7%80%E0%A6%B0-%E0%A6%B2%E0%A6%BE%E0%A6%B6</url>
  <published_at>2019-03-17T12:51:00+06:00</published_at>
  <category>খুন</category>
  <body>মাগুরার মহম্মদপুর উপজেলায় একটি জমি থেকে অজ্ঞাতনামা এক তরুণীর লাশ উদ্ধার করেছে পুলিশ।গতকাল শনিবার সন্ধ্যায় উপজেলার তল্লাবাড়িয়া গ্রামের একটি জমি থেকে লাশটি উদ্ধার করা হয়। লাশের পরিচয় এখনো নিশ্চিত হতে পারেনি পুলিশ।এলাকাবাসী ও পুলিশ জানায়, গতকাল তল্লাবাড়িয়া গ্রামের নঈম শিকদারের বাড়ির উত্তর পাশের জমিতে অজ্ঞাতনামা তরুণীর লাশ পড়ে থাকতে দেখা যায়। খবর পেয়ে লাশটি উদ্ধার করে পুলিশ।তথ্যের সত্যতা নিশ্চিত করে মহম্মদপুর থানার ভারপ্রাপ্ত কর্মকর্তা (ওসি তদন্ত) লিটন কুমার বলেন, অজ্ঞাতনামা তরুণীর বয়স ২০ থেকে ২২ বছর। অন্য কোথাও হত্যা করে তাঁকে ওই জমিতে ফেলে যাওয়া হয় বলে ধারণা করা হচ্ছে।ময়নাতদন্তের জন্য লাশটি মাগুরা ২৫০ শয্যাবিশিষ্ট সদর হাসপাতালে পাঠাবে পুলিশ।</body>
</article>
