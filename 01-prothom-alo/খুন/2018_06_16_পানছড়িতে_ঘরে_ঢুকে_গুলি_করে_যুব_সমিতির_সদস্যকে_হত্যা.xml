<article>
  <headline>পানছড়িতে ঘরে ঢুকে গুলি করে যুব সমিতির সদস্যকে হত্যা</headline>
  <url>https://www.prothomalo.com/bangladesh/article/1511556/%E0%A6%AA%E0%A6%BE%E0%A6%A8%E0%A6%9B%E0%A7%9C%E0%A6%BF%E0%A6%A4%E0%A7%87-%E0%A6%98%E0%A6%B0%E0%A7%87-%E0%A6%A2%E0%A7%81%E0%A6%95%E0%A7%87-%E0%A6%97%E0%A7%81%E0%A6%B2%E0%A6%BF-%E0%A6%95%E0%A6%B0%E0%A7%87-%E0%A6%AF%E0%A7%81%E0%A6%AC-%E0%A6%B8%E0%A6%AE%E0%A6%BF%E0%A6%A4%E0%A6%BF%E0%A6%B0-%E0%A6%B8%E0%A6%A6%E0%A6%B8%E0%A7%8D%E0%A6%AF%E0%A6%95%E0%A7%87</url>
  <published_at>2018-06-16T21:52:00+06:00</published_at>
  <category>খুন</category>
  <body>খাগড়াছড়ির পানছড়ি উপজেলার দুর্গম পাইয়ংপাড়ায় দুর্বৃত্তের গুলিতে পার্বত্য চট্টগ্রাম জনসংহতি সমিতি (এমএন লারমা) সমর্থিত যুব সমিতির সদস্য বিজয় ত্রিপুরা (৩৫) নিহত হয়েছেন। তিন ওই এলাকার মানিক্ক্য ত্রিপুরার ছেলে।শনিবার বিকেলে তিনটার দিকে এ ঘটনা ঘটে। স্থানীয় লোকজন জানায়, বিকেলে একদল অস্ত্রধারী বিজয় ত্রিপুরার ঘরে প্রবেশ করে খুব কাছ থেকে গুলি করে পালিয়ে যায়। পানছড়ি থানার ভারপ্রাপ্ত কর্মকর্তা (ওসি) মিজানুর রহমান ঘটনার সত্যতা নিশ্চিত করে জানান, খবর পেয়ে পুলিশ ঘটনাস্থলের দিকে গেছে।এদিকে পার্বত্য চট্টগ্রাম জনসংহতি সমিতি (এমএন লারমা) কেন্দ্রীয় ছাত্রবিষয়ক উপদেষ্টা ও বাঘাইছড়ি উপজেলার সাবেক চেয়ারম্যান সুদর্শন চাকমা এ হত্যাকাণ্ডের জন্য ইউপিডিএফকে দায়ী করেছেন। তবে ইউপিডিএফের খাগড়াছড়ির নেতা মাইকেল চাকমা এই অভিযোগ অভিযোগ অস্বীকার করেন।</body>
</article>
