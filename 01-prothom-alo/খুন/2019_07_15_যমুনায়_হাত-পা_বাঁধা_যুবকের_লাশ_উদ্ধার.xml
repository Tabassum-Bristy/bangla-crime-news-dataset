<article>
  <headline>যমুনায় হাত-পা বাঁধা যুবকের লাশ উদ্ধার</headline>
  <url>https://www.prothomalo.com/bangladesh/article/1604409/%E0%A6%AF%E0%A6%AE%E0%A7%81%E0%A6%A8%E0%A6%BE%E0%A7%9F-%E0%A6%B9%E0%A6%BE%E0%A6%A4-%E0%A6%AA%E0%A6%BE-%E0%A6%AC%E0%A6%BE%E0%A6%81%E0%A6%A7%E0%A6%BE-%E0%A6%AF%E0%A7%81%E0%A6%AC%E0%A6%95%E0%A7%87%E0%A6%B0-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>2019-07-15T17:58:00+06:00</published_at>
  <category>খুন</category>
  <body>পাবনার বেড়া উপজেলায় যমুনা নদী থেকে হাত-পা বাঁধা অবস্থায় অজ্ঞাত এক যুবকের লাশ উদ্ধার করেছে পুলিশ। আজ সোমবার দুপুরে লাশটি উদ্ধার করা হয়।পুলিশ ও এলাকাবাসী সূত্রে জানা গেছে, আজ সকাল সাড়ে নয়টার দিকে উপজেলার হাটুরিয়া-নাকালিয়া ইউনিয়নের নতুন পেঁচাকোলা গ্রামের পাশে যমুনা নদীতে একটি লাশ ভেসে থাকতে দেখা যায়। এলাকাবাসী পুলিশে খবর দিলে বেড়া মডেল থানা-পুলিশ দুপুর একটার দিকে গিয়ে লাশটি উদ্ধার করে থানায় নিয়ে আসে।বেড়া মডেল থানার ভারপ্রাপ্ত কর্মকর্তা (ওসি) শাহিদ মাহমুদ খান প্রথম আলোকে বলেন, ‘লাশের হাত-পা বাঁধা থাকায় মনে হচ্ছে এটি হত্যাকাণ্ড হতে পারে। ময়নাতদন্তের জন্য লাশ পাবনা সদর হাসপাতালের মর্গে পাঠানো হয়েছে। এ ঘটনায় পুলিশ বাদী হয়ে হত্যা মামলা দায়ের করার প্রস্তুতি নিচ্ছে।’</body>
</article>
