<article>
  <headline>বন্ধুর সঙ্গে কথা–কাটাকাটি, ছুরিকাঘাতে তরুণ নিহত</headline>
  <url>https://www.prothomalo.com/bangladesh/article/1596873/%E0%A6%AC%E0%A6%A8%E0%A7%8D%E0%A6%A7%E0%A7%81%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%95%E0%A6%A5%E0%A6%BE%E2%80%93%E0%A6%95%E0%A6%BE%E0%A6%9F%E0%A6%BE%E0%A6%95%E0%A6%BE%E0%A6%9F%E0%A6%BF-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%A4%E0%A6%B0%E0%A7%81%E0%A6%A3-%E0%A6%A8%E0%A6%BF%E0%A6%B9%E0%A6%A4</url>
  <published_at>2019-05-30T22:18:00+06:00</published_at>
  <category>খুন</category>
  <body>সিলেটে বন্ধুর সঙ্গে কথা–কাটাকাটির জেরে ছুরিকাঘাতে এক তরুণ নিহত হয়েছেন। বৃহস্পতিবার সন্ধ্যা সাড়ে ছয়টার দিকে সিলেট শহরের শাহপরান মাজার এলাকার খন্দকার মার্কেটের সামনে এই ঘটনা ঘটে।নিহত ওই তরুণের নাম আবদুল হাফিজ (২০)। তিনি সিলেট সদর উপজেলার খাদিম বিআইডিসি বহর আবাসিক এলাকার নজরুল ইসলামের ছেলে।পুলিশ ও স্থানীয় সূত্রে জানা যায়, সন্ধ্যার দিকে এক বন্ধুর সঙ্গে আবদুল হাফিজের কথা–কাটাকাটি হয়। এর কিছুক্ষণ পর ওই বন্ধুসহ কয়েকজন তরুণ এসে আবদুলকে ছুরিকাঘাত করে পালিয়ে যান। পরে স্থানীয় লোকজন আবদুল হাফিজকে গুরুতর অবস্থায় উদ্ধার করে সিলেট এম এ জি ওসমানী মেডিকেল কলেজ হাসপাতালে নিয়ে গেলে কর্তব্যরত চিকিৎসক তাঁকে মৃত ঘোষণা করেন।সিলেট শাহপরান থানার ভারপ্রাপ্ত কর্মকর্তা (ওসি) আখতার হোসেন প্রথম আলোকে বলেন, বন্ধুর সঙ্গে কথা–কাটাকাটির জেরে ছুরিকাঘাতে আবদুল হাফিজ নামে এক তরুণ নিহত হওয়ার খবর পাওয়া গেছে। হাফিজ শাহপরান মাজার গেট এলাকার একটি দোকানে কাজ করতেন। এই ঘটনায় জড়িত ব্যক্তিদের প্রাথমিকভাবে পরিচয় জানা যায়নি। তবে তাদের ধরতে অভিযান চালানো হচ্ছে। </body>
</article>
