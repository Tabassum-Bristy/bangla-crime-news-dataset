<article>
  <headline>মৌলভীবাজারে হত্যা মামলায় দুজনের যাবজ্জীবন</headline>
  <url>https://www.prothomalo.com/bangladesh/article/1603130/%E0%A6%AE%E0%A7%8C%E0%A6%B2%E0%A6%AD%E0%A7%80%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8</url>
  <published_at>2019-07-08T00:04:00+06:00</published_at>
  <category>খুন</category>
  <body>মৌলভীবাজারে এক চা–শ্রমিককে হত্যা মামলায় দুজনের যাবজ্জীবন কারাদণ্ড ও ৫০ হাজার টাকা করে জরিমানা করেছেন আদালত। জেলা ও দায়রা জজ আদালতের বিচারক শেখ আবু তাহের রোববার বিকেলে এই আদেশ দেন।সাজা পাওয়া ব্যক্তিরা হলেন সুবল রাউতিয়া ও সুকু কালেন্ডি। রায়ের সময় সুবল রাউতিয়া আদালতে উপস্থিত ছিলেন। তবে সুকু কালেন্ডি পলাতক।মৌলভীবাজারের পিপি এ এস এম আজাদুর রহমান রোববার প্রথম আলোকে রায়ের বিষয়টি নিশ্চিত করেছেন।মামলা সূত্রে জানা গেছে, পাওনা টাকা লেনদেন নিয়ে ২০১৫ সালের ১৫ মে শ্রীমঙ্গলের সোনাছড়া চা–বাগানের শ্রমিক বির্জু তাঁতী ওরফে বুজুকে (৩২) ডেকে নেন দুই আসামি। পরদিন ১৬ মে উপজেলার জাগছড়া রাবারবাগান থেকে পুলিশ বির্জু তাঁতীর লাশ উদ্ধার করে। এ ঘটনায় বির্জুর স্ত্রী রিতা তাঁতী (২৪) বাদী হয়ে শ্রীমঙ্গল থানায় এ দুজনকে আসামি করে হত্যা মামলা করেন।</body>
</article>
