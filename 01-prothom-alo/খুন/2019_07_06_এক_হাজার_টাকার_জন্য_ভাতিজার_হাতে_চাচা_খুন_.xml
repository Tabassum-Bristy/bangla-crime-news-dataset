<article>
  <headline>এক হাজার টাকার জন্য ভাতিজার হাতে চাচা খুন!</headline>
  <url>https://www.prothomalo.com/bangladesh/article/1602923/%E0%A6%8F%E0%A6%95-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AD%E0%A6%BE%E0%A6%A4%E0%A6%BF%E0%A6%9C%E0%A6%BE%E0%A6%B0-%E0%A6%B9%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A6%9A%E0%A6%BE-%E0%A6%96%E0%A7%81%E0%A6%A8</url>
  <published_at>2019-07-06T18:38:00+06:00</published_at>
  <category>খুন</category>
  <body>কুড়িগ্রামের নাগেশ্বরী উপজেলার কচাকাটা থানার কেদার ইউনিয়নে মাত্র এক হাজার টাকার জন্য ভাতিজার কুড়ালের আঘাতে চাচা সাইদুল ইসলাম নিহত হয়েছে। আজ শনিবার দুপুর দুইটার দিকে সাহেবের খাষ গ্রামে এ ঘটনা ঘটে।নিহতের পরিবার ও এলাকাবাসী জানায়, কিছুদিন আগে চাচা সাইদুল ইসলাম ভাতিজা মতিয়ার রহমান ওরফে বাবু নিকট এক হাজার টাকা ধার নেয়। আজ সকালে ভাতিজা টাকা চাইতে গেলে উভয়ের মধ্যে কথাকাটাকাটি হয়। এক পর্যায় উত্তেজিত হয়ে ভাতিজা বাবু তার হাতে থাকা কুড়াল দিয়ে চাচা সাইদুল ইসলামের বুকে আঘাত করে। এতে ঘটনা স্থলেই সাইদুল মারা যান। এদিকে তাঁর ছোট চাচা কাচু মিয়া এগিয়ে আসলে তাকেও মারধর করেন বাবু। এতে তার হাত ভেঙে যায়। ঘটনার পরপরই বাবু পালিয়ে যান।নিহত ছাইদুল মৃত্যু ফকর উল্ল্যার ছেলে এবং ছাইদুলের বড় ভাই আবুল কাশেমের সন্তান। এ বিষয়ে জানতে চাইলে কচাকাটা থানার ভারপ্রাপ্ত কর্মকর্তা (ওসি) মামুন উর রশীদ জানান, মরদেহ উদ্ধার করা হয়েছে। লাশ ময়নাতদন্তের জন্য কুড়িগ্রাম সদর হাসপাতালের মর্গে পাঠান হয়েছে। বাবুকে গ্রেপ্তারের চেষ্টা চলছে।</body>
</article>
