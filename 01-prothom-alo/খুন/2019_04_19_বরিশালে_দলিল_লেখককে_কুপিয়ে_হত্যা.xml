<article>
  <headline>বরিশালে দলিল লেখককে কুপিয়ে হত্যা</headline>
  <url>https://www.prothomalo.com/bangladesh/article/1589623/%E0%A6%AC%E0%A6%B0%E0%A6%BF%E0%A6%B6%E0%A6%BE%E0%A6%B2%E0%A7%87-%E0%A6%A6%E0%A6%B2%E0%A6%BF%E0%A6%B2-%E0%A6%B2%E0%A7%87%E0%A6%96%E0%A6%95%E0%A6%95%E0%A7%87-%E0%A6%95%E0%A7%81%E0%A6%AA%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE</url>
  <published_at>2019-04-19T14:09:00+06:00</published_at>
  <category>খুন</category>
  <body>বরিশালে রেজাউল করিম ওরফে রিয়াজ (৪০) নামের এক ব্যক্তিকে কুপিয়ে হত্যা করেছে দুর্বৃত্তরা। বৃহস্পতিবার দিবাগত রাতে সদর উপজেলার চরমোনাই ইউনিয়নের বুখাইনগর গ্রামে এ ঘটনা ঘটে।খবর পেয়ে আজ শুক্রবার সকালে বরিশাল কোতোয়ালি মডেল থানার পুলিশ ঘটনাস্থলে গিয়ে রেজাউলের লাশ উদ্ধার করে। সুরতহাল শেষে লাশ বরিশাল শের-ই-বাংলা মেডিকেল কলেজ হাসপাতালের মর্গে পাঠানো হয়।রেজাউল পেশায় দলিল লেখক ছিলেন। এই খুনের ঘটনায় আজ শুক্রবার দুপুরে রেজাউলের স্ত্রী লিজা আক্তার ও রেজাউলের ছোট ভাইকে জিজ্ঞাসাবাদে থানায় নিয়েছে পুলিশ।নিহত ব্যক্তির স্বজনদের ভাষ্য, গত রাতে নিজের ঘরে ঘুমিয়ে ছিলেন রেজাউল ও তাঁর স্ত্রী। রাতের কোনো একসময় রেজাউলকে ঘরের মধ্যে কুপিয়ে হত্যা করা হয়। ঘরের মেঝের একপাশে সিঁধ কাটা হয়েছে। পুলিশ বলছে, ওই সিঁধ দিয়ে কোনো লোকের পক্ষে ঘরের ভেতরে ঢোকা সম্ভব নয়।কোতোয়ালি মডেল থানার ভারপ্রাপ্ত কর্মকর্তা (ওসি) নুরুল ইসলাম প্রথম আলোকে বলেন, এটি নিঃসন্দেহে একটি পরিকল্পিত হত্যাকাণ্ড। ঘটনাস্থল থেকে বিভিন্ন আলামত সংগ্রহ করা হয়েছে। তথ্য যাচাই-বাছাই করা হচ্ছে।ওসি বলেন, জিজ্ঞাসাবাদের জন্য রেজাউলের স্ত্রী ও ছোট ভাইকে থানায় আনা হয়েছে। তাঁদের আটক বা গ্রেপ্তার করা হয়নি। এ ঘটনায় এখনো মামলা হয়নি।</body>
</article>
