<article>
  <headline>সেই নারীর মাথা উদ্ধার</headline>
  <url>https://www.prothomalo.com/bangladesh/article/1606849/%E0%A6%B8%E0%A7%87%E0%A6%87-%E0%A6%A8%E0%A6%BE%E0%A6%B0%E0%A7%80%E0%A6%B0-%E0%A6%AE%E0%A6%BE%E0%A6%A5%E0%A6%BE-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>2019-07-29T21:59:00+06:00</published_at>
  <category>খুন</category>
  <body>সিরাজগঞ্জের রায়গঞ্জ উপজেলার ফুলজোড় নদ থেকে উদ্ধার হওয়া নারীর লাশের মাথাটি অবশেষে পাওয়া গেছে। আজ সোমবার সন্ধ্যায় রায়গঞ্জ থানার পুলিশ নদের সিমলা এলাকা থেকে মাথাটি উদ্ধার করে।রায়গঞ্জ থানার ভারপ্রাপ্ত কর্মকর্তা (ওসি) পঞ্চনন্দ সরকার রাত সাড়ে আটটার দিকে বিষয়টি নিশ্চিত করেছেন। তিনি বলেন, স্থানীয় লোকজনের কাছ থেকে খবর পেয়ে মাথাটি উদ্ধার করা হয়েছে। তবে এখনো ওই নারীর পরিচয় জানা যায়নি।এর আগে গতকাল রোববার বেলা ১১টার দিকে ওই নারীর মাথাবিহীন লাশটি উদ্ধার করা হয়। পৌরসভার ১ নম্বর ওয়ার্ডের ফুলজোড় নদের সেতুর খুঁটির সঙ্গে ওই লাশটি ভাসমান অবস্থায় দেখতে পায় স্থানীয় লোকজন। পরে পুলিশ লাশ উদ্ধার করে ময়নাতদন্তের জন্য সিরাজগঞ্জ ২৫০ শয্যার বঙ্গমাতা শেখ ফজিলাতুন্নেছা মুজিব জেনারেল হাসপাতালের মর্গে পাঠায়। </body>
</article>
