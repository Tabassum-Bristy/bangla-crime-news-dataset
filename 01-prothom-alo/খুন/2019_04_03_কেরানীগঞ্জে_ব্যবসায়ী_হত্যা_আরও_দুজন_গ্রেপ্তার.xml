<article>
  <headline>কেরানীগঞ্জে ব্যবসায়ী হত্যা: আরও দুজন গ্রেপ্তার</headline>
  <url>https://www.prothomalo.com/bangladesh/article/1586871/%E0%A6%95%E0%A7%87%E0%A6%B0%E0%A6%BE%E0%A6%A8%E0%A7%80%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%86%E0%A6%B0%E0%A6%93-%E0%A6%A6%E0%A7%81%E0%A6%9C%E0%A6%A8-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0</url>
  <published_at>2019-04-03T19:14:00+06:00</published_at>
  <category>খুন</category>
  <body>ঢাকার কেরানীগঞ্জে প্রসাধন ব্যবসায়ী আক্তার হোসেনকে (৬০) হত্যায় জড়িত থাকার অভিযোগে আরও দুই যুবককে গ্রেপ্তার করেছে পুলিশ। গতকাল মঙ্গলবার রাতে হাসনাবাদ ও ইস্টার্নবাজার এলাকা থেকে তাঁদের গ্রেপ্তার করে দক্ষিণ কেরানীগঞ্জ থানার পুলিশ।গ্রেপ্তার ব্যক্তিরা হলেন নাজিম ওরফে ফয়সাল (২৪) এবং মিরাজ হোসেন (২৮)।দক্ষিণ কেরানীগঞ্জ থানার ভারপ্রাপ্ত কর্মকর্তা (ওসি) মোহাম্মদ শাহজামান বলেন, আসামি দোকান-কর্মচারী রাকিব হোসেনের স্বীকারোক্তি অনুযায়ী এ ঘটনায় জড়িত নাজিম ও মিরাজকে গ্রেপ্তার করা হয়। তাঁরা এ হত্যাকাণ্ডে জড়িত থাকার কথা স্বীকার করেছেন। অন্য আসামিদের গ্রেপ্তারে অভিযান অব্যাহত রেখেছে পুলিশ।উল্লেখ্য, গত শনিবার রাতে পুরান ঢাকার জুরাইন এলাকার সেতু মার্কেটের ব্যবসায়ী আক্তার হোসেনকে তাঁর দোকানের কর্মচারী রাকিব হোসেন ও তাঁর সহযোগীরা অপহরণ করে বলে অভিযোগ ওঠে। এরপর রাকিবের স্বীকারোক্তি অনুযায়ী সোমবার গভীর রাতে কোন্ডা ইউনিয়নের মির্জাপুর এলাকার একটি বাগান থেকে আক্তার হোসেনের হাত–পা বাঁধা লাশ উদ্ধার করে পুলিশ।   </body>
</article>
