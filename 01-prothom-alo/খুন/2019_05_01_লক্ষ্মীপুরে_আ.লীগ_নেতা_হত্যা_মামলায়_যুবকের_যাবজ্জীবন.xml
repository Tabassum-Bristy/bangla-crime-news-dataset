<article>
  <headline>লক্ষ্মীপুরে আ.লীগ নেতা হত্যা মামলায় যুবকের যাবজ্জীবন</headline>
  <url>https://www.prothomalo.com/bangladesh/article/1591591/%E0%A6%B2%E0%A6%95%E0%A7%8D%E0%A6%B7%E0%A7%8D%E0%A6%AE%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%86.%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%AF%E0%A7%81%E0%A6%AC%E0%A6%95%E0%A7%87%E0%A6%B0</url>
  <published_at>2019-05-01T00:03:00+06:00</published_at>
  <category>খুন</category>
  <body>লক্ষ্মীপুর সদর উপজেলার আওয়ামী লীগের নেতা ও ব্যবসায়ী মো. সাহাবুদ্দিন হত্যা মামলায় কবির হোসেন (৩৪) নামে এক যুবককে যাবজ্জীবন কারাদণ্ড দিয়েছেন আদালত। মঙ্গলবার দুপুরে জেলা ও দায়রা জজ আদালতের বিচারক মো. শাহেনুর এ রায় দেন। এ ঘটনায় অপর দুই আসামি নাছির উদ্দিন ও জাহাঙ্গীর আলমকে বেকসুর খালাস দেওয়া হয়।দণ্ডপ্রাপ্ত কবির হোসেন সদর উপজেলার কুশাখালী গ্রামের বাসিন্দা। নিহত সাহাবুদ্দিন কুশাখালী ইউনিয়ন আওয়ামী লীগের সদস্য ছিলেন।মামলার এজাহার সূত্রে জানা যায়, ২০১০ সালের ২২ নভেম্বর রাতে সদর উপজেলার কুশাখালী গ্রামের মো. সাহাবুদ্দিনকে পরিকল্পিতভাবে বাড়ি থেকে ডেকে নিয়ে কুপিয়ে হত্যা করা হয়। ঘটনার পরের দিন ২৩ নভেম্বর নিহত ব্যক্তির ভাই মো. গোলাম মাওলা চৌধুরী বাদী হয়ে কবির হোসেনকে প্রধান আসামি করে ১৫ জনের বিরুদ্ধে লক্ষ্মীপুর সদর থানায় মামলা করেন।লক্ষ্মীপুর জেলা জজ আদালতের সরকারি কৌঁসুলি (পিপি) জসিম উদ্দিন রায়ের বিষয়টি নিশ্চিত করে বলেন, তদন্ত শেষে মামলার প্রধান আসামি কবিরসহ তিনজনের নামে পুলিশ আদালতে অভিযোগপত্র দেন। মামলার রায়ে কবিরকে যাবজ্জীবন কারাদণ্ড দেওয়া হয়েছে, বাকি দুজন খালাস পেয়েছেন।</body>
</article>
