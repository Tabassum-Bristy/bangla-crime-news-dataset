<article>
  <headline>চট্টগ্রামে কিশোরীর মস্তকহীন লাশ উদ্ধার</headline>
  <url>https://www.prothomalo.com/bangladesh/article/1607962/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80%E0%A6%B0-%E0%A6%AE%E0%A6%B8%E0%A7%8D%E0%A6%A4%E0%A6%95%E0%A6%B9%E0%A7%80%E0%A6%A8-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>2019-08-05T11:11:00+06:00</published_at>
  <category>খুন</category>
  <body>চট্টগ্রামের আনোয়ারায় এক কিশোরীর মস্তকহীন লাশ উদ্ধার করেছে পুলিশ। আজ সোমবার সকালে উপজেলার খুরুস্কুল গ্রাম থেকে লাশটি উদ্ধার করা হয়। তবে তার নাম-পরিচয় জানা যায়নি।স্থানীয় সূত্র জানায়, গ্রামের হাজীরঘাটার ছদিনের চর এলাকায় এক কিশোরীর মস্তকহীন লাশ পড়ে থাকতে দেখেন স্থানীয়রা। তাঁরা পুলিশে খবর দিলে পুলিশ আজ সকাল ১০টার দিকে লাশটি উদ্ধার করে। ওই কিশোরীর গায়ে লাল সালোয়ার ও সাদা কামিজ আছে। পাশে এক জোড়া স্যান্ডেল ছিল। কিশোরীর বয়স ১৬ বছর হতে পারে বলে ধারণা করা হচ্ছে।আনোয়ারা থানার ভারপ্রাপ্ত কর্মকর্তা (ওসি) দুলাল মাহমুদ মস্তকহীন লাশ উদ্ধারের খবরের সত্যতা নিশ্চিত করে বলেন, লাশ ময়নাতদন্তের জন্য হাসপাতালে পাঠানো হবে। লাশের পরিচয় পেলে বহু তথ্য বেরিয়ে আসবে।</body>
</article>
