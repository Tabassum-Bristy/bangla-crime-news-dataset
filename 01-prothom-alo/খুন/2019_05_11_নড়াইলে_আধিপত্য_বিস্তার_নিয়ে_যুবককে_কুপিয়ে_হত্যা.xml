<article>
  <headline>নড়াইলে আধিপত্য বিস্তার নিয়ে যুবককে কুপিয়ে হত্যা</headline>
  <url>https://www.prothomalo.com/bangladesh/article/1593380/%E0%A6%A8%E0%A7%9C%E0%A6%BE%E0%A6%87%E0%A6%B2%E0%A7%87-%E0%A6%86%E0%A6%A7%E0%A6%BF%E0%A6%AA%E0%A6%A4%E0%A7%8D%E0%A6%AF-%E0%A6%AC%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%AF%E0%A7%81%E0%A6%AC%E0%A6%95%E0%A6%95%E0%A7%87-%E0%A6%95%E0%A7%81%E0%A6%AA%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE</url>
  <published_at>2019-05-11T18:14:00+06:00</published_at>
  <category>খুন</category>
  <body>নড়াইলের কালিয়া উপজেলায় আধিপত্য বিস্তারকে কেন্দ্র করে বনি মোল্লা (২৮) নামের এক কৃষককে কুপিয়ে হত্যা করা হয়েছে। শনিবার বেলা ১১টার দিকে উপজেলার পার বিষ্ণুপুর এলাকায় এ ঘটনা ঘটে।পুলিশ ও এলাকাবাসী সূত্রে জানা গেছে, এলাকায় আধিপত্য বিস্তার নিয়ে মিহির মোল্লার সঙ্গে একই গ্রামের সাবেক ইউপি সদস্য সালাম শেখের বিরোধ চলে আসছিল। নিহত বনি মোল্লা মিহির মোল্লার সমর্থক ছিলেন। শনিবার সকালে নিহত বনি মোল্লা তাঁর মাছের ঘেরে মাটি কাটছিলেন। এ সময় সালাম শেখ ও তাঁর লোকজন মিলে বনি মোল্লাকে পিটিয়ে ও কুপিয়ে ঘেরের পাশে ফেলে রেখে যায়। পরে তাঁর স্বজনেরা তাঁকে উদ্ধার করে খুলনা মেডিকেল কলেজ হাসপাতালে নিয়ে গেলে কর্তব্যরত চিকিৎসক তাঁকে মৃত ঘোষণা করেন।বনি মোল্লার বাবা হাশিম মোল্লা বলেন, সালাম শেখের লোকজন আমার ছেলেকে কুপিয়ে হত্যা করেছে। আমি আমার ছেলে হত্যার বিচার চাই।কালিয়া থানার ভারপ্রাপ্ত কমকর্তা মো. আনোয়ার হোসেন বলেন, এলাকায় আধিপত্য বিস্তার নিয়ে দুই পক্ষের মধ্যে বিরোধের জের ধরে এই হত্যাকাণ্ড ঘটেছে। এলাকার মোড়ে মোড়ে পর্যাপ্ত পুলিশ মোতায়েন করা আছে। পরিস্থিতি এখন শান্ত আছে।</body>
</article>
