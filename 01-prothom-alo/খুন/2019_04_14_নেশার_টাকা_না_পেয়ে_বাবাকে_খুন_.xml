<article>
  <headline>নেশার টাকা না পেয়ে বাবাকে খুন!</headline>
  <url>https://www.prothomalo.com/bangladesh/article/1588731/%E0%A6%A8%E0%A7%87%E0%A6%B6%E0%A6%BE%E0%A6%B0-%E0%A6%9F%E0%A6%BE%E0%A6%95%E0%A6%BE-%E0%A6%A8%E0%A6%BE-%E0%A6%AA%E0%A7%87%E0%A7%9F%E0%A7%87-%E0%A6%AC%E0%A6%BE%E0%A6%AC%E0%A6%BE%E0%A6%95%E0%A7%87-%E0%A6%96%E0%A7%81%E0%A6%A8</url>
  <published_at>2019-04-14T11:29:00+06:00</published_at>
  <category>খুন</category>
  <body>চট্টগ্রামে নেশার টাকা না পেয়ে ছেলের হাতে বাবা খুন হয়েছেন বলে অভিযোগ তুলেছে পরিবার। আজ রোববার ভোর পাঁচটার দিকে নগরের কোতোয়ালি থানার ব্যাটারি গলি এলাকায় এ ঘটনা ঘটে। নিহত ব্যক্তির নাম রঞ্জন বড়ুয়া (৫০)। এ ঘটনায় তাঁর ছেলে রবিন বড়ুয়াকে (২৫) আটক করেছে পুলিশ।নিহত ব্যক্তির ভাই সঞ্জয় বড়ুয়া প্রথম আলোকে বলেন, নেশার টাকার জন্য প্রায়ই বাড়ির সদস্যদের মারধর করতেন রবিন। ভোরে তাঁর বাবার কাছে টাকা না পেয়ে মারধর করেন। একপর্যায়ে বাবার গলায় ছুরিকাঘাত করেন তিনি। পরে বাবাকে চট্টগ্রাম মেডিকেল কলেজ হাসপাতালে নিলে চিকিৎসকেরা মৃত ঘোষণা করেন।কোতোয়ালি থানার পরিদর্শক (তদন্ত) মো. কামরুজ্জামান বলেন, প্রাথমিক জিজ্ঞাসাবাদে গ্রেপ্তার রবিন নেশার টাকা না পেয়ে তাঁর বাবাকে ছুরিকাঘাত করার কথা স্বীকার করেছেন।</body>
</article>
