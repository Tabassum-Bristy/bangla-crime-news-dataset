<article>
  <headline>কুষ্টিয়ায় ছুরিকাঘাতে একজন নিহত</headline>
  <url>https://www.prothomalo.com/bangladesh/article/1585914/%E0%A6%95%E0%A7%81%E0%A6%B7%E0%A7%8D%E0%A6%9F%E0%A6%BF%E0%A7%9F%E0%A6%BE%E0%A7%9F-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%8F%E0%A6%95%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4</url>
  <published_at>2019-03-29T13:01:00+06:00</published_at>
  <category>খুন</category>
  <body>কুষ্টিয়া সদর উপজেলার জিয়ারখী ইউনিয়নের বেলঘরিয়া এলাকায় একটি কালভার্টের ওপর থেকে গতকাল বৃহস্পতিবার রাত ১০টার দিকে ওমর আলী (৬০) নামের এক ব্যক্তির লাশ উদ্ধার করা হয়েছে। তাঁকে ছুরিকাঘাতে হত্যা করা হয়। স্থানীয় লোকজনের কাছ থেকে খবর পেয়ে কুষ্টিয়া মডেল থানার পুলিশ লাশটি উদ্ধার করে।তবে কারা ওই হত্যাকাণ্ড ঘটিয়েছে, এ ব্যাপারে নিশ্চিত হতে পারেনি পুলিশ। নিহত ওমর আলী কুষ্টিয়া সদর উপজেলার জিয়ারখী গ্রামের আফসার শেখের ছেলে।ওমর আলী শেখের ভাই আবদার শেখ জানান, স্থানীয় ভাদালিয়া বাজারে দরজির দোকান রয়েছে ওমর আলীর। অন্যান্য দিনের মতো গতকাল রাতে তিনি দোকান থেকে বাড়ি ফিরছিলেন। পথে দুর্বৃত্তের হাতে তিনি খুন হন।কুষ্টিয়া মডেল থানার ভারপ্রাপ্ত কর্মকর্তা (ওসি) নাসির উদ্দিন জানান, হত্যাকাণ্ডের কারণ উদ্ঘাটনে পুলিশ কাজ করছে।</body>
</article>
