<article>
  <headline>ময়মনসিংহে যুবলীগ নেতাকে ছুরিকাঘাতে হত্যা</headline>
  <url>https://www.prothomalo.com/bangladesh/article/1593844/%E0%A6%AE%E0%A7%9F%E0%A6%AE%E0%A6%A8%E0%A6%B8%E0%A6%BF%E0%A6%82%E0%A6%B9%E0%A7%87-%E0%A6%AF%E0%A7%81%E0%A6%AC%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%95%E0%A7%87-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE</url>
  <published_at>2019-05-14T14:27:00+06:00</published_at>
  <category>খুন</category>
  <body>ময়মনসিংহে যুবলীগ নেতা রেজাউল করিম ওরফে রাসেলকে (৩৫) ছুরিকাঘাতে হত্যা করেছে দুর্বৃত্তরা।গতকাল সোমবার দিবাগত রাত সাড়ে তিনটার দিকে ময়মনসিংহ নগরের মৃত্যুঞ্জয় স্কুল এলাকা থেকে রেজাউলের লাশ উদ্ধার করা হয়।  নিহত রেজাউল ময়মনসিংহ জেলা যুবলীগের আহ্বায়ক কমিটির সদস্য ছিলেন। তাঁর বাড়ি শহরতলির শম্ভুগঞ্জে।  পুলিশ জানায়, গতকাল দিবাগত রাত সাড়ে তিনটার দিকে মৃত্যুঞ্জয় স্কুল এলাকায় রেজাউলের লাশ পড়ে ছিল। পরে পুলিশ লাশটি উদ্ধার করে ময়মনসিংহ মেডিকেল কলেজ হাসপাতালে পাঠানো হয়। তাঁকে ছুরিকাঘাতে হত্যা করা হয়েছে।রেজাউলের পরিবারের পক্ষ থেকে আজ মঙ্গলবার সকাল ১০টা পর্যন্ত পুলিশের কাছে কোনো লিখিত অভিযোগ করা হয়নি বলে থানা সূত্র জানায়।ময়মনসিংহ কোতোয়ালি মডেল থানার ভারপ্রাপ্ত কর্মকর্তা (ওসি) মাহমুদুল ইসলাম প্রথম আলোকে বলেন, রেজাউল জেলা যুবলীগের নেতা ছিলেন। বিরোধের জের ধরে তাঁকে হত্যা করা হয়ে থাকতে পারে বলে পুলিশ প্রাথমিকভাবে ধারণা করছে। পুলিশ হত্যারহস্য উদ্‌ঘাটনে কাজ করছে।</body>
</article>
