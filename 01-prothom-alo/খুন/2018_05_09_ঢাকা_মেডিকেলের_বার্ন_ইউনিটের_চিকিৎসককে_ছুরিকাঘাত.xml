<article>
  <headline>ঢাকা মেডিকেলের বার্ন ইউনিটের চিকিৎসককে ছুরিকাঘাত</headline>
  <url>https://www.prothomalo.com/bangladesh/article/1485271/%E0%A6%A2%E0%A6%BE%E0%A6%95%E0%A6%BE-%E0%A6%AE%E0%A7%87%E0%A6%A1%E0%A6%BF%E0%A6%95%E0%A7%87%E0%A6%B2%E0%A7%87%E0%A6%B0-%E0%A6%AC%E0%A6%BE%E0%A6%B0%E0%A7%8D%E0%A6%A8-%E0%A6%87%E0%A6%89%E0%A6%A8%E0%A6%BF%E0%A6%9F%E0%A7%87%E0%A6%B0-%E0%A6%9A%E0%A6%BF%E0%A6%95%E0%A6%BF%E0%A7%8E%E0%A6%B8%E0%A6%95%E0%A6%95%E0%A7%87-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4</url>
  <published_at>2018-05-09T13:28:00+06:00</published_at>
  <category>খুন</category>
  <body>ঢাকা বিশ্ববিদ্যালয় এলাকায় ছুরিকাঘাতে ঢাকা মেডিকেল কলেজ হাসপাতালের বার্ন অ্যান্ড প্লাস্টিক সার্জারি ইউনিটের এক চিকিৎসক আহত হয়েছেন। আজ বুধবার দুপুর সোয়া ১২টার দিকে ওই চিকিৎসককে ছুরিকাঘাত করে দুর্বৃত্তরা।আহত চিকিৎসকের নাম সামিউল আলম সোহান (৪৫)। তিনি রাজধানীর খিলগাঁওয়ে তিলপাপাড়ায় থাকেন। শামসুল আলম বর্তমানে ঢাকা মেডিকেল কলেজ হাসপাতালের বার্ন অ্যান্ড প্লাস্টিক সার্জারি ইউনিটেই চিকিৎসাধীন আছেন। তাঁর অবস্থা আশঙ্কামুক্ত বলে জানিয়েছেন ওই ইউনিটের আবাসিক চিকিৎসক পার্থ শংকর পাল।ঢাকা মেডিকেল সূত্রে জানা যায়, দুপুর সোয়া ১২টার দিকে সামিউল আলম খিলগাঁও থেকে মোটরসাইকেলে করে কর্মস্থলে যাচ্ছিলেন। ঢাকা বিশ্ববিদ্যালয়ের দোয়েল চত্বর এলাকা দিয়ে শহীদুল্লাহ হলের দিকে যাওয়ার সময় পেছন থেকে আরেকটি মোটরসাইকেলযোগে দুজন দুর্বৃত্ত তাঁর পিঠে ছুরিকাঘাত করে পালিয়ে যায়। ঘটনার পর তাঁকে উদ্ধার করে ঢাকা মেডিকেল কলেজ হাসপাতালে নিয়ে আসেন আশপাশের লোকজন।ঢাকা মেডিকেল কলেজ হাসপাতাল পুলিশ ফাঁড়ির উপপরিদর্শক (এসআই) বাচ্চু মিয়া ঘটনার সত্যতা নিশ্চিত করেছেন। কী কারণে, কেন এ ঘটনা ঘটেছে, তা এখনো জানা যায়নি। </body>
</article>
