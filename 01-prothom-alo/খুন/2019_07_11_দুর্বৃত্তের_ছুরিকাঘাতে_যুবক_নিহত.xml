<article>
  <headline>দুর্বৃত্তের ছুরিকাঘাতে যুবক নিহত</headline>
  <url>https://www.prothomalo.com/bangladesh/article/1603756/%E0%A6%A6%E0%A7%81%E0%A6%B0%E0%A7%8D%E0%A6%AC%E0%A7%83%E0%A6%A4%E0%A7%8D%E0%A6%A4%E0%A7%87%E0%A6%B0-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%AF%E0%A7%81%E0%A6%AC%E0%A6%95-%E0%A6%A8%E0%A6%BF%E0%A6%B9%E0%A6%A4</url>
  <published_at>2019-07-11T22:01:00+06:00</published_at>
  <category>খুন</category>
  <body>ঢাকার কেরানীগঞ্জে দুর্বৃত্তদের ছুরিকাঘাতে এক যুবক নিহত হয়েছেন। বৃহস্পতিবার সকাল নয়টার দিকে ঢাকা মেডিকেল কলেজ (ঢামেক) হাসপাতালে চিকিৎসাধীন অবস্থায় তিনি মারা যান।নিহত ওই যুবকের নাম আবুল হোসেন (৩০)। তিনি লেগুনার চালকের সহকারী হিসেবে কাজ করতেন। আবুল দক্ষিণ কেরানীগঞ্জের শুভাঢ্যা উত্তরপাড়া এলাকার আমজাদ হোসেনের ছেলে।মো. আমিরুল ইসলাম নামের এক পথচারী বলেন, বৃহস্পতিবার ভোর চারটার দিকে দক্ষিণ কেরানীগঞ্জের কদমতলী খালপাড় এলাকায় প্রধান সড়কে আবুল হোসেনকে রক্তাক্ত অবস্থায় পড়ে থাকতে দেখা যায়। তাঁর শরীরের একাধিক স্থানে ছুরিকাঘাতের জখম ছিল। স্থানীয় পরিচ্ছন্নতাকর্মীরা গুরুতর অবস্থায় উদ্ধার করে তাঁকে ঢামেক হাসপাতালে নিয়ে যান। পরে সেখানে চিকিৎসাধীন অবস্থায় তাঁর মৃত্যু হয়।দক্ষিণ কেরানীগঞ্জ থানার ভারপ্রাপ্ত কর্মকর্তা (ওসি) মোহাম্মদ শাহজামান বলেন, ময়নাতদন্তের জন্য আবুল হোসেনের লাশ ঢামেক মর্গে রাখা হয়েছে। এই হত্যাকাণ্ডের বিষয়ে পুলিশ তদন্ত শুরু করেছে।</body>
</article>
