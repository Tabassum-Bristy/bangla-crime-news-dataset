<article>
  <headline>শাজাহানপুরে ছুরিকাঘাতে যুবক খুন</headline>
  <url>https://www.prothomalo.com/bangladesh/article/1587684/%E0%A6%B6%E0%A6%BE%E0%A6%9C%E0%A6%BE%E0%A6%B9%E0%A6%BE%E0%A6%A8%E0%A6%AA%E0%A7%81%E0%A6%B0%E0%A7%87-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%AF%E0%A7%81%E0%A6%AC%E0%A6%95-%E0%A6%96%E0%A7%81%E0%A6%A8</url>
  <published_at>2019-04-08T15:54:00+06:00</published_at>
  <category>খুন</category>
  <body>বগুড়ার শাজাহানপুরে দুর্বৃত্তদের এলোপাতাড়ি ছুরিকাঘাতে আহত রুবেল সাকিদার (২৫) নামে এক যুবক মারা গেছেন। তাঁর বাড়ি উপজেলার টেংগামাগুর হরিণগাড়ি মধ্যপাড়া গ্রামে। গতকাল রোববার রাত ১১টার দিকে তাঁর মৃত্যু হয়।নিহতের স্বজনেরা জানান, রুবেল ৫ বছর মালয়েশিয়াতে ছিলেন। প্রায় ১ বছর আগে তিনি দেশে ফেরেন। গতকাল রোববার সন্ধ্যায় একজনের ফোন পেয়ে রুবেল বাড়ি থেকে বের হয়ে যান। পরে স্থানীয়দের কাছে রুবেলের ছুরিকাঘাতের খবর পান রুবেলের বাবা। তাঁর বুকে, ঘাড়ে, ঊরুতে ও কোমরের পেছনে ছুরিকাঘাত করে পালিয়ে যান দুর্বৃত্তরা। স্থানীয়রা গুরুতর আহত অবস্থায় তাঁকে উদ্ধার করে বগুড়া শহীদ জিয়াউর রহমান মেডিকেল কলেজ হাসপাতালে নিয়ে যান। চিকিৎসাধীন অবস্থায় রাত ১১টার দিকে তিনি মারা যান।শাজাহানপুর থানার ভারপ্রাপ্ত কর্মকর্তা (ওসি) মো. আজিম উদ্দিন মুঠোফোনে আজ সোমবার দুপুরে প্রথম আলোকে বলেন, এখন পর্যন্ত কোনো অভিযোগ পাওয়া যায়নি। কোনো মামলাও হয়নি।</body>
</article>
