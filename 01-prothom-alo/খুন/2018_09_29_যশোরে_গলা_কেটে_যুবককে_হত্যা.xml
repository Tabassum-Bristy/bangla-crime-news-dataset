<article>
  <headline>যশোরে গলা কেটে যুবককে হত্যা</headline>
  <url>https://www.prothomalo.com/bangladesh/article/1559394/%E0%A6%AF%E0%A6%B6%E0%A7%8B%E0%A6%B0%E0%A7%87-%E0%A6%97%E0%A6%B2%E0%A6%BE-%E0%A6%95%E0%A7%87%E0%A6%9F%E0%A7%87-%E0%A6%AF%E0%A7%81%E0%A6%AC%E0%A6%95%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE</url>
  <published_at>2018-09-29T09:16:00+06:00</published_at>
  <category>খুন</category>
  <body>যশোরে নিজ বাড়ির পাশে এক যুবককে গলা কেটে ও ছুরিকাঘাত করে হত্যা করেছে দুর্বৃত্তরা। গতকাল শুক্রবার দিবাগত রাতে শহরের পুরাতন কসবা কাজীপাড়ায় এই ঘটনা ঘটে।নিহত যুবকের নাম সোহাগ হোসেন (২৮)। পরিবারের সদস্যরা বলছেন, তিনি ঠিকাদারি পেশার সঙ্গে জড়িত ছিলেন।পুলিশ ও স্বজনদের ভাষ্য, দিবাগত রাত সাড়ে ১২টার দিকে কাজীপাড়া আমতলায় দুর্বৃত্তরা গলা কেটে ও ছুরিকাঘাত করে সোহাগকে ফেলে যায়। খবর পেয়ে পরিবারের সদস্যরা তাঁকে উদ্ধার করে। হাসপাতালে নেওয়ার পথে সোহাগের মৃত্যু হয়। পরে কোতোয়ালি থানা ও গোয়েন্দা পুলিশ (ডিবি) ঘটনাস্থলে যায়।যশোর কোতোয়ালি থানার দায়িত্বরত কর্মকর্তা উপপরিদর্শক (এসআই) শাহাজুল ইসলাম বলেন, যশোর জেনারেল হাসপাতাল থেকে একটি কাগজ থানায় এসেছে। ওই কাগজে লেখা আছে, হাসপাতালে আনার আগেই সোহাগের মৃত্যু হয়েছে। ময়নাতদন্তের জন্য লাশ হাসপাতালের মর্গে রাখা হয়েছে। এখন পর্যন্ত হত্যাকাণ্ডের কারণ জানা যায়নি।</body>
</article>
