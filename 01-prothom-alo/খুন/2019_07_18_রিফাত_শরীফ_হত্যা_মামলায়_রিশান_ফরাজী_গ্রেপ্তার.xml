<article>
  <headline>রিফাত শরীফ হত্যা মামলায় রিশান ফরাজী গ্রেপ্তার</headline>
  <url>https://www.prothomalo.com/bangladesh/article/1604836/%E0%A6%B0%E0%A6%BF%E0%A6%AB%E0%A6%BE%E0%A6%A4-%E0%A6%B6%E0%A6%B0%E0%A7%80%E0%A6%AB-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%B0%E0%A6%BF%E0%A6%B6%E0%A6%BE%E0%A6%A8-%E0%A6%AB%E0%A6%B0%E0%A6%BE%E0%A6%9C%E0%A7%80-%E0%A6%97%E0%A7%8D%E0%A6%B0%E0%A7%87%E0%A6%AA%E0%A7%8D%E0%A6%A4%E0%A6%BE%E0%A6%B0</url>
  <published_at>2019-07-18T12:22:00+06:00</published_at>
  <category>খুন</category>
  <body>বরগুনায় রিফাত শরীফ হত্যা মামলার তিন নম্বর আসামি রাশেদুল হাসান রিশান ওরফে রিশান ফরাজীকে আজ বৃহস্পতিবার গ্রেপ্তার করা হয়েছে। আজ সকাল ১০টা ৫ মিনিটে তাঁকে গ্রেপ্তার করা হয়েছে বলে বরগুনার পুলিশ সুপার (এসপি) মো. মারুফ হোসেন সংবাদ সম্মেলন করে জানিয়েছেন।জেলা পুলিশ সুপার কার্যালয়ে সংবাদ সম্মেলনে এসপি মো. মারুফ হোসেন বলেন, আগামী ২৪ ঘণ্টার মধ্যে রিশান ফরাজীকে আদালতে তোলা হবে। এখন পর্যন্ত এ মামলায় ১৬ জনকে গ্রেপ্তার করা হযেছে। এর মধ্যে ১০ জন ১৬৪ ধারায় স্বীকারোক্তিমূলক জবানবন্দি দিয়েছেন।সংবাদ সম্মেলনে রিশান ফরাজীকে হাজির করা হয়। তবে তাঁকে কোথা থেকে গ্রেপ্তার করা হয়েছে, তা জানানো হয়নি।গত ২৬ জুন বরগুনা সরকারি কলেজের সামনে প্রকাশ্যে রিফাত শরীফকে কুপিয়ে হত্যা করা হয়। হত্যাকাণ্ডের পরের দিন রিফাত শরীফের বাবা আবদুল হালিম শরীফ বরগুনা থানায় ১২ জনকে আসামি করে একটি মামলা করেন। এ ছাড়া সন্দেহভাজন অজ্ঞাতনামা আরও চার-পাঁচজনকে আসামি করা হয়। এ মামলার প্রধান আসামি সাব্বির আহম্মেদ ওরফে নয়ন বন্ড ২ জুলাই পুলিশের সঙ্গে বন্দুকযুদ্ধে নিহত হন। এ ছাড়া গত মঙ্গলবার এই হত্যা মামলার ১ নম্বর সাক্ষী ও নিহত ব্যক্তির স্ত্রী আয়শা সিদ্দিকা মিন্নিকে জিজ্ঞাসাবাদের জন্য ডেকে নিয়ে গ্রেপ্তার দেখায় পুলিশ। গতকাল বুধবার আদালত তাঁর পাঁচ দিনের রিমান্ড মঞ্জুর করেছেন আদালত।আরও পড়ুন... রিফাত হত্যায় মিন্নি জড়িত: তদন্ত কর্মকর্তাআমি রিফাত হত্যাকাণ্ডে জড়িত নই: মিন্নি</body>
</article>
