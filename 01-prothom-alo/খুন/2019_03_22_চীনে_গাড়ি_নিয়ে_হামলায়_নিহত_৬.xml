<article>
  <headline>চীনে গাড়ি নিয়ে হামলায় নিহত ৬</headline>
  <url>https://www.prothomalo.com/international/article/1584739/%E0%A6%9A%E0%A7%80%E0%A6%A8%E0%A7%87-%E0%A6%97%E0%A6%BE%E0%A7%9C%E0%A6%BF-%E0%A6%A8%E0%A6%BF%E0%A7%9F%E0%A7%87-%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%A8%E0%A6%BF%E0%A6%B9%E0%A6%A4-%E0%A7%AC</url>
  <published_at>2019-03-22T14:27:00+06:00</published_at>
  <category>খুন</category>
  <body>চীনের কেন্দ্রীয় এলাকায় আজ শুক্রবার ভিড়ের মধ্যে গাড়ি চালিয়ে দিয়েছেন এক ব্যক্তি। এতে ছয়জন নিহত ও আটজন আহত হন। পরে পুলিশ সন্দেহভাজন হামলাকারীকে গুলি করে হত্যা করে।সন্দেহভাজন ওই হামলাকারীর নাম কুই লিদং। বয়স ৪৪। পথচারীদের ওপর গাড়ি তুলে দেওয়ার আগে লিদং বাড়িতে তাঁর স্ত্রী ও মেয়েকে আহত করেন। হুবেই প্রদেশে জোয়াইয়াং শহর কর্তৃপক্ষের পক্ষ থেকে জানানো হয়, এ ঘটনা নিয়ে তদন্ত চলছে। আহত ব্যক্তিদের চিকিৎসা দেওয়া হচ্ছে।সাংহাইয়ের গণমাধ্যমে প্রচারিত এক ভিডিওতে দেখা গেছে, কম্বল দিয়ে মোড়ানো একজনের লাশ রাস্তার ধারে ফেলে রাখা হয়েছে। কয়েক জনের দল আহত একজনকে স্ট্রেচারে তুলছেন।কয়েক দিন আগে চীনেও একইরকম ঘটনা ঘটেছে।গত সেপ্টেম্বর মাসে হুনান প্রদেশের হেনদং এলাকায় পথচারীদের মধ্যে গাড়ি ঢুকিয়ে দিয়ে হামলা চালান এক ব্যক্তি। এতে ১১ জন নিহত ও বেশ কয়েকজন আহত হন। পুলিশ ৪০ বছর বয়সী ওই হামলাকারীকে আটক করে।নভেম্বরের শেষদিকে লিয়াওনিং প্রদেশে শিশুরা রাস্তা পার হওয়ার সময় গাড়ি চালিয়ে দেন এক ব্যক্তি। এতে পাঁচজন নিহত হন। কমপক্ষে ১৯ জন আহত হন।</body>
</article>
