<article>
  <headline>নাটোরে বাড়িতে ঢুকে শিক্ষককে ছুরিকাঘাতে খুন</headline>
  <url>https://www.prothomalo.com/bangladesh/article/1605890/%E0%A6%A8%E0%A6%BE%E0%A6%9F%E0%A7%8B%E0%A6%B0%E0%A7%87-%E0%A6%AC%E0%A6%BE%E0%A7%9C%E0%A6%BF%E0%A6%A4%E0%A7%87-%E0%A6%A2%E0%A7%81%E0%A6%95%E0%A7%87-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95%E0%A6%95%E0%A7%87-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%96%E0%A7%81%E0%A6%A8</url>
  <published_at>2019-07-24T16:23:00+06:00</published_at>
  <category>খুন</category>
  <body>নাটোরের গুরুদাসপুর উপজেলায় নিজ বাড়িতে ঢুকে লতিফা হেলেন (৩৮) নামের এক স্কুলশিক্ষককে ছুরিকাঘাতে হত্যার পর লাশ পুকুরে ফেলে পালিয়েছে দুর্বৃত্তরা। গতকাল মঙ্গলবার রাতে এ ঘটনা ঘটে।গুরুদাসপুর থানা ও এলাকাবাসী সূত্রে জানা যায়, গুরুদাসপুর উপজেলার বৃকাশো সরকারি প্রাথমিক বিদ্যালয়ের সহকারী শিক্ষক লতিফা হেলেন। ঘটনার সময় তিনি উপজেলার নাজিরপুর ইউনিয়নের গোপীনাথপুর গ্রামে তাঁর মায়ের বাড়িতে ছিলেন। রাত ১০টার দিকে তাঁর মা পাশের বাড়িতে গেলে দুর্বৃত্তরা বাসায় ঢুকে তাঁকে এলোপাতাড়ি ছুরিকাঘাত করে। পরে তারা লতিফার লাশ পাশের পুকুরে ফেলে দিয়ে পালিয়ে যায়। ঘরে ফিরে লতিফার মা পুরো বাড়িতে রক্ত দেখে চিৎকার করে ওঠেন। তাঁর চিৎকার শুনে প্রতিবেশীরা এসে খোঁজাখুঁজির পর পুকুর থেকে লাশ উদ্ধার করে পুলিশে খবর দেন।নাজিরপুর ইউনিয়ন পরিষদের (ইউপি) চেয়ারম্যান শওকত রানা জানান, লতিফার সঙ্গে তাঁর স্বামীর বিচ্ছেদ হয়েছে। তাঁদের একমাত্র ছেলে বাবার কাছে থাকে। ঘটনার সময় ওই লতিফা মায়ের কাছে ছিলেন। ওই সময় বাড়িতে আর কেউ ছিল না। দুর্বৃত্তরা মুহূর্তের মধ্যে ঘটনা ঘটিয়ে পালিয়েছে। পুলিশ ঘটনার রহস্য উদঘাটনের চেষ্টা করছে।গুরুদাসপুর থানার ভারপ্রাপ্ত কর্মকর্তা (ওসি) মোজাহারুল ইসলাম জানান, খবর পেয়ে ঘটনাস্থল থেকে লাশ উদ্ধার করে ময়নাতদন্তের জন্য নাটোর সদর হাসপাতালে পাঠানো হয়েছে। আসামি শনাক্ত করে গ্রেপ্তারের জন্য অভিযান শুরু হয়েছ</body>
</article>
