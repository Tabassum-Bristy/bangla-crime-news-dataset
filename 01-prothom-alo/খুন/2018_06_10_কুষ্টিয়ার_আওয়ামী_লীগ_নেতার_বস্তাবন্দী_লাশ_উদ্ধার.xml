<article>
  <headline>কুষ্টিয়ার আওয়ামী লীগ নেতার বস্তাবন্দী লাশ উদ্ধার</headline>
  <url>https://www.prothomalo.com/bangladesh/article/1506736/%E0%A6%95%E0%A7%81%E0%A6%B7%E0%A7%8D%E0%A6%9F%E0%A6%BF%E0%A7%9F%E0%A6%BE%E0%A6%B0-%E0%A6%86%E0%A6%93%E0%A7%9F%E0%A6%BE%E0%A6%AE%E0%A7%80-%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%B0-%E0%A6%AC%E0%A6%B8%E0%A7%8D%E0%A6%A4%E0%A6%BE%E0%A6%AC%E0%A6%A8%E0%A7%8D%E0%A6%A6%E0%A7%80-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>2018-06-10T10:32:00+06:00</published_at>
  <category>খুন</category>
  <body>কুষ্টিয়ার খোকসা উপজেলার এক আওয়ামী লীগ নেতার বস্তাবন্দী লাশ উদ্ধার করা হয়েছে।আজ রোববার সকাল নয়টার দিকে পার্শ্ববর্তী রাজবাড়ী জেলার পাংশা উপজেলার বাহাদুরপুর ইউনিয়নের মেঘনা খামারপাড়া এলাকার একটি খাল থেকে লাশটি উদ্ধার করা হয়।নিহত ব্যক্তির নাম মাজেদ মণ্ডল (৪৭)। তিনি খোকসা উপজেলার জয়ন্তী হাজড়া ইউনিয়ন পরিষদের ৫ নম্বর পূর্ব গোপালপুর ওয়ার্ডের সদস্য ছিলেন।মাজেদ একই ইউনিয়ন আওয়ামী লীগের সাংগঠনিক সম্পাদক ছিলেন।রাজবাড়ীর পুলিশ সুপার আসমা সিদ্দিকী বলেন, ‘বস্তাবন্দী লাশ উদ্ধার হয়েছে বলে শুনেছি। এ বিষয়ে বিস্তারিত তথ্য পরে জানানো হবে।’মাজেদের ছেলে রুবেল মণ্ডল বলেন, তাঁর বাবা গতকাল সন্ধ্যার পর স্থানীয় ভবানীগঞ্জ বাজারে যান। রাত সাড়ে আটটা পর্যন্ত তাঁর বাবাকে স্থানীয় লোকজন বাজারে দেখেছেন। রাত ৯টা ৫৫ মিনিট থেকে তাঁর বাবার ফোন বন্ধ পাওয়া যায়। তাঁরা আশপাশে খোঁজ করেন। পরে পুলিশকে অবহিত করেন। আজ সকালে জানতে পারেন—রাজবাড়ীর পাংশা উপজেলার একটি খালে বস্তাবন্দী লাশ দেখা গেছে। ঘটনাস্থলে গিয়ে লাশটি শনাক্ত করেন তিনি।পরে খবর পেয়ে পাংশা থানার পুলিশ লাশটি উদ্ধার করে।প্রত্যক্ষদর্শী কয়েক ব্যক্তি জানিয়েছেন, নিহত ব্যক্তির গলায় তার প্যাঁচানো রয়েছে।</body>
</article>
