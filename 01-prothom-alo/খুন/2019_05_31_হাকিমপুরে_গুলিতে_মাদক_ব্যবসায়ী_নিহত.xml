<article>
  <headline>হাকিমপুরে গুলিতে মাদক ব্যবসায়ী নিহত</headline>
  <url>https://www.prothomalo.com/bangladesh/article/1596915/%E0%A6%B9%E0%A6%BE%E0%A6%95%E0%A6%BF%E0%A6%AE%E0%A6%AA%E0%A7%81%E0%A6%B0%E0%A7%87-%E0%A6%97%E0%A7%81%E0%A6%B2%E0%A6%BF%E0%A6%A4%E0%A7%87-%E0%A6%AE%E0%A6%BE%E0%A6%A6%E0%A6%95-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80-%E0%A6%A8%E0%A6%BF%E0%A6%B9%E0%A6%A4</url>
  <published_at>2019-05-31T10:36:00+06:00</published_at>
  <category>খুন</category>
  <body>দিনাজপুরের হাকিমপুর উপজেলার চ্যাংগ্রাম পৌরসভায় মাদক ব্যবসায়ীদের গুলিতে দেলোয়ার (৪৫) নামের এক মাদক ব্যবসায়ী নিহত হয়েছেন বলে জানিয়েছে বর্ডার গার্ড বাংলাদেশ (বিজিবি)। গতকাল বৃহস্পতিবার দিবাগত রাত আড়াইটার দিকে এ ঘটনা ঘটে।দেলোয়ারের বাড়ি হাকিমপুর উপজেলার নন্দীপুরে।হাকিমপুরের মোংলা ক্যাম্প কমান্ডার আবু সাঈদের ভাষ্য, গতকাল বৃহস্পতিবার দুপুরে হাকিমপুর সীমান্ত থেকে ইয়াবাসহ দেলোয়ারকে আটক করা হয়। রাতেই বিজিবি তাঁকে নিয়ে অন্যান্য মাদক ব্যবসায়ীদের ধরতে যায়। মাদক ব্যবসায়ীরা বিজিবির উপস্থিতি টের পেয়ে অতর্কিতে গুলি চালানো শুরু করেন। এ সময় গুলিবিদ্ধ হয়ে দেলোয়ার নিহত হন। </body>
</article>
