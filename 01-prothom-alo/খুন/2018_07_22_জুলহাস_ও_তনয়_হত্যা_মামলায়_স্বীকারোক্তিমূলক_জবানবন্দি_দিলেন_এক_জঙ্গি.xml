<article>
  <headline>জুলহাস ও তনয় হত্যা মামলায় স্বীকারোক্তিমূলক জবানবন্দি দিলেন এক জঙ্গি</headline>
  <url>https://www.prothomalo.com/bangladesh/article/1538051/%E0%A6%9C%E0%A7%81%E0%A6%B2%E0%A6%B9%E0%A6%BE%E0%A6%B8-%E0%A6%93-%E0%A6%A4%E0%A6%A8%E0%A7%9F-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%B8%E0%A7%8D%E0%A6%AC%E0%A7%80%E0%A6%95%E0%A6%BE%E0%A6%B0%E0%A7%8B%E0%A6%95%E0%A7%8D%E0%A6%A4%E0%A6%BF%E0%A6%AE%E0%A7%82%E0%A6%B2%E0%A6%95</url>
  <published_at>2018-07-22T22:05:00+06:00</published_at>
  <category>খুন</category>
  <body>যুক্তরাষ্ট্রের আন্তর্জাতিক উন্নয়ন সংস্থা ইউএসএআইডির কর্মকর্তা জুলহাস মান্নান ও তাঁর বন্ধু নাট্যকর্মী মাহবুব তনয় হত্যা মামলায় এক জঙ্গি আদালতে স্বীকারোক্তিমূলক জবানবন্দি দিয়েছেন। তাঁর নাম শেখ আবদুল্লাহ ওরফে জুবায়ের ওরফে জায়েদ ওরফে জাবেদ ওরফে আবু ওমায়ের। তিনি আনসার আল ইসলামের (এবিটি) শুরা সদস্য।ঢাকার মহানগর হাকিম আহসান হাবীব আজ রোববার এই আসামির জবানবন্দি রেকর্ড শেষে তাঁকে কারাগারে পাঠানোর আদেশ দেন।গত বুধবার শেখ আবদুল্লাহ ওরফে জুবায়েরকে আদালতে হাজির করে পুলিশ। পরে আদালত তাঁর চার দিনের রিমান্ড মঞ্জুর করেন। এর আগের দিন চট্টগ্রাম থেকে কাউন্টার টেররিজম অ্যান্ড ট্রান্স ন্যাশনাল ক্রাইম ইউনিট জুবায়েরকে গ্রেপ্তার করে। ২০১৬ সালের ২৫ এপ্রিল কলাবাগানের লেক সার্কাস রোডের বাড়িতে ঢুকে জুলহাস মান্নান ও মাহবুব তনয়কে কুপিয়ে হত্যা করে দুর্বৃত্তরা। এ ঘটনায় জুলহাসের বড় ভাই মিনহাজ মান্নান কলাবাগান থানায় এ মামলা করেন।</body>
</article>
