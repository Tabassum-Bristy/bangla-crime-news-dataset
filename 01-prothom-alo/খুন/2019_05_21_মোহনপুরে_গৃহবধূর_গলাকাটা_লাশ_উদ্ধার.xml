<article>
  <headline>মোহনপুরে গৃহবধূর গলাকাটা লাশ উদ্ধার</headline>
  <url>https://www.prothomalo.com/bangladesh/article/1595130/%E0%A6%AE%E0%A7%8B%E0%A6%B9%E0%A6%A8%E0%A6%AA%E0%A7%81%E0%A6%B0%E0%A7%87-%E0%A6%97%E0%A7%83%E0%A6%B9%E0%A6%AC%E0%A6%A7%E0%A7%82%E0%A6%B0-%E0%A6%97%E0%A6%B2%E0%A6%BE%E0%A6%95%E0%A6%BE%E0%A6%9F%E0%A6%BE-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0</url>
  <published_at>2019-05-21T14:54:00+06:00</published_at>
  <category>খুন</category>
  <body>রাজশাহীর মোহনপুর উপজেলায় আজ মঙ্গলবার ভোররাতে এক গৃহবধূর গলাকাটা লাশ উদ্ধার করা হয়েছে। উপজেলার দুর্গাপুর মোল্লাপাড়া গ্রামে এ ঘটনা ঘটেছে।নিহত গৃহবধূর নাম জুলেখা বেগম (৪০)। স্বামীর নাম সোলাইমান হোসেন।স্থানীয় সূত্রে জানা গেছে, ওই গৃহবধূর দুই ছেলেমেয়ে। তারা ঘরের বাইরে ঘুমিয়ে ছিল। স্বামী-স্ত্রী ঘরের ভেতরে ঘুমিয়ে ছিলেন। স্ত্রী অসুস্থ। তাঁকে চিকিৎসকের কাছে নিয়ে যাওয়ার জন্য ভোররাতে সাহরি খাওয়ার পর পর স্বামী সোলাইমান ভ্যান ঠিক করার জন্য বাইরে যান। এ সময় তাঁর ছেলেমেয়েরা মায়ের গোঙানি শুনে ভেতরে গিয়ে মাকে গলাকাটা অবস্থায় দেখতে পান। রাজশাহীর অতিরিক্ত পুলিশ সুপার মতিউর রহমান সিদ্দিকী ঘটনাস্থলে যাওয়ার পথে মুঠোফোনে ঘটনার সত্যতা নিশ্চিত করেন।</body>
</article>
