<article>
  <headline>টাঙ্গাইলে পরকীয়ার অভিযোগে যুবককে পিটিয়ে হত্যা</headline>
  <url>https://www.prothomalo.com/bangladesh/article/1478696/%E0%A6%9F%E0%A6%BE%E0%A6%99%E0%A7%8D%E0%A6%97%E0%A6%BE%E0%A6%87%E0%A6%B2%E0%A7%87-%E0%A6%AA%E0%A6%B0%E0%A6%95%E0%A7%80%E0%A7%9F%E0%A6%BE%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%AF%E0%A7%81%E0%A6%AC%E0%A6%95%E0%A6%95%E0%A7%87-%E0%A6%AA%E0%A6%BF%E0%A6%9F%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE</url>
  <published_at>2018-04-28T14:55:00+06:00</published_at>
  <category>খুন</category>
  <body>টাঙ্গাইলে মাজেদুল (৩৫) নামের এক যুবককে পিটিয়ে হত্যা করা হয়েছে। পুলিশ বলছে , পরকীয়ার জের ধরে এ ঘটনা।আজ শনিবার ভোরে সদর উপজেলার এ ঘটনা ঘটে।এ ঘটনায় এলাকার সিদ্দিক হোসেন ও সাজ্জাত হোসেন নামের দুজনকে আটক করা হয়েছে।নিহত মাজেদুল কুড়িগ্রাম জেলার উলিপুরি থানার পশ্চিম লাউডাঙ্গা গ্রামের আবদুর রহিমের ছেলে। তিনি টাঙ্গাইলে একটি তাঁত ফ্যাক্টরিতে শ্রমিকের কাজ করতেন।টাঙ্গাইল থানার ভারপ্রাপ্ত কর্মকর্তা (ওসি) ছায়েদুর রহমান জানান, মাজেদুল তার কর্মস্থলের পাশের বাড়িতে এক বিধবা নারীর সঙ্গে প্রেমের সম্পর্কে জড়িয়ে পড়েন। আজ ভোরে মাজেদুল ওই নারীর বাড়িতে যান। বিষয়টি টের পেয়ে ওই নারীর পরিবারের লোকজন মাজেদুলকে আটক করে মারধর করেন। খবর পেয়ে পুলিশ ঘটনাস্থলে পৌঁছে দুজনকে আটক করে এবং গুরুতর আহত অবস্থায় মাজেদুলকে উদ্ধার করে টাঙ্গাইল জেনারেল হাসপাতালে নিয়ে গেলে চিকিৎসকেরা তাঁকে মৃত ঘোষণা করেন। বর্তমানে লাশের ময়নাতদন্ত চলছে।</body>
</article>
