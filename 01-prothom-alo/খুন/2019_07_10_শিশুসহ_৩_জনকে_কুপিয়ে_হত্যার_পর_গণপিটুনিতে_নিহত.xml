<article>
  <headline>শিশুসহ ৩ জনকে কুপিয়ে হত্যার পর গণপিটুনিতে নিহত</headline>
  <url>https://www.prothomalo.com/bangladesh/article/1603506/%E0%A6%AE%E0%A6%BE%E2%80%93%E0%A6%B6%E0%A6%BF%E0%A6%B6%E0%A7%81%E0%A6%B8%E0%A6%B9-%E0%A7%AB-%E0%A6%9C%E0%A6%A8%E0%A6%95%E0%A7%87-%E0%A6%95%E0%A7%81%E0%A6%AA%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0-%E0%A6%AA%E0%A6%B0-%E0%A6%97%E0%A6%A3%E0%A6%AA%E0%A6%BF%E0%A6%9F%E0%A7%81%E0%A6%A8%E0%A6%BF%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4</url>
  <published_at>2019-07-10T12:26:00+06:00</published_at>
  <category>খুন</category>
  <body>কুমিল্লার দেবীদ্বার উপজেলায় এক ব্যক্তি ধারালো অস্ত্র দিয়ে শিশুসহ তিনজনকে কুপিয়ে হত্যা করেছেন। এ ঘটনায় গুরুতর আহত দুজন। পরে ওই ব্যক্তি গণপিটুনিতে নিহত হন। আজ বুধবার সকাল সাড়ে ১০টার দিকে উপজেলার রাধানগর গ্রামের পুকুরিয়াপাড়ায় এ ঘটনা ঘটে।নিহত ব্যক্তিরা হলেন রাধানগর গ্রামের মো. শাহ আলমের স্ত্রী আনোয়ারা বেগম (৪০), ছেলে আবু হানিফ (১২), একই গ্রামের নুরুল ইসলামে স্ত্রী নাজমা আক্তার (৩৬)।দেবীদ্বার থানার ভারপ্রাপ্ত কর্মকর্তা (ওসি) জহিরুল আনোয়ার ঘটনার সত্যতা নিশ্চিত করেছেন।ওসির ভাষ্য, মোখলেসুর রহমান নামের ওই ব্যক্তি মাদকাসক্ত ছিলেন। তিনি এলাকায় নানা ধরনের সন্ত্রাসী কর্মকাণ্ডের সঙ্গে জড়িত ছিলেন। আজ সকালে তিনি প্রথমে আবু হানিফকে কুপিয়ে হত্যা করেন। হানিফ সে সময় ফসলের মাঠে কাজ করছিল। এ সময় এগিয়ে এলে একে একে তিনি অন্যদের কুপিয়ে জখম করেন। ঘটনাস্থলেই তিনজন নিহত হন। এক স্কুলছাত্র ও এক নারী আহত হন। তাঁদের হাসপাতালে ভর্তি করা হয়েছে। পরে এলাকাবাসীর গণপিটুনিতে মোখলেসুর রহমান নিহত হন।</body>
</article>
