<article>
  <headline>
অপহৃতকে উদ্ধার, পালাল অপহরণকারী চক্র
</headline>
  <url>https://www.jagonews24.com/national/news/475995</url>
  <published_at>
</published_at>
  <category>অপহরণ</category>
  <body>রাজধানীর যাত্রাবাড়ী চৌরাস্তা থেকে সেলিম শিকদার (৩৫) নামে অপহৃত এক ব্যক্তিকে উদ্ধার করেছে র‌্যাপিড অ্যাকশন ব্যাটালিয়নের (র‌্যাব) সদস্যরা।তবে র‌্যাব-১০ এর সদস্যদের উপস্থিতি টের পেয়ে অপহরণকারী চক্রের সদস্যরা পালিয়ে যায়।গতকাল শুক্রবার রাত সোয়া ২টার দিকে অভিযোগের ভিত্তিতে ঝটিকা অভিযান পরিচালনা করে যাত্রবাড়ী চৌরাস্তা থেকে অপহৃত ওই ব্যক্তিকে উদ্ধার করে র‌্যাব-১০ এর একটি দল।র‌্যাব-১০ এর অপারেশন অফিসার সিনিয়র এএসপি আশরাফি তানজিনা বলেন, গত ১৮ জানুয়ারি সৌমির শিকদার (২৮) নামে এক ব্যক্তি র‌্যাব-১০ এর কার্যালয়ে এসে অভিযোগ করেন, তার বড় ভাই মো. সেলিম শিকদারকে (৩৫) কে বা কারা অপহরণ করেছে। এমন অভিযোগের ভিত্তিতে অভিযান পরিচালনা করা হয়।তিনি জানান, অপহরণকারী চক্রটি মুক্তিপণ আদায়ের জন্য অপহৃত ব্যক্তিকে নিয়ে গাজীপুর ও রাজধানীর ডেমরা, যাত্রাবাড়ীর বিভিন্ন এলাকায় ঘোরাঘুরি করছে। এমন সংবাদের ভিত্তিতে অভিযান চালিয়ে অপহৃত ব্যক্তিকে যাত্রাবাড়ীর চৌরাস্তা থেকে উদ্ধার করা হয়।এ সময় র‌্যাবের উপস্থিতি টের পেয়ে অপহরণকারী চক্রটি পালিয়ে যায়। তবে তাদের আটকের চেষ্টা অব্যাহত রয়েছে বলেও জানান তিনি।জেইউ/এমএআর/জেআইএম/এসজি</body>
</article>
