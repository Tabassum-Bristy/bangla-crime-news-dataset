<article>
  <headline>
কুমিল্লায় ব্যবসায়ীকে অপহরণ
</headline>
  <url>https://www.jagonews24.com/country/news/427727</url>
  <published_at>
</published_at>
  <category>অপহরণ</category>
  <body>কুমিল্লায় শহিদুল ইসলাম নামে এক ব্যবসায়ীকে অপহরণ করেছে দুর্বৃত্তরা। বুধবার বিকেলে পর্যন্ত তার কোনো সন্ধান পাওয়া যায়নি। এর আগে মঙ্গলবার রাত সাড়ে ৯টার দিকে জেলার সদর দক্ষিণ উপজেলার লালমাই বাজার থেকে দোকান বন্ধ করে বাড়ি ফেরার পথে তিনি অপহরণের শিকার হন বলে দাবি করেছে তার পরিবার। তিনি লালমাই দক্ষিণ বাজারের পাশ্ববর্তী দত্তপুর মিয়াজী বাড়ীর বাসিন্দা এবং ওই বাজারের সার ও কীটনাশক ব্যবসায়ী।পুলিশ জানায়, রাত সাড়ে ৯টায় শহিদুল ইসলাম দোকান বন্ধ করে বাড়ি ফেরার পথে কয়েকজন দুর্বৃত্ত তাকে মাইক্রোবাস যোগে অপহরণ করে নিয়ে যায়। বুধবার বিকেলে পর্যন্ত তার কোনো সন্ধান পাওয়া যায়নি। তার ব্যবহৃত মুঠো ফোনটিও বন্ধ রয়েছে।অপহৃত শহিদুল ইসলামের স্ত্রী জানান, মঙ্গলবার রাত থেকে তার স্বামীকে খুঁজে পাওয়া যাচ্ছে না। এ দিকে পাওনা টাকা আদায় নিয়ে তার স্বামী সঙ্গে তাদের নিকট এক আত্মীয়র মামলা চলছিলো। কিছুদিন আগে ওই মামলায় আদালত শহিদুল ইসলামের পক্ষে রায় দেন। শহিদুল ইসলামের অপহরণের সঙ্গে উল্লেখিত মামলার বিবাদীরা জড়িত থাকতে পারে বলে মরে করেছেন তিনি।এছাড়া বাজারের ব্যবসায়ী সমিতির নেতৃবৃন্দ এবং তার পরিবার তাকে দ্রুত উদ্ধারের জন্য প্রশাসনের সহযোগিতা কামনা করেছেন।সদর দক্ষিণ মডেল থানার পুলিশের ভারপ্রাপ্ত কর্মকর্তা (ওসি) নজরুল ইসলাম জানান, লালমাই বাজারের এক ব্যবসায়ী অপহরণ হয়েছে এমন অভিযোগ পেয়েছি, তাকে উদ্ধারে পুলিশ অভিযান চালাচ্ছে।মো.কামাল উদ্দিন/আরএ/পিআর</body>
</article>
