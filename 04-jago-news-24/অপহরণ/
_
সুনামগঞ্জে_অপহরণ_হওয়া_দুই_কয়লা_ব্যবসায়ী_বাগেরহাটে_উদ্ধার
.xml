<article>
  <headline>
সুনামগঞ্জে অপহরণ হওয়া দুই কয়লা ব্যবসায়ী বাগেরহাটে উদ্ধার
</headline>
  <url>https://www.jagonews24.com/country/news/517900</url>
  <published_at>
</published_at>
  <category>অপহরণ</category>
  <body>সুনামগঞ্জের তাহিরপুর থেকে অপহরণ হওয়া দুই কয়লা ব্যবসয়ীকে বাগেরহাট থেকে উদ্ধার করেছে পুলিশ। বাগেরহাট জেলার মোড়েলগঞ্জ উপজেলার সীমান্তবর্তী পানগুছি নদীর পাড় থেকে তাদের উদ্ধার করা হয়েছে।দুই কয়লা ব্যবসায়ী হলেন- সুনামগঞ্জের তাহিরপুর উপজেলার লাকমা গ্রামের আলী মুদ্দিনের ছেলে নুরুল আলম (৩৭) ও একই উপজেলার মাটিকাটা গ্রামের মৃত আবু মিয়ার ছেলে মুসলিম মিয়া (৩৫)।জানা যায়, ৩০ জুন ইটভাটার জন্য কয়লা কিনার কথা বলে নুরুল আলম ও মুসলিম মিয়াকে সুনামগঞ্জ থেকে পিরোজপুর ডেকে নেওয়া হয়। পরে তাদের অপহরণ করে পরিবারের কাছে ২০ লাখ টাকা মুক্তিপণ দাবি করে অপহরণকারীরা। সুনামগঞ্জ পুলিশকে বিষয়টি অবহিত করা হলে তারা বিষয়টি বাগেরহাট পুলিশকে জানায়। পরে শুক্রবার মুক্তিপণের টাকা দেওয়া কথা বলে তিন অপহরণকারীকে আটক করে পুলিশ। একই সঙ্গে তাদের দুজনকে উদ্ধার করা হয়।অপহৃত কয়লা ব্যবসায়ী নুরুল আলম জানান, ইটভাটায় কয়লা লাগবে বলে চুক্তি করতে অপহরণকারীরা সুনামগঞ্জ থেকে পিরোজপুরে তাদেরকে ডেকে নেন। পরে নদীর পাড়ে নিয়ে নৌকায় তুলে দুইদিন আটক রেখে মানসিক নির্যাতন করে।সুনামগঞ্জ অতিরিক্ত পুলিশ সুপার মিজানুর রহমান বলেন, আমরা অপহরণের বিষয়টি জানার পর তা বাগেরহাট জেলা পুলিশ সুপারকে অবগত করি। পরে তাদের জেলা পুলিশের একাধিক টিম অপহৃত দুই ব্যবসায়ীকে উদ্ধারে অভিযান শুরু করে। এক পর্যায়ে দুইদিন পর তাদেরকে উদ্ধার করা হয়।বাগেরহাটের অতিরিক্ত পুলিশ সুপার মাহফুজ আফজাল বলেন, সুনামগঞ্জের দুই কয়লা ব্যবসায়ীকে ব্যবসার কথা বলে একটি চক্র এখানে নিয়ে আসার পর অপহরণ করে এবং মুক্তিপণ হিসেবে ২০ লাখ টাকা দাবি করে। পরে বাগেরহাট শহরের এসএ পরিবহনের অফিস থেকে মুক্তিপণের টাকা উত্তোলনের সময় তিন অপহরণকারীকে আটক করা হয়।মোসাইদ রাহাত/আরএস</body>
</article>
