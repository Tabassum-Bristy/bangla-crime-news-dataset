<article>
  <headline>
মনোহরদীতে ব্যবসায়ীকে অপহরণ, ৫ অপহরণকারী গ্রেফতার
</headline>
  <url>https://www.jagonews24.com/country/news/518685</url>
  <published_at>
</published_at>
  <category>অপহরণ</category>
  <body>নরসিংদীর মনোহরদীতে মিলন খান নামের এক ব্যবসায়ীকে অপহরণের ঘটনায় পাঁচজনকে গ্রেফতার করেছে পুলিশ। এসময় অপহৃত ব্যবসায়ীকেও উদ্ধার করা হয়েছে।রোববার কাপাসিয়া উপজেলার আড়াল গ্রামের আলম শেখের বাড়ি থেকে ওই ব্যবসায়ীকে উদ্ধার এবং অপহরণকারীদের গ্রেফতার করা হয়।সোমবার দুপুরে গ্রেফতারদের আদালতে নেয়া হলে আদালত তাদের দুই দিনের করে রিমান্ড মঞ্জুর করেন।পুলিশ জানায়, মনোহরদী উপজেলার গোতাশিয়া ইউনিয়নের চুলা গ্রামের মিলন খানের সঙ্গে গাজীপুর জেলার কাপাসিয়া উপজেলার আড়াল গ্রামের আজম সরকারের জমি ক্রয়-বিক্রয়ের লেনদেন নিয়ে দন্দ্ব চলছিল। এরই মধ্যে আজম সরকার উক্ত জায়গায় দ্বিতীয় তলার ছাদের কাজ শেষ করে তৃতীয় তলার কাজ করছিল। কিন্তু লেন দেশ শেষ হয়নি। এ নিয়ে উভয়ের মধ্যে মতবিরোধ সৃষ্টি হয়। এর জের ধরে আজম সরকারের লোকজন একটি মাইক্রোবাস যোগে এসে মিলন মিয়াকে অপহরণ করে নিয়ে যায়। পরে মনোহরদী থানায় অভিযোগ করেন অপহৃত ব্যবসায়ীর পরিবার। এর জের ধরে পুলিশ কাপাসিয়া উপজেলার আড়াল গ্রামে থেকে ব্যবসায়ীকে উদ্ধার করে এবং অপহরণকারীদের গ্রেফতার করে।অপহৃত ব্যাবসায়ী মিলন খান বলেন, ‘রোববার সকালে আমাকে জাননো হয়, জমির পাওনা টাকা পরিশোধ করে হবে। তাদের কথা অনুযায়ী সকাল ৯টায় মনোহরদী বাসস্ট্যান্ডে উপস্থিত হলে সন্ত্রাসী আরিফ আল কফি, আশিক আল কফি, বাপ্পি, আলম শেখ ও আজম সরকারসহ আরও কয়েকজন আমাকে জোর করে মাইক্রোবাসে তুলে নিয়ে যায়। এ সময় তারা ভয়ভীতি দেখিয়ে পাঁচটি খালি স্ট্যাম্পে আমার স্বাক্ষর নেয়। পরে পুলিশ এসে আমাকে উদ্ধার করে।’মনোহরদী থানার ভারপ্রাপ্ত কর্মকর্তা (ওসি) মো. মনিরুজ্জামান জানান, ব্যবসায়ীকে অপহণের ৫ ঘণ্টার মধ্যে অপহৃত মিলন খানকে উদ্ধার করা হয়। এ ঘটনায় পাঁচজনকে গ্রেফতার করে আদালতে সোপর্দ করা হয়েছে। আদালত তাদের দুই দিনের রিমান্ড মঞ্জুর করেন।সঞ্জিত সাহা/এমবিআর/পিআর</body>
</article>
