<article>
  <headline>
অপহৃত দুই যুবককে নিয়ে রোহিঙ্গা ক্যাম্পে গেল ওরা
</headline>
  <url>https://www.jagonews24.com/country/news/463533</url>
  <published_at>
</published_at>
  <category>অপহরণ</category>
  <body>কক্সবাজারের উখিয়ার পালংখালী ইউনিয়নের থাইনখালী ঘোনার পাড়া এলাকা থেকে স্থানীয় দুই যুবককে অপহরণ করে ব্যাপক মারধর করেছে দুর্বৃত্তরা। এ সময় তাদের কাছ থেকে মোবাইল সেট ও নগদ টাকা হাতিয়ে নেয় অপহরণকারীরা। গত বুধবার রাত নয়টার দিকে বালুখালী রোহিঙ্গা ক্যাম্প এলাকার ১৮ নম্বর ক্যাম্পে এ ঘটনা ঘটে।গতকাল বৃহস্পতিবার সকালে স্থানীয় জনতা কক্সবাজার-টেকনাফ সড়কের বালুখালী ঢালা থেকে আহত দুই যুবককে উদ্ধার করে উখিয়ার কুতুপালং শরনার্থী শিবির সংলগ্ন এমএসএফ হাসপাতালে ভর্তি করে।তারা হলেন, উখিয়া উপজেলার পালংখালী ইউনিয়নের থাইনখালী ঘোনার পাড়া গ্রামের হাফেজ অাহমদের ছেলে মোহাম্মদ ইউনুছ (১৮)ও একই গ্রামের মৃত ফকির অাহমদের ছেলে বেলাল উদ্দীন (২০)।গুরুত্বর অাহত বেলাল বলেন, বালুখালীর ঘোনারপাড়া তার বাড়ির সামনে থেকে এক দল দুর্বৃত্ত তাদের অস্ত্রের মুখে অপহরণ করে ক্যাম্প অভ্যন্তরে নিয়ে যায়। পরে মুখ বেঁধে ব্যাপক মারধর করে তারা। এসময় পকেটে থাকা টাকা ও মোবাইল কেড়ে নিয়ে বালুখালী ঢালার মুখে ফেলে দেয়। কথা শুনে এদের রোহিঙ্গা বলেই মনে হয়েছে। তবে কারা এ ঘটনা ঘটিয়েছে তা সনাক্ত করতে পারেনি বলে দাবি করেন তিনি।পালংখালী ইউনিয়ন পরিষদের চেয়ারম্যান ও রোহিঙ্গা প্রত্যাবাসন সংগ্রাম কমিটির সাধারণ সম্পাদক এম. গফুর উদ্দিন চৌধুরী ঘটনার সত্যতা স্বীকার করে বলেন, এটি উদ্বেগজনক। মানবতা দেখাতে গিয়ে আমরা উগ্র কিছু দানবকেও এখানে আশ্রয় দিয়েছি। তারা অপরাধকর্ম ঘটাচ্ছে প্রতিনিয়ত। খবর পেয়ে এ ঘটনাটিও উখিয়া থানার ওসিকে জানানো হয়েছে।উখিয়া থানা পুলিশের ওসি অাবুল খায়ের জানান, খবর নিয়ে প্রয়োজনীয় ব্যবস্থা নেয়া হবে।সায়ীদ আলমগীর/এমএএস/এমএস</body>
</article>
