<article>
  <headline>
ফেসবুকে প্রেম, দেখা করতে ডেকে অপহরণ
</headline>
  <url>https://www.jagonews24.com/country/news/409345</url>
  <published_at>
</published_at>
  <category>অপহরণ</category>
  <body>মোবাইল ও ফেসবুকের মাধ্যমে প্রেমের ফাঁদে ফেলে অপহরণ ও মুক্তিপণ আদায়ের অভিযোগে পাঁচজনকে গ্রেফতার করেছে মাদারীপুরের রাজৈর থানা পুলিশ। রোববার দুপুরে তাদের জেলহাজতে পাঠানো হয়।পুলিশ জানায়, রাজৈর উপজেলার হোসেনপুর ইউনিয়নের চানপট্টি এলাকায় একটি সংঘবদ্ধ প্রতারক চক্র মোবাইল ও ফেসবুকের মাধ্যমে প্রেমের ফাঁদে ফেলে দেখা করার কথা বলে তরুণ-তরুণীকে ডেকে নিয়ে যায়। পরে তাদের অপহরণ করে মুক্তিপণ চায় চক্রটি।এমন সংবাদের ভিত্তিতে শনিবার রাতে অভিযান চালিয়ে এক তরুণীসহ প্রতারক চক্রের পাঁচ সদস্যকে গ্রেফতার করেছে রাজৈর থানা পুলিশ।গ্রেফতারকৃতরা হলেন- সুমাইয়া আক্তার (২৪), বাবুল শেখ (৩৮), সাইদুর রহমান মুন্সি (২৮), ইকবাল মাতুব্বর (২৩) ও রফিক মাতুব্বর (২০)।তাদের কাছ থেকে একটি ল্যাপটপ ও কয়েকটি মোবাইল উদ্ধার করেছে পুলিশ। এ চক্রটি দীর্ঘদিন ধরে এ ঘটনা ঘটিয়ে আসছে বলে জানায় পুলিশ।রাজৈর থানা পুলিশের ভারপ্রাপ্ত কর্মকর্তা (ওসি) জিয়াউল মোর্শেদ বলেন, গ্রেফতারকৃতদের বিরুদ্ধে রাজৈর থানায় মামলা হয়েছে। আসামিদের জেলহাজতে পাঠানো হয়েছে।এ কে এম নাসিরুল হক/এএম/আইআই</body>
</article>
