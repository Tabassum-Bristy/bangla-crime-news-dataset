<article>
  <headline>
ক্যামেরুনে বোর্ডিং স্কুল থেকে ৭৯ শিক্ষার্থী অপহরণ
</headline>
  <url>https://www.jagonews24.com/international/news/461531</url>
  <published_at>
</published_at>
  <category>অপহরণ</category>
  <body>ক্যামেরুনের পশ্চিমাঞ্চলীয় একটি বোর্ডিং স্কুল থেকে কমপক্ষে ৭০ জনের বেশি মানুষকে অপহরণ করা হয়েছে। এদের মধ্যে অধিকাংশই স্কুলের শিক্ষার্থী।স্থানীয় এক সরকারি কর্মকর্তা বিবিসিকে জানান, সোমবার সকালে উত্তর-পশ্চিমাঞ্চলীয় রাজধানী বামেন্ডা এলাকা থেকে কমপক্ষে ৭৯ শিক্ষার্থী এবং আরও তিনজনকে অপহরণ করা হয়েছে। এদের মধ্যে ওই স্কুলের প্রিন্সিপালও রয়েছেন।ক্যামেরুনের সেনাবাহিনীর তৎপরতায় বড় ধরনের অনুসন্ধান চালানো হচ্ছে। সাম্প্রতিক বছরগুলোতে বিচ্ছিন্নতাবাদী বিদ্রোহীরা ক্যামেরুনের উত্তর-পশ্চিমাঞ্চল এবং দক্ষিণ-পশ্চিমাঞ্চলে সক্রিয় হয়ে উঠেছে।এই অপহরণের ঘটনায় বিচ্ছিন্নতাবাদীদের দায়ী করেছেন আঞ্চলিক গভর্নর আদোলফে লেলে লা’আফরিক। ওই অঞ্চলের মিলিশিয়ারা দীর্ঘদিন ধরেই দু’টি ইংরেজি ভাষী এলাকার স্বাধীনতা দাবি করে আসছে। তারা একটি স্কুল বয়কটেরও আহ্বান জানিয়েছিল।বামেন্ডাস প্রেসবিটারিয়ান সেকেন্ডারি স্কুলে অপরহরণের ঘটনায় এখনও কোন গোষ্ঠী দায় স্বীকার করেনি। ওই স্কুলের শিক্ষার্থীদের বয়স ১০ থেকে ১৪ বছর।অপহরণ করা কিছু শিক্ষার্থীর একটি ভিডিও সামাজিক মাধ্যমে শেয়ার করা হয়েছে। ধারণা করা হচ্ছে একজন অপহরণকারীই এই ভিডিও ধারণ করেছে।একটি ছোট ঘরে ওই শিক্ষার্থীদের রাখা হয়েছে। তাদের সবাইকে উদ্বিগ্ন দেখা গেছে। যে ওই ভিডিও ধারণ করছিলেন তিনি ওই শিশুদের নাম এবং তারা কোত্থেকে এসেছে তা বলার নির্দেশ দিচ্ছিল।শিশুরা নিজেদের নাম বলছিল এবং তারা এটাও জানিয়েছে যে, সোমবার রাতে তাদের অপহরণ করা হয়েছে। তবে তারা এখন কোথায় আছে তা জানে না। তারা জানিয়েছে, আম্বা বালকরা তাদের অপহরণ করেছে। আম্বাজোনিয়ার সংক্ষিপ্ত হচ্ছে আম্বা। এই নামটি প্রতিষ্ঠা করতে চাচ্ছে বিচ্ছিন্নতাবাদীরা।টিটিএন/এমএস</body>
</article>
