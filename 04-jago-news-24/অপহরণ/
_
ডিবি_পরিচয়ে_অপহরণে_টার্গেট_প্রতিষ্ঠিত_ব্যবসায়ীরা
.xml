<article>
  <headline>
ডিবি পরিচয়ে অপহরণে টার্গেট প্রতিষ্ঠিত ব্যবসায়ীরা
</headline>
  <url>https://www.jagonews24.com/national/news/399169</url>
  <published_at>
</published_at>
  <category>অপহরণ</category>
  <body>ব্যাংকে টাকা উত্তোলনকারী, মানি এক্সচেঞ্জ ও স্বর্ণসহ বড় ব্যবসায়ী, বড় দোকানের মালিকদের টার্গেট করে ডিবি পুলিশ পরিচয় দিয়ে অপহরণ করছে একটি চক্র।শুক্রবার দুপুরে রাজধানীর কারওয়ান বাজারে র‌্যাব মিডিয়া সেন্টারে এক সংবাদ সম্মেলনে এই তথ্য জানান র‌্যাবের লিগ্যাল অ্যান্ড মিডিয়া উইংয়ের পরিচালক কমান্ডার মুফতি মাহমুদ খান।বৃহস্পতিবার গাজীপুরের চৌরাস্তা এলাকা থেকে ডিবি পরিচয় দিয়ে অপহরণকারী ওই চক্রের পাঁচ সদস্যকে র‌্যাব-২ গ্রেফতারের পর এ তথ্য জানালেন তিনি।র‌্যাব দাবি করেছে, বৃহস্পতিবার (২৮ ডিসেম্বর) তারা এক ব্যক্তিকে ডিবি পরিচয় দিয়ে অপহরণ করতে গিয়েছিল। ওই ব্যক্তি ব্যাংক থেকে টাকা উঠাতে গিয়েছিলেন। ঠিক তখনই র্যাব অভিযান চালিয়ে চক্রটির এই পাঁচ সদস্যকে গ্রেফতার করে।গ্রেফতাররা হলেন- আলাউদ্দিন আলী (৩৫), নয়ন মোল্লা (২৮), খোকন ঢালী (৩০), আলতাফ হোসেন (৩৮) ও কাউছার মণ্ডল (২৫)।অভিযানকালে তাদের কাছ থেকে একটি বিদেশি পিস্তল, দুটি ম্যাগজিন, তিন রাউন্ড গুলি, তিনটি ডিবির ব্যবহৃত জ্যাকেট, একটি ওয়ারলেস (ওয়াকিটকি) সেট ও একটি গাড়ি উদ্ধার করে র‌্যাব।সংবাদ সম্মেলনে মুফতি মাহমুদ খান বলেন, গ্রেফতাররা ঢাকা শহরের বিভিন্ন স্থানে ও ঢাকার বাইরে বিভিন্ন জেলায় ডিবির পরিচয় দিয়ে রাস্তায় গাড়ি থামিয়ে অপহরণ, ছিনতাই এমনকি অপহৃত ব্যক্তিকে আটকে রেখে মুক্তিপণ আদায় করত। এ চক্রটি ব্যাংক থেকে টাকা উত্তোলন করা ব্যক্তি, মানি এক্সচেঞ্জ ব্যবসায়ী, স্বর্ণ ব্যবসায়ী, বড় দোকানের মালিক ইত্যাদি ব্যক্তিদের টার্গেট করত। ওই ব্যক্তিদের গাড়িতে অবৈধ মালামাল আছে বলে তল্লাশি করত। পরে তাদের নিজ গাড়িতে তুলে নিয়ে যেত। পরবর্তীতে চক্রটি ভিকটিমদের গাড়ি, টাকা-পয়সা কেড়ে নিয়ে নির্জন স্থানে গাড়ি থেকে ফেলে রেখে যেত।মুফতি মাহমুদ খান বলেন, অপহরণের পর মুক্তিপণের জন্য ভিকটিমদের মারধরও করে তারা।জেইউ/জেডএ/পিআর</body>
</article>
