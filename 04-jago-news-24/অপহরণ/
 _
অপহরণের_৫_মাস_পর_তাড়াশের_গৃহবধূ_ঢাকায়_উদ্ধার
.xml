<article>
  <headline>
অপহরণের ৫ মাস পর তাড়াশের গৃহবধূ ঢাকায় উদ্ধার
</headline>
  <url>https://www.jagonews24.com/country/news/421135</url>
  <published_at>
 </published_at>
  <category>অপহরণ</category>
  <body>সিরাজগঞ্জের তাড়াশ থেকে অপহরণের দীর্ঘ পাঁচ মাস পর মমতা খাতুন (৩৫) নামের এক গৃহবধূকে ঢাকা থেকে উদ্ধার করেছে পুলিশ। বৃহস্পতিবার সকালে ঢাকার মিরপুর এলাকা থেকে তাকে উদ্ধার করা হয়।অপহৃত মমতা খাতুন তাড়াশ উপজেলার মালসিন গ্রামের ফজল হোসেনের স্ত্রী।তাড়াশ থানার ওসি (তদন্ত) ফজলে আশিক এ তথ্য নিশ্চিত করে জানান, প্রায় পাঁচ মাস পূর্বে মমতা খাতুন নিজ বাড়ি থেকে নিখোঁজ হন। এ ঘটনায় ২০১৭ সালের ৭ নভেম্বর গৃহবধূর স্বামী ফজল হোসেন বাদী হয়ে একই গ্রামের বজলার হোসেন ও আকতার হোসেনকে আসামি করে একটি অপহরণ মামলা দায়ের করেন। মামলার তদন্ত চলাকালীন দুই আসামিকেই গ্রেফতার করা হয়। এ ঘটনার দীর্ঘ পাঁচ মাস পর বৃহস্পতিবার সকালে গোপন সংবাদের ভিত্তিতে ঢাকার মিরপুর এলাকায় অভিযান চালিয়ে ওই গৃহবধূকে উদ্ধার করা হয়।ইউসুফ দেওয়ান রাজু/আরএআর/জেআইএম</body>
</article>
