<article>
  <headline>
ভাইকে অপহরণ, ভাইসহ ৫ জনের যাবজ্জীবন
</headline>
  <url>https://www.jagonews24.com/country/news/493819</url>
  <published_at>
</published_at>
  <category>অপহরণ</category>
  <body>খাগড়াছড়ির মহালছড়ি উপজেলায় সম্পত্তি নিয়ে বিরোধের জের ধরে আপন চাচাতো ভাইকে অপহরণ করে মুক্তিপণ দাবির মামলায় পাঁচজনকে যাবজ্জীবন কারাদণ্ড দিয়েছেন আদালত।একই সঙ্গে প্রত্যেক আসামিকে ৫০ হাজার টাকা করে জরিমানা অনাদায়ে আরও এক বছর করে কারাদণ্ড দেয়া হয়েছে। দীর্ঘ ১২ বছর পর এ মামলার রায় দিয়েছেন বিচারক। সোমবার দুপুরে খাগড়াছড়ির নারী ও শিশু নির্যাতন দমন ট্রাইব্যুনালের বিচার মোহাম্মদ ইসমাইল হোসেন এ রায় দেন।দণ্ডপ্রাপ্তরা হলেন অপহরণের শিকার শিশুর জেঠাতো ভাই নয়ন ধর (৩৪), মো. ইউনুছ (৩৩), মো. ইয়াছিন (৩২), মো. নিটু ওরফে লিটু (৩৩) ও মো. প্রিন্স ওরফে জনি (৩৪)। এদের মধ্যে মো. প্রিন্স ওরফে জনি পলাতক রয়েছেন।মামলার নথি থেকে জানা যায়, সম্পত্তি নিয়ে বিরোধের জের ধরে ২০০৭ সালের ২০ ফেব্রুয়ারি সকালে অংকর ধরের ছেলে উজ্জল ধর মহালছড়ি কেজি স্কুল থেকে ফেরার পথে জেঠাতো ভাই নয়ন ধর ও তার সহযোগীরা অপহরণ করে নিয়ে যায়। পরে তাকে আটকে রেখে পরিবারের কাছে পাঁচ লাখ টাকা মুক্তিপণ দাবি করা হয়। টাকা না দিলে শিশুটিকে হত্যার হুমকি দেয় তারা।বিষয়টি র‌্যাবকে জানালে ২১ ফেব্রুয়ারি সন্ধ্যায় চট্টগ্রামের চৌমুহনী থেকে ইউনুছ ও ইয়াসিনকে গ্রেফতার করা হয়। তাদের তথ্যের ভিত্তিতে চট্টগ্রাম শহরের আগ্রাবাদ মুহুরিপাড়া উত্তর আবাসিক এলাকার একটি বাসা থেকে অপহৃত শিশুটিকে উদ্ধার করা হয়।এ ঘটনায় শিশুর বাবা অংকর ধর মহালছড়ি থানায় অপহরণ মামলা করেন। মামলার পর নয়ন ও নিটুকে গ্রেফতার করা হলেও অপর আসামি প্রিন্স এখনো পলাতক রয়েছেন। ১২ বছর সোমবার এ মামলার রায় দেন বিচারক।মুজিবুর রহমান ভুইয়া/এএম/জেআইএম</body>
</article>
