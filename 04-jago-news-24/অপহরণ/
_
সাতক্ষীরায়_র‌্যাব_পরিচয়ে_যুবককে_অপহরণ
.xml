<article>
  <headline>
সাতক্ষীরায় র‌্যাব পরিচয়ে যুবককে অপহরণ
</headline>
  <url>https://www.jagonews24.com/country/news/370354</url>
  <published_at>
</published_at>
  <category>অপহরণ</category>
  <body>ডিএসবির সামনে থেকে তুলে নিয়ে গেলো এরপর থেকেই নিখোঁজ খায়রুল আলম (৩২) নামের এক যুবক। প্রশাসনের পরিচয় দিয়ে তুলে নিয়ে যায় খায়রুলকে।নিখোঁজ খায়রুল আলম সাতক্ষীরার তালা উপজেলার ইসলামকাটি ইউনিয়নের মৃত. আবুল হোসেন সরদারের ছেলে। সোমবার বিকেলে সাতক্ষীরার পাটকেলঘাটা থানার কুমিরা বাজার এলাকায় এ ঘটনা ঘটে।ডিএসবি তালা শাখার মাসুদ হোসেন জাগো নিউজকে বলেন, আমি ও খায়রুল আলম কুমিরা বাজারে চা খাচ্ছিলাম। এমন সময় ৩টি মোটরসাইকেল যোগে ৫ জন এসে প্রশাসনের পরিচয় দিয়ে খায়রুল আলমের হাতে হ্যান্ডকাপ পরিয়ে তুলে নিয়ে যায়।আমি প্রশাসনের লোক পরিচয় দিয়ে ঘটনা জানতে চাইলে তারা বলেন, আমরা র‌্যাবের লোক। এরপর প্রথমে খুলনা সড়কের মির্জাপুর বাজারের দিকে পরে কুমিরা মাইকেল সড়ক ও পরে সাতক্ষীরার উদ্দেশ্যে তুলে নিয়ে যায়।খায়রুল আলমের বড় ভাই আবু সাঈদ জাগো নিউজকে বলেন, সাতক্ষীরা ডিবি, ডিএসবি, এনএসআই, সিআইডি অফিস ও খুলনা র‌্যাব অফিসের সঙ্গে যোগাযোগ করলেও তারা আমার ভাইয়ের কোনো সন্ধান জানাতে পারেনি।তারা বলেছেন, আমাদের কেউ এমন অভিযান পরিচালনা করেনি। তবে ধারণা করছি, ইসলামকাটি এলাকায় ঘের সংক্রান্ত আমাদের একটি বিরোধ রয়েছে। প্রতিপক্ষরা এমন ঘটনা ঘটাতে পারে।এদিকে, পাটকেলঘাটা থানা পুলিশের ভারপ্রাপ্ত কর্মকর্তা (ওসি) মোল্লা জাকির হোসেন জাগো নিউজকে বলেন, এমন কোনো ঘটনা আমার জানা নেই।আকরামুল ইসলাম/এএম/জেআইএম</body>
</article>
