<article>
  <headline>
সন্তান রেখে প্রাইভেট পড়ছিলেন মা, নিয়ে গেল তারা
</headline>
  <url>https://www.jagonews24.com/country/news/453713</url>
  <published_at>
</published_at>
  <category>অপহরণ</category>
  <body>সিরাজগঞ্জের রায়গঞ্জ উপজেলায় মুক্তিপণের দাবিতে পাঁচ বছরের শিশু অহপরণের দায়ে তরুণ-তরুণীকে কারাগারে পাঠানোর আদেশ দিয়েছেন আদালত।বৃহস্পতিবার বিকেলে তাদের সিরাজগঞ্জের সিনিয়র জুডিশিয়াল ম্যাজিস্ট্রেট আদালতে হাজির করলে বিচারক মলি­কা বসাক এ আদেশ দেন।তারা হলেন- বগুড়ার শেরপুর উপজেলার খিদির হাসরা গ্রামের আব্দুল মান্নান খন্দকারের ছেলে আমিনুল ইসলাম আতিক (২২) ও সিরাজগঞ্জের রায়গঞ্জ উপজেলার চান্দাইকোনা গ্রামের মৃত হজরত আলীর মেয়ে মনি আক্তার (২১)।বৃহস্পতিবার ভোরে শেরপুর উপজেলার সীমাবাড়ি এলাকায় পেন্টাগন হাইওয়ে রেস্টুরেন্টে অভিযান চালিয়ে তাদেরকে গ্রেফতার করে পুলিশ। এ সময় তানভীর হাসান (৫) নামে অপহৃত শিশুকেও উদ্ধার করা হয়। শিশু তানভীর চান্দাইকোন গ্রামের মনির হোসেন তালুকদারের ছেলে।রায়গঞ্জ থানা পুলিশের পরিদর্শক (তদন্ত) মো. শহীদুল ইসলাম বলেন, বুধবার সকালে শিশু তানভীরকে নিয়ে রায়গঞ্জ বিএম অ্যান্ড টেকনিক্যাল কলেজে প্রাইভেট পড়তে যান মা মোহনা খাতুন। শিশুটিকে বাইরে খেলতে দিয়ে তিনি প্রাইভেট পড়েন। এরপর থেকে শিশুটি নিখোঁজ হয়। কিছুক্ষণ পর মোবাইলে ৫ লাখ টাকা মুক্তিপণ দাবি করে অপহরণকারীরা।এ বিষয়ে ওইদিন দুপুরে রায়গঞ্জ থানায় অপহরণ মামলা হয়। রাত ২টার দিকে অপহরণকারীদের মোবাইলের নম্বর ট্র্যাকিং করে বগুড়ার শেরপুর থানার সীমাবাড়ি এলাকায় পেন্টাগন রেস্টুরেন্টে অভিযান চালিয়ে শিশুটিকে উদ্ধার করা হয়।এ সময় অপহরণকারী আমিনুল ইসলাম আতিক ও মনি আক্তারকে গ্রেফতার করা হয়। বৃহস্পতিবার বিকেলে তাদের আদালতে সোপর্দ করা হলে কারাগারে পাঠানোর আদেশ দেন বিচারক।ইউসুফ দেওয়ান রাজু/এএম/জেআইএম</body>
</article>
