<article>
  <headline>
৩ দিন পর বাবা-মায়ের কোলে ফিরল অপু
</headline>
  <url>https://www.jagonews24.com/country/news/513700</url>
  <published_at>
</published_at>
  <category>অপহরণ</category>
  <body>ঢাকার সাভারের আশুলিয়ায় অপু নামে ১০ বছরের এক শিশুকে অপহরণের তিন দিন পর উদ্ধার করেছে পুলিশ। রোববার (১৪ জুলাই) রাতে মির্জাপুরের হাটুভাঙা এলাকা থেকে তাকে উদ্ধার করা হয়।আশুলিয়া থানার উপ-পরিদর্শক (এসআই) মনিরুজ্জামান পিপিএম জানান, আশুলিয়ার শ্রীপুর এলাকা থেকে শিশু অপুকে অপহরণ করা হয়। এর পর মুঠোফেনে তার পরিবারের কাছে ১ লাখ টাকা মুক্তিপণ দাবি করে অপহরণকারীরা। এ ঘটনায় শিশুটির পর আশুলিয়া থানায় একটি নিখোঁজ ডায়েরি করে। পরে উদ্ধার অভিযানে নামে পুলিশ।তিনি আরও জানান, মুঠোফোনের সূত্র ধরে এসআই মেহেদি হাসানকে সাথে নিয়ে অভিযান চালিয়ে মির্জাপুরের হাটুভাঙা এলাকার পরিত্যক্ত স্থান থেকে শিশুটিকে উদ্ধার করা হয়। তবে পলিশের উপস্থিতি টের পেয়ে অপহরণকারীরা পালিয়ে যায়। তাদের আটক করতে অভিযান চলছে। অপহৃত শিশুটিকে তার বাবা-মায়ের কাছে ফিরিয়ে দেয়া হয়েছে।মোহাম্মদ রনি খাঁ/এমএসএইচ</body>
</article>
