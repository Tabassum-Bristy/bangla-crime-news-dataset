<article>
  <headline>
নাইক্ষ্যংছড়িতে তামাক চাষি অপহরণ
</headline>
  <url>https://www.jagonews24.com/country/news/422301</url>
  <published_at>
</published_at>
  <category>অপহরণ</category>
  <body>বান্দরবানের নাইক্ষ্যংছড়িতে অস্ত্রের মুখে সাইফুল ইসলাম (১৮) নামে এক তামাক চাষিকে অপহরণ করা হয়েছে। তিনি স্থানীয় দোছড়ি-বাইশারী ইউনিয়নের বাসিন্দা ছাত্তার আব্দুল হকের ছেলে। মঙ্গলবার মধ্যরাতে দোছড়ি-বাইশারী ইউনিয়নে এ ঘটনা ঘটে।প্রত্যক্ষদর্শীরা জানায়, জেলার নাইক্ষ্যংছড়ি উপজেলার দোছড়ি-বাইশারী ইউনিয়নের সীমান্তের বাগিনাঝিড়ি এলাকা থেকে অস্ত্রের মুখে সন্ত্রাসীরা সাইফুলকে অপহরণ করে। খবর পেয়ে পুলিশ ঘটনাস্থলসহ আশপাশের এলাকাগুলোতে অভিযান চালাচ্ছে।নাইক্ষ্যংছড়ি থানা পুলিশের ভারপ্রাপ্ত কর্মকর্তা (ওসি) শেখ আলমগীর জানান, অপহরণের ঘটনাস্থল বাগিনাঝিড়ি খুবই দুর্গম এবং অনেকটা জনমানব শূন্য এলাকা। অপহৃত তামাক চাষিকে উদ্ধারে অভিযান চালাচ্ছে পুলিশ।সৈকত দাশ/এমএএস/জেআইএম</body>
</article>
