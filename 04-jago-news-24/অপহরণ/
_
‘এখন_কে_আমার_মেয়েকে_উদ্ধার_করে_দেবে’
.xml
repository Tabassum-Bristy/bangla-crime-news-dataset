<article>
  <headline>
‘এখন কে আমার মেয়েকে উদ্ধার করে দেবে’
</headline>
  <url>https://www.jagonews24.com/country/news/421138</url>
  <published_at>
</published_at>
  <category>অপহরণ</category>
  <body>লালমনিরহাটের পাটগ্রাম উপজেলায় অপহরণের তিনদিন পরও উদ্ধার হয়নি ৬ষ্ঠ শ্রেণির স্কুলছাত্রী মোছা. মিথিলা আক্তার শিউলি (১২)। এ ঘটনায় ওই ছাত্রীর বাবা ওমর উদ্দিন স্থানীয় থানায় চারজনের নামে উল্লেখ করে একটি অভিযোগ দায়ের করেন। অপহৃত স্কুল ছাত্রী শিউলি উপজেলার বাউরা রসুলপুর আফজাল হোসেন বসুনিয়া মাধ্যমিক বিদ্যালয়ের ৬ষ্ট শ্রেণির ছাত্রী ও উপজেলার হোসনাবাদ গ্রামের ওমর উদ্দিনের মেয়ে।অপহৃত ছাত্রীর বাবা ওমর উদ্দিনের অভিযোগ, গত ৯ এপ্রিল সোমবার বিকেলে উপজেলা দহগ্রাম ইউনিয়নের বালারডাঙ্গা গ্রামের কানা শেখের ছেলে ফরহাদ শেখ (৩০) বাউরা বাজার থেকে নিজ গ্রাম হোসনাবাদে আসার পথে আমার মেয়ে শিউলিকে সফিরহাটের পাকা রাস্তা মোড় থেকে মোটরসাইকেলে তুলে নিয়ে যায়। এরপর থেকে আমার মেয়ের আর কোনো খোঁজ পাচ্ছি না। এর আগে ফরহাদ শেখ স্কুলে যাওয়া আসার পথে শিউলিকে প্রায় বিয়ে প্রস্তাব দিয়ে বিরক্ত করত। এতে পরিবারের সম্মতি না থাকায় সোমবার ফরহাদ শেখসহ কয়েকজন মিলে পূর্ব পরিকল্পতিভাবে আমার মেয়েকে অপহরণ করে। তিনি বলেন, আমরা গরীব মানুষ, এখন কে আমার মেয়েকে উদ্ধার করে দেবে।বাউরা রসুলপুর আফজাল হোসেন বসুনিয়া মাধ্যমিক বিদ্যালয়ের প্রধান শিক্ষক দুলাল হোসেন বলেন, ওই ছাত্রীর বাবা আমাকে বিষয়টি জানিয়েছেন।এ বিষয়ে পাটগ্রাম থানার ভারপ্রাপ্ত কর্মকতা (ওসি) আরজু মো. সাজ্জাদ হোসেন বলেন, অভিযোগ পেয়েছি তদন্ত করে প্রয়োজনীয় ব্যবস্থা নেয়া হবে।রবিউল হাসান/আরএ/জেআইএম</body>
</article>
