<article>
  <headline>
বান্দরবানে ২ জনকে অপহরণের অভিযোগ
</headline>
  <url>https://www.jagonews24.com/country/news/480519</url>
  <published_at>
</published_at>
  <category>অপহরণ</category>
  <body>বান্দরবানের থানচি উপজেলার বলিবাজার ইউনিয়নে একজন কৃষকসহ দুইজনকে অপহরণের অভিযোগ পাওয়া গেছে। রোববার ভোর ৫টার দিকে উপজেলার বলিবাজার ইউনিয়ন থেকে তাদের অপহরণ করা হয়।অপহৃতরা হলেন- কৃষক মো. আবু তাহের (৫২) ও তার কর্মচারী মো. আবুল হোসেন (৪০)। থানচি থানা পুলিশের ভারপ্রাপ্ত কর্মকর্তা (ওসি-তদন্ত) আমিনুল হক এ তথ্য নিশ্চিত করেছেন।স্থানীয়রা জানায়, ভোরে পাঁচজন ব্যক্তি আবু তাহেরের কাছে কাজ করতে আসছেন বলে খবর পাঠায়। পরে আবু তাহের ও আবুল হোসেন শ্রমিক ভেবে পাঁচ ব্যক্তির কাছে এলে অস্ত্রের মুখে দুইজনকে তুলে নিয়ে যায় তারা।থানচি থানা পুলিশের ভারপ্রাপ্ত কর্মকর্তা (ওসি-তদন্ত) আমিনুল হক বলেন, দুইজনকে অপহরণের খবর শুনে ঘটনাস্থলে যাচ্ছি আমরা। সেখানে গেলে বিস্তারিত জানতে পারব।সৈকত দাশ/এএম/পিআর</body>
</article>
