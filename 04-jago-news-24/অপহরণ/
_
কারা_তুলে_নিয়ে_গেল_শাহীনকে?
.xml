<article>
  <headline>
কারা তুলে নিয়ে গেল শাহীনকে?
</headline>
  <url>https://www.jagonews24.com/national/news/497696</url>
  <published_at>
</published_at>
  <category>অপহরণ</category>
  <body>রাজধানীর তেজগাঁও শিল্পাঞ্চল এলাকা থেকে আতাউর রহমান শাহীন (৩৮) নামে একজন আইটি বিশেষজ্ঞ অপহৃত হয়েছেন।বৃহস্পতিবার রাত ৯টার দিকে তেজগাঁও শিল্পাঞ্চল এলাকার আকিজ হাউজ অফিসের সামনের ফুটপাত থেকে অপহৃত হন তিনি। এরপর থেকে তার মোবাইল ফোন বন্ধ। শাহীন বেঙ্গল গ্লাসের অ্যাসিস্ট্যান্ট ম্যানেজার।এ ব্যাপারে তেজগাঁও শিল্পাঞ্চল থানায় অপহৃতের স্বজনরা অভিযোগ করেছেন। থানা পুলিশ স্পটে গিয়ে সিসি ক্যামেরার ফুটেজ সংগ্রহ করেছে।সিসিটিভি ফুটেজে দেখা গেছে, বৃহস্পতিবার রাত ৯টার দিকে তেজগাঁও শিল্পাঞ্চল এলাকার আকিজ হাউজ অফিসের সামনের ফুটপাত থেকে তাকে তিন ব্যক্তি ধরে জোড় করে মাইক্রোবাসে তুলে নিয়ে যায়।তেজগাঁও শিল্পাঞ্চল থানার ওসি মো. আলী হোসেন খান জাগোনিউজকে বলেন, ‘অপহৃতের পরিবার থানায় এসেছে। তাদের লিখিত অভিযোগ গ্রহণ প্রক্রিয়াধীন। আমরা খবর পাওয়ার পর ঘটনাস্থলের সিসি ক্যামেরার ফুটেজ সংগ্রহ করা হয়েছে। ভিডিওতে অপহৃরণের বিষয়টি স্পষ্ট হলেও কে বা কারা অপহরণ করছে তার মুখ স্পষ্ট নয়, গাড়ির নম্বরও বোঝা যাচ্ছে না। অপহরণের বিষয়টি তদন্ত করে দেখা হচ্ছে।অপহৃতের স্ত্রীর বোনের স্বামী মো. মঞ্জু সাংবাদিকদের জানান, বৃহস্পতিবার তেজগাঁও শিল্পাঞ্চলের আকিজ হাউজে কাজ করতে যান আতাউর রহমান শাহীন। সেখান থেকে তিনি সন্ধ্যা ৭টা ২২ মিনিটে বের হন। ওইসময় সিসি ক্যামেরায় ফুটপাতের সামনে একটা মাইক্রোবাস দাঁড়িয়ে থাকতে দেখা যায়। তিনজন লোক পেছনে দাঁড়ায়, আর মাইক্রোবাসটি সামনে চলে আসে। মোবাইলে চোখ থাকায় সম্ভবত শাহীন কিছু খেয়াল করেননি। মাইক্রোবাসটির ভেতর থেকে একজন দরজা খোলেন এবং শাহীনের পেছনে দাঁড়ানো তিনজন তাকে ধাক্কা দিয়ে মাইক্রোবাসে তুলে নিয়ে যান।জেইউ/এনএফ/এমকেএইচ</body>
</article>
