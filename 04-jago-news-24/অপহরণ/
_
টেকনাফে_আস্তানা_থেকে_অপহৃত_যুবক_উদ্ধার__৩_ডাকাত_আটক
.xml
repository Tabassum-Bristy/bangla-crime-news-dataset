<article>
  <headline>
টেকনাফে আস্তানা থেকে অপহৃত যুবক উদ্ধার : ৩ ডাকাত আটক
</headline>
  <url>https://www.jagonews24.com/country/news/409463</url>
  <published_at>
</published_at>
  <category>অপহরণ</category>
  <body>ডাকাত সর্দার আবদুল হাকিমের আস্তানা থেকে জালাল আহম্মদ (২২) নামে এক যুবককে রোববার বিকেলে উদ্ধার করেছে পুলিশ। এসময় দু’টি দেশীয় অস্ত্র ও ৫ রাউন্ড কার্তুজ উদ্ধার করা হয়েছে। এছাড়া আনজুম আরা, রোমেনা আক্তার কাজল ও সেলিম নামে ৩ সহযোগীকেও আটক করেছে পুলিশ।টেকনাফ মডেল থানার ওসি মাইন উদ্দিন খাঁন বিষয়টি নিশ্চিত করেছেন।পুলিশ জানায়, শুক্রবার রাত ১০ টার দিকে নাইট্যংপাড়া থেকে জালাল আহমদকে তুলে নিয়ে যায় আবদুল হাকিম ডাকাত ও তার বাহিনী। এ ব্যাপারে অপহৃতের বাবা জহির আহমদ ৮ জনকে আসামি করে টেকনাফ মডেল থানায় মামলা করেন। এ মামলার প্রেক্ষিতে পুলিশের তিনটি টিম পাহাড়ে যৌথভাবে অভিযান শুরু করে।অভিযান কালে ডাকাত হাকিমের দুজন নারী সোর্স ও একজন পুরুষ সহযোগীকে আটক করে পুলিশ। তাদের স্বীকারোক্তি নিয়ে ডাকাতের গহীন আস্তানা থেকে অপহৃত জালাল আহমদকে হাত-পা বাঁধা অবস্থায় উদ্ধার করা হয়। এ সময় ডাকাতদলের সঙ্গে প্রায় ৪৯ রাউন্ড গুলি বিনিময় হয়। অভিযান কালে আহত হয়েছেন এসআই মাহির উদ্দিন খাঁনসহ কনস্টেবল রফিক ও রশিদ।ওসি জানান, পুলিশের লক্ষ্য ছিল অপহৃত জালাল আহাম্মদকে সুস্থভাবে উদ্ধার ও এলাকায় আতঙ্ক সৃষ্টিকারী রোহিঙ্গা ডাকাত হাকিম বাহিনীকে ধ্বংস করা। এই ঘটনায় হাকিম ডাকাতের বিরুদ্ধে থানায় অস্ত্র আইনসহ দুইটি মামলা রুজু করা হবে।সায়ীদ আলমগীর/এফএ/জেআইএম</body>
</article>
