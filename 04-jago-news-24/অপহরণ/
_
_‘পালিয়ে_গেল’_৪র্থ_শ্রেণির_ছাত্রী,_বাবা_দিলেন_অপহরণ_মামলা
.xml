<article>
  <headline>
 ‘পালিয়ে গেল’ ৪র্থ শ্রেণির ছাত্রী, বাবা দিলেন অপহরণ মামলা
</headline>
  <url>https://www.jagonews24.com/country/news/490610</url>
  <published_at>
</published_at>
  <category>অপহরণ</category>
  <body>কিশোরগঞ্জের বাজিতপুরে চতুর্থ শ্রেণির ছাত্রী তারমিন আক্তারকে অপহরণ মামলায় বাবা-ছেলেকে আটক করেছে র‍্যাব। শুক্রবার রাতে কুলিয়ারচর থানার নাজিরদীঘি গ্রাম থেকে তাদের গ্রেফতার করা হয়। পরে শনিবার সকালে ভৈরব র‍্যাব-১৪ ক্যাম্পে সংবাদ সন্মেলনে এ তথ্য জানানো হয়।আটকরা হলেন, জুতা কারখানার শ্রমিক মইনউদ্দিন (১৮) ও তার বাবা কাজল মিয়া (৫৮)।র‍্যাব ক্যাম্পের কোম্পানি কমান্ডার রফিউদ্দিন মোহাম্মদ যোবায়ের জানান, ২১ মার্চ অপহরণের পর ২৭ মার্চ ওই ছাত্রীর বাবা ইকবাল হোসেন বাজিতপুর থানায় মামলা করেন। গতরাতে র‌্যাব তাদেরকে আটক করতে সক্ষম হয়। আটকদের শনিবার বাজিতপুর থানা পুলিশের কাছে হস্তান্তর করা হয়েছে।এদিকে ভৈরব র‍্যাব ক্যাম্পে আটক মইনউদ্দিন জানান, ওই ছাত্রীর সঙ্গে তার প্রেমের সম্পর্ক ছিল। ঘটনার দিন তাদের পালিয়ে বিয়ে করার কথা ছিল। তিনি ছাত্রীকে অপহরণ করেননি বলে দাবি করেন।মইনউদ্দিনের বাবা জানান, ছেলের ঘটনা আমি কিছুই জানি না। অথচ মামলায় আমাকেসহ আমার স্ত্রীকে আসামি করা হয়েছে।আসাদুজ্জামান ফারুক/এফএ/এমএস</body>
</article>
