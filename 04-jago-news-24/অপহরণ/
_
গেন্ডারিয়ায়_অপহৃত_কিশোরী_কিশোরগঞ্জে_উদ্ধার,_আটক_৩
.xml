<article>
  <headline>
গেন্ডারিয়ায় অপহৃত কিশোরী কিশোরগঞ্জে উদ্ধার, আটক ৩
</headline>
  <url>https://www.jagonews24.com/national/news/500598</url>
  <published_at>
</published_at>
  <category>অপহরণ</category>
  <body>রাজধানীর গেন্ডারিয়া থেকে অপহৃত কিশোরীকে কিশোরগঞ্জের কটিয়াদী থেকে উদ্ধার করেছে র‌্যাব। এ সময় ঘটনার সঙ্গে জড়িত তিন অপহরণকারীকে আটক করা হয়েছে।বুধবার রাতে (১৫ মে) র‌্যাব-১০ এর উপ-অধিনায়ক মেজর মো. আশরাফুল হকের নেতৃত্বে একটি দল কিশোরগঞ্জের কটিয়াদী এলাকায় অভিযান পরিচালনা করে তাদের আটক করে।আটকরা হলেন- লিটন মিয়া, আব্দুল হাশেম ও কুলছুম আক্তার।র‌্যাব-১০ এর অধিনায়ক অ্যাডিশনাল ডিআইজি মো. কাইয়ুমুজ্জামান খান জানান, গত ৭ মে এক ব্যক্তি র‌্যাব-১০-এ অভিযোগ করেন যে, তার কিশোরী মেয়ে গত ৬ মে সন্ধ্যা সাড়ে ৬টা থেকে নিখোঁজ। তিনি গেন্ডারিয়া থানায় একটি সাধারণ ডায়েরি করেছেন যার নং- ৩২৭। বিষয়টি র‌্যাব-১০ এর অধিনায়ককে অবহিত করলে একটি দল তদন্ত শুরু করে। এরই পরিপ্রেক্ষিতে গত ৭ মে হতে ১৫ মে পর্যন্ত বিশেষ পর্যবেক্ষণ ও নজরদারি চালায় র‌্যাব সদস্যরা।বুধবার রাতে র‌্যাব-১০ এর একটি দল গোপন তথ্যের ভিত্তিতে কিশোরগঞ্জের কটিয়াদী এলাকায় অভিযান পরিচালনা করে অপহৃত কিশোরীকে উদ্ধার এবং অপহরণকারীদের আটক করে। আটকদের বিরুদ্ধে ডিএমপি ঢাকার গেন্ডারিয়া থানায় মামলা দায়ের প্রক্রিয়া চলছে।জেইউ/এমবিআর/পিআর</body>
</article>
