<article>
  <headline>
অপহরণের পর ১০ লাখ টাকা দাবি, নেপথ্যে ইউপি সদস্য!
</headline>
  <url>https://www.jagonews24.com/country/news/476024</url>
  <published_at>
</published_at>
  <category>অপহরণ</category>
  <body>জয়পুরহাটের পাঁচবিবি উপজেলার বাঁশখুর গ্রামে হারেছ উদ্দিন নামের এক বৃদ্ধকে অপহরণের অভিযোগে স্থানীয় ইউপি সদস্যসহ দুইজনকে গ্রেফতার করেছে পুলিশ।শনিবার ভোরে তাদের গ্রেফতার করা হলেও দুপুরে সাংবাদিকদের বিষয়টি জানায় পাঁচবিবি থানা পুলিশ। গ্রেফতারকৃতরা হলেন- উপজেলার কুসুম্বা ইউপির সদস্য রহমতপুর গ্রামের বাসিন্দা আব্দুল বারী দুলাল ও অপরজন আওলাই ইউপির সাবেক সদস্য ছাতীনালী গ্রামের বাসিন্দা আবুবকর সিদ্দিক।বিষয়টি নিশ্চিত করে পাঁচবিবি থানা পুলিশের ভারপ্রাপ্ত কর্মকর্তা (ওসি) বজলার রহমান বলেন, ১৪ জানুয়ারি রাতে নিখোঁজ হন উপজেলার বাঁশখুর গ্রামের বৃদ্ধ হারেছ উদ্দিন (৬০)। তিনি নিখোঁজ হওয়ার পর তার পরিবারের কাছে ১০ লাখ টাকা মুক্তিপণ দাবি করে অপহরণকারীরা। এ ঘটনায় ১৬ জানুয়ারি অপহৃতের পরিবারের পক্ষ থেকে থানায় একটি জিডি করা হয়।ওসি বজলার রহমান বলেন, শনিবার ভোরে গোপন সংবাদের ভিত্তিতে উপজেলার কুসুম্বা ইউপির সদস্য রহমতপুর গ্রামের বাসিন্দা আব্দুল বারী দুলাল ও আওলাই ইউপির সাবেক সদস্য ছাতীনালী গ্রামের বাসিন্দা আবুবকর সিদ্দিককে গ্রেফতার করা হয়। পরে তাদের দেয়া তথ্যের ভিত্তিতে অপহৃত বৃদ্ধ হারেছ উদ্দিনকে উদ্ধার করা হয়। এ ঘটনার নেপথ্যে ছিলেন দুই ইউপি সদস্য।রাশেদুজ্জামান/এএম/এমকেএইচ</body>
</article>
