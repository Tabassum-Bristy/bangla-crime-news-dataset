<article>
  <headline>
প্রতিবেশী পরিচয়ে দুই শিশুকে অপহরণের চেষ্টা, গণধোলাই
</headline>
  <url>https://www.jagonews24.com/country/news/502466</url>
  <published_at>
</published_at>
  <category>অপহরণ</category>
  <body>সাভারের আশুলিয়ায় প্রতিবেশী পরিচয়ে কৌশলে দুই শিশুকে অপহরণের অভিযোগে গোলাপ হোসেন (২৫) নামের একজনকে গণধোলাই দিয়ে পুলিশে সোপর্দ করেছে স্থানীয়রা। শুক্রবার বিকেলে আশুলিয়ার দূর্গাপুর এলাকায় এ ঘটনা ঘটে।আটক গোলাপ হোসেন পটুয়াখালী জেলার মির্জাবন্দু থানার কলখালী গ্রামের রজব আলীর ছেলে। স্থানীয়রা জানায়, দূর্গাপুর এলাকা থেকে চয়ন (৪) ও সীমা (৬) নামের দুই সহোদরকে কৌশলে অপহরণ করে নিয়ে যাচ্ছিল গোলাপ মিয়া। তবে শিশু দুটি গোলাপের সঙ্গে যাওয়ার সময় অনেক কান্না করছিল। এতে স্থানীয়দের মধ্যে সন্দেহের সৃষ্টি হয়।পরে গোলাপ মিয়াকে আটক করে জিজ্ঞাসাবাদ করলে প্রাথমিকভাবে অপহরণের বিষয়টি শিকার করেন। স্থানীয়রা শিশু দুটির পরিবারের সাথে যোগাযোগ করে এবং অপহরণকারীকে গণধোলাই দিয়ে পুলিশে সোপর্দ করেন।আশুলিয়া থানার উপ-পরিদর্শক আব্দুল জলিল জানান, শিশু দুটিকে উদ্ধার করা হয়েছে। অপহরণকারী নিজেকে তাদের প্রতিবেশী দাবি করেছিল। তবে অপহরণকারী তাদের বাসা দেখাতে পারেনি। এছাড়া তার কাছ থেকে মলমের কৌটাও পাওয়া গেছে। এ ঘটনায় মামলা দায়েরের প্রস্তুতি চলছে।আরএস/জেআইএম</body>
</article>
