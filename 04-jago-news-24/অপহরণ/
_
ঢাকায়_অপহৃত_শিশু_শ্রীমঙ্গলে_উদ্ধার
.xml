<article>
  <headline>
ঢাকায় অপহৃত শিশু শ্রীমঙ্গলে উদ্ধার
</headline>
  <url>https://www.jagonews24.com/country/news/504663</url>
  <published_at>
</published_at>
  <category>অপহরণ</category>
  <body>ঢাকায় অপহৃত তৃতীয় শ্রেণির ছাত্রকে শ্রীমঙ্গলে উদ্ধার করেছে পুলিশ। সোমবার সকালে শ্রীমঙ্গলের সন্ধানী এলাকা থেকে মোবাইল ট্র্যাকিংয়ের মাধ্যমে পুলিশ শিশুটিকে উদ্ধার করে।এ ঘটনা নিশ্চিত করে শ্রীমঙ্গল থানার ওসি আব্দুস ছালেক জানান, ঢাকার বংশাল থেকে অপহৃত শিশু তৃতীয় শ্রেণির ছাত্র তানভীর হাসানকে উদ্ধার করছে পুলিশ। তানভীর ঢাকার বংশাল থানার উজ্জ্বল সরকারের ছেলে।পুলিশ জানায়, এই ঘটনায় অপহরণকারী নারায়ণগঞ্জের সোনারগায়ের সিরাজুল হকের ছেলে মিলন মিয়াকে আটক করা হয়েছে। অপরহণকারী শিশুটির পিতা জুতার কারখানায় কাজ করতো।পুলিশ আরো জানায়, গত ২ জুন সকাল ১০টার দিকে ঢাকার বংশাল জুতার কারখানা থেকে শিশু তানভীরকে অপহরণ করে পিতা উজ্জল মিয়ার কাছে ১ লাখ টাকা মুক্তিপণ দাবি করে। এ ঘটনায় তানভিরের পিতা ঢাকার বংশাল থানায় অপহরণ মামলা দায়ের করেন।ঘটনার দিন রাতে অপহরণকারী মিলন কুমিল্লার দাউদকান্দিতে তার খালার বাড়িতে তানভীরকে নিয়ে যায়। সেখানে এক রাত অবস্থান করে সেখান থেকে শ্রীমঙ্গল নিয়ে আসে।সকালে শ্রীমঙ্গলের সন্ধানী এলাকার অপহরণকারী মিলনের খালা রুপালী বেগমের বাসায় উঠলে শ্রীমঙ্গল থানার ওসি আব্দুস ছালেকের নেতৃত্বে পুলিশের একটি দল সেখানে অভিযান চালিয়ে শিশুটিকে উদ্ধার করে এবং অপহরণকারীকেও আটক করতে সক্ষম হয়।এমআরএম/এমএস</body>
</article>
