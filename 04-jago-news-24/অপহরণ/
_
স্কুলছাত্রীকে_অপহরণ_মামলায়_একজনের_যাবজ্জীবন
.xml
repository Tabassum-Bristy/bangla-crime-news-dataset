<article>
  <headline>
স্কুলছাত্রীকে অপহরণ মামলায় একজনের যাবজ্জীবন
</headline>
  <url>https://www.jagonews24.com/country/news/498234</url>
  <published_at>
</published_at>
  <category>অপহরণ</category>
  <body>গাইবান্ধার গোবিন্দগঞ্জ উপজেলার রাজাবিরাট উচ্চ বিদ্যালয়ের ষষ্ঠ শ্রেণির এক ছাত্রীকে কুপ্রস্তাব, উত্ত্যক্ত করা ও অপহরণের ঘটনায় একজনের যাবজ্জীবন কারাদণ্ড দিয়েছেন আদালত। এছাড়া এক লাখ টাকা জরিমানা ও অনাদায়ে আরও ছয় মাসের সশ্রম কারাদণ্ড প্রদান করা হয়েছে।রোববার দুপুরে গাইবান্ধার নারী ও শিশু অপরাধ ট্রাইব্যুনালের বিচারক আব্দুর রহমান এ রায় ঘোষণা করেন। এ মামলায় তিনজনকে বেকসুর খালাস দেয়া হয়েছে।যাবজ্জীবনপ্রাপ্ত আসামি গোবিন্দগঞ্জ উপজেলার চাপড়াপাড়া গ্রামের আবু সামাদের ছেলে আরিফুল ইসলাম (২৩)। এছাড়া খালাসপ্রাপ্ত আসামিরা একই গ্রামের সুলতান সরকার, আবু তালেব এবং জয়পুরহাটের কালাই উপজেলার রানদিঘি গ্রামের জহুরুল ইসলাম।মামলার বিবরণ থেকে জানা যায়, আরিফুল ইসলাম ওই ছাত্রীকে দীর্ঘদিন ধরে উত্ত্যক্ত এবং কুপস্তাব দিয়ে আসছিলেন। এ বিষয়ে মেয়ের বাবা আরিফুলের বাবা-মা ও আত্মীয়-স্বজনকে অবহিত করলেও তারা কোনো পদক্ষেপ নেননি। উপরন্ত মেয়ের বাবা ও মেয়েকে নানাভাবে হুমকি দেয়া হয়।এরই জেরে ২০১৫ সালের ২ সেপ্টেম্বর বিকেলে স্কুল শেষে বাড়ি ফেরার পথে ওই ছাত্রীকে একটি মাইক্রোবাসে তুলে নিয়ে যায় আরিফুল ইসলাম তার সহযোগীরা। এ ঘটনায় মেয়ের বাবা বাদী হয়ে গোবিন্দগঞ্জ থানায় চারজনকে আসামি করে নারী ও শিশু নির্যাতন দমন আইনে একটি মামলা দায়ের করেন। সে মামলায় আজ এই রায় দেয়া হয়।জাহিদ খন্দকার/বিএ/জেআইএম</body>
</article>
