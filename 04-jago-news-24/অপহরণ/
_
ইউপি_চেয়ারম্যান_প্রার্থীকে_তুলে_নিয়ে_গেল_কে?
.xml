<article>
  <headline>
ইউপি চেয়ারম্যান প্রার্থীকে তুলে নিয়ে গেল কে?
</headline>
  <url>https://www.jagonews24.com/country/news/478634</url>
  <published_at>
</published_at>
  <category>অপহরণ</category>
  <body>নাটোর উপজেলা পরিষদের চেয়ারম্যান প্রার্থী জামিল হোসেন মিলনকে আইনশৃঙ্খলা বাহিনীর সদস্য পরিচয়ে তুলে নিয়ে যাওয়ার অভিযোগ করেছে পরিবার। তবে আইনশৃঙ্খলা বাহিনীর পক্ষ থেকে এমন অভিযোগ অস্বীকার করা হয়েছে।এদিকে এর প্রতিবাদে সড়কে প্রতিবাদ ও বিক্ষোভ মিছিল করেছেন এলাকাবাসী। শুক্রবার সকাল সাড়ে ১০টার দিকে নাটোর প্রেসক্লাবের সামনে সড়কে বসে এই প্রতিবাদ জানান এলাকাবাসী। পরে পুলিশের আশ্বাসে তারা বিক্ষোভ মিছিল বন্ধ করেন।মিলন শহরের তালতলা হাফরাস্তা এলাকার এমদাদুল হক নিয়াজীর ছেলে।নিখোঁজ মিলনের বাবা এমদাদুল হক নিয়াজী জানান, বৃহস্পতিবার রাত একটার একটি মাইক্রোবাসে কয়েকজন সাদা পোশাকধারী তার বাড়িতে গিয়ে কোনো রকম কথা না বলেই মিলনকে তুলে নিয়ে যায়। পরে পরিবারের সদস্যরা বিষয়টি নিয়ে থানায় যোগাযোগ করলে পুলিশ জানায় তাদের কেউ কাউকে তুলে নিয়ে আসেনি। বিষয়টি তারা খতিয়ে দেখবেন। নাটোর সদর থানার ভারপ্রাপ্ত কর্মকর্তা (তদন্ত) ফরিদুল ইসলাম জানান, মিলনকে কে বা কারা আইনশৃঙ্খলা বাহিনীর সদস্য পরিচয়ে তুলে নিয়ে গেছে তাদের জানা নাই। বিষয়টি জানার পর থেকেই বিভিন্ন স্থানে খোঁজাখুঁজি করা হচ্ছে।রেজাউল করিম রেজা/এফএ/এমএস</body>
</article>
