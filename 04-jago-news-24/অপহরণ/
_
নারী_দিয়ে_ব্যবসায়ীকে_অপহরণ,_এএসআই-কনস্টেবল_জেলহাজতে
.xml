<article>
  <headline>
নারী দিয়ে ব্যবসায়ীকে অপহরণ, এএসআই-কনস্টেবল জেলহাজতে
</headline>
  <url>https://www.jagonews24.com/country/news/378784</url>
  <published_at>
</published_at>
  <category>অপহরণ</category>
  <body>অপহরণ মামলায় ব্রাহ্মণবাড়িয়া সদর মডেল থানা পুলিশের সহকারী উপ-পরিদর্শক (এএসআই) রফিকুল ইসলাম ও কনস্টেবল শরীফুল ইসলামকে জেলহাজতে পাঠিয়েছেন আদালত।মঙ্গলবার সন্ধ্যায় জেলার সিনিয়র জুডিশিয়াল ম্যাজিস্ট্রেট সরাফ উদ্দিনের আদালতে ১৬৪ ধারায় জবানবন্দি দেন অভিযুক্তরা। পরে তাদের সঙ্গে মামলায় প্রধান অভিযুক্ত সদর উপজেলার বেতবাড়িয়া এলাকার আল আমিনের স্ত্রী আঁখি আক্তারকেও জেলহাজতে পাঠানোর নির্দেশ দেন আদালত। তবে জবানবন্দিতে অভিযুক্তরা আদালতে কি বলেছেন সেটি জানা যায়নি।ব্রাহ্মণবাড়িয়ার আদালত পুলিশের ভারপ্রাপ্ত কর্মকর্তা (ওসি) মাহবুবুর রহমান বিষয়টি নিশ্চিত করে জাগো নিউজকে বলেন, অভিযুক্তরা আদালতে ১৬৪ ধারায় জবানবন্দি দিয়েছেন। পরে বিচারক তাদের জেলহাজতে পাঠানোর নির্দেশ দিয়েছেন।এর আগে গতকাল সোমবার জেলার সরাইল উপজেলার দেওড়া গ্রামের কদর উদ্দিন ভূইয়ার ছেলে জাকির উদ্দিন ভূইয়াকে কৌশলে আঁখির মাধ্যমে অপহরণ করে মুক্তিপণ আদায় করেন সদর মডেল থানা পুলিশের সহকারী উপ-পরিদর্শক (এএসআই) রফিকুল ইসলাম ও কনস্টেবল শরীফুল ইসলাম।পরে আঁখিকে প্রধান আসামি করে এএসআই রফিকুল ও শরীফুলের বিরুদ্ধে সদর মডেল থানায় মামলা করেন জাকির। এ মামলায় অাঁখি, রফিকুল ও শরীফুলকে গ্রেফতার করে মঙ্গলবার বিকেলে আদালতে পাঠায় পুলিশ।আজিজুল সঞ্চয়/এএম/জেআইএম</body>
</article>
