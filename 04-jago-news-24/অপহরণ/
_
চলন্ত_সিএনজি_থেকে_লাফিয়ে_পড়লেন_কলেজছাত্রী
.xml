<article>
  <headline>
চলন্ত সিএনজি থেকে লাফিয়ে পড়লেন কলেজছাত্রী
</headline>
  <url>https://www.jagonews24.com/country/news/494391</url>
  <published_at>
</published_at>
  <category>অপহরণ</category>
  <body>নোয়াখালীর কোম্পানীগঞ্জ উপজেলায় অপহরণ করে নিয়ে যাওয়ার সময় সিএনজি থেকে লাফিয়ে পড়েছেন এক কলেজছাত্রী। এতে গুরুতর আহত হয়েছেন তিনি।এ ঘটনায় তিনজনকে আসামি করে মামলা করেছে কলেজছাত্রীর পরিবার। কোম্পানীগঞ্জ থানা পুলিশের ভারপ্রাপ্ত কর্মকর্তা (ওসি) আসাদুজ্জামান বিষয়টি নিশ্চিত করেছেন।ভুক্তভোগী কলেজছাত্রীর অভিযোগের বরাত দিয়ে ওসি আসাদুজ্জামান বলেন, বুধবার সকালে বাড়ি থেকে কলেজে যাওয়ার পথে সিএনজিতে ওঠেন কলেজছাত্রী। ওই সময় সিএনজি চালকের যোগসাজশে কলেজে পৌঁছে দেয়ার কথা বলে কৌশলে ওই কলেজছাত্রীকে (১৭) অপহরণ করে নিয়ে যাওয়া হয়। বিষয়টি টের পেয়ে চলন্ত সিএনজি থেকে লাফিয়ে পড়ে নিজেকে রক্ষা করেন কলেজছাত্রী।ওসি আসাদুজ্জামান আরও বলেন, চলন্ত সিএনজি থেকে কলেজছাত্রী লাফিয়ে পড়লে এলাকাবাসী অপহরণকারীকে আটক করেন। সেই সঙ্গে অপহরণকারীকে জৈতুন নাহার কাদের মহিলা কলেজের অধ্যক্ষের হাতে তুলে দেন। পরে অপহরণকারীকে কোম্পানীগঞ্জ থানা পুলিশের কাছে সোপর্দ করেন অধ্যক্ষ। পুলিশের হাতে গ্রেফতার অপহরণ চক্রের মূল হোতা হৃদয় মজুমদার (২৩)। হৃদয় উপজেলার চরপার্বতী ইউনিয়নের ৮নং ওয়ার্ডের শিকদার মাঝি বাড়ির জনু মজুমদারের ছেলে। তাকে আদালতে পাঠানো হবে বলেও জানান ওসি।মিজান/এএম/এমএস</body>
</article>
