<article>
  <headline>
সোনাগাজীতে অপহৃত কলেজছাত্রী উদ্ধার, গ্রেফতার ২
</headline>
  <url>https://www.jagonews24.com/country/news/475887</url>
  <published_at>
</published_at>
  <category>অপহরণ</category>
  <body>ফেনীর সোনাগাজী উপজেলায় অপহৃত কলেজছাত্রীকে চরমজলিশপুর ইউনিয়নের চরগোপালগাঁও গ্রামের আবু ইউছুপের বাড়ি থেকে উদ্ধার করেছে পুলিশ।একই সঙ্গে শুক্রবার সকালে এ ঘটনার সঙ্গে জড়িত থাকার অভিযোগে আবদুল হাকিম রিয়াদ (২৪) ও শাহাদাত হোসেন জুয়েল (২২) নামে দুই বখাটেকে গ্রেফতার করেছে পুলিশ।পুলিশ ও অপহৃতের পরিবার জানায়, সোনাগাজী সরকারি কলেজের একাদশ শ্রেণির ছাত্রীকে কলেজে যাওয়া আসার সময় মাছিমপুর গ্রামের নজু আলী পন্ডিত বাড়ির মো. ইসহাকের বখাটে ছেলে আবদুল হাকিম রিয়াদ প্রেমের প্রস্তাব দিয়ে দীর্ঘদিন ধরে উত্ত্যক্ত করে আসছিল।তার প্রেমের প্রস্তাবে রাজি না হওয়ায় পরিকল্পিতভাবে বৃহস্পতিবার দুপুরে কলেজ ছুটির পর সোনাগাজী কলেজ রোডের মাথা থেকে আবদুল হাকিম রিয়াদ, মো. নাহিদ, শাহাদাত হোসেন জুয়েল ও মজিবুল হক রুবেলের নেতৃত্বে কয়েকজন ছাত্রীকে অপহরণ করে নিয়ে যায়।শুক্রবার সকালে সাড়ে ৭টার দিকে চরমজলিশপুর ইউনিয়নের চরগোপালগাঁও গ্রামের আবু ইউছুপ মিয়ার বাড়ি থেকে কলেজছাত্রীকে উদ্ধার এবং শাহাদাত হোসেন জুয়েল ও আবদুল হাকিম রিয়াদকে গ্রেফতার করে পুলিশ।এ ব্যাপারে বৃহস্পতিবার অপহৃত ছাত্রীর বাবা মো. ইয়াকুব বাদী হয়ে চারজনের নাম উল্লেখ করে সোনাগাজী মডেল থানায় মামলা করেন।সোনাগাজী মডেল থানা পুলিশের ওসি মো. মোয়াজ্জেম হোসেন বলেন, ঘটনার সঙ্গে জড়িত দুইজনকে গ্রেফতার করা হয়েছে। বাকিদের গ্রেফতারের চেষ্টা চলছে।রাশেদুল হাসান/এএম/পিআর</body>
</article>
