<article>
  <headline>
আ.লীগ নেতাকে অপহরণ, নেতাকর্মীদের বিক্ষোভ
</headline>
  <url>https://www.jagonews24.com/country/news/502165</url>
  <published_at>
</published_at>
  <category>অপহরণ</category>
  <body>বান্দরবান পৌর আওয়ামী লীগের সহ-সভাপতি ও সাবেক কমিশনার চথোয়াই মং মারমাকে অপহরণের প্রতিবাদে বিক্ষোভ মিছিল ও সমাবেশ করেছে জেলা আওয়ামী লীগ ও সহযোগী অঙ্গ সংগঠনের নেতাকর্মীরা।বৃহস্পতিবার সকালে বান্দরবানের বঙ্গবন্ধু মুক্তমঞ্চের সামনে থেকে জেলা আওয়ামী লীগের নেতৃত্বে একটি বিক্ষোভ মিছিল বের করা হয়। বিক্ষোভ মিছিলটি শহরের প্রধান সড়ক প্রদক্ষিণ শেষে একই স্থানে গিয়ে শেষ হয়। বিক্ষোভ মিছিল শেষে শুরু হয় সমাবেশ।সমাবেশে বক্তব্য রাখেন- জেলা আওয়ামী লীগের সহসভাপতি একেএম জাহাঙ্গীর, সাধারণ সম্পাদক ইসলাম বেবী ও যুগ্ম সাধারণ সম্পাদক লক্ষী পদ দাশ প্রমুখ।সমাবেশে বক্তারা বলেন, পাহাড়ের সন্ত্রাসী সংগঠন জেএসএস নেতাকর্মীরা পাহাড়ে খুন, গুম এবং অপহরণের সঙ্গে জড়িত। তারা একের পর এক অপকর্ম করে যাচ্ছে। আগামী ১২ ঘণ্টার মধ্যে অপহৃত চথোয়াই মংকে অক্ষত অবস্থায় ফেরত দেয়ার আহ্বান জানান তারা। অন্যথায় জেলা আওয়ামী লীগের পক্ষ থেকে কঠোর আন্দোলন করা হবে বলে জানান আওয়ামী লীগের নেতাকর্মীরা। সেই সঙ্গে আগামী শনিবার সকালে মানববন্ধন কর্মসূচির ঘোষণা দেন বক্তারা ।জানা যায়, বুধবার রাতে মোটরসাইকেলযোগে বান্দরবান সদরের উজিপাড়ার নিজ বাগান বাড়ি থেকে অস্ত্রের মুখে মং মারমাকেকে অপহরণ করে নিয়ে যায় সন্ত্রাসীরা।বান্দরবান সদর থানা পুলিশের ভারপ্রাপ্ত কর্মকর্তা (ওসি) শহিদুল ইসলাম বলেন, অপরাধীদের ধরতে এরই মধ্যে পাহাড়ে অভিযান শুরু করেছে পুলিশ।সৈকত দাশ/এএম/পিআর</body>
</article>
