<article>
  <headline>
চিতলমারীতে আ.লীগ নেতার ছেলে অপহৃত
</headline>
  <url>https://www.jagonews24.com/country/news/507063</url>
  <published_at>
</published_at>
  <category>অপহরণ</category>
  <body>বাগেরহাটের চিতলমারী উপজেলা আওয়ামী লীগের সাংগঠনিক সম্পাদক ও স্থানীয় বঙ্গবন্ধু মহিলা কলেজের উপাধ্যক্ষ অধ্যাপক মো. কাওছার আলী তালুকদারের ছোট ছেলে খালিদ তালুকদার (৬) অপহৃত হয়েছে বলে অভিযোগ পাওয়া গেছে।শনিবার সন্ধ্যায় গ্রামের বাড়ি চৌদ্দহাজারী ঈদগাঁ মাঠ থেকে তাকে অপহরণ করা হয় দাবি করেছে তার পরিবার।খালিদের বাবা মো. কাওছার আলী তালুকদার জানান, শনিবার বিকেলে তার ছেলে ও শিমু নামের এক শিশুসহ কয়েকজন চৌদ্দহাজারী ঈদগাঁ মাঠে খেলা করছিল। সন্ধ্যার পর থেকে খালিদকে আর পাওয়া যায়নি।তিনি দাবি করে বলেন, এলাকার একটি মহলের সঙ্গে আমার মামলা রয়েছে। সেই জের ধরে আমার শিশু সন্তানকে অপহরণ করা হয়েছে।চিতলমারী থানার ওসি অনুকুল সরকার জানান, নিখোঁজ খালিদকে খুঁজতে শনিবার রাত থেকে বাগেরহাট জেলা ডিবি পুলিশ ও চিতলমারী থানা পুলিশ উপজেলার বিভিন্ন স্থানে অভিযান চালিয়েছে। এ ঘটনায় জিজ্ঞাসাবাদের জন্য দুই নারীকে থানায় আনা হয়েছে। তদন্তের স্বার্থে তাদের নাম বলা সম্ভব নয়। ওই এলাকায় পুলিশ মোতায়েন করা রয়েছে।শওকত আলী বাবু/এমবিআর/জেআইএম</body>
</article>
