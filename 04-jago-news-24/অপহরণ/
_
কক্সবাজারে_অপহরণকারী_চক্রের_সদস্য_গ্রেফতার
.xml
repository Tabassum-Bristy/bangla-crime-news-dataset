<article>
  <headline>
কক্সবাজারে অপহরণকারী চক্রের সদস্য গ্রেফতার
</headline>
  <url>https://www.jagonews24.com/country/news/437995</url>
  <published_at>
</published_at>
  <category>অপহরণ</category>
  <body>কক্সবাজারের পাহাড়ি জনপদ ঈদগাঁও-ঈদগড় ও বান্দরবানের নাইক্ষ্যংছড়ির বাইশারী সড়ক এবং আশপাশের পাহাড়ি এলাকা থেকে অপহরণ করে মুক্তিপণ আদায়কারী চক্রের এক সদস্যকে গ্রেফতার করেছে পুলিশ।শুক্রবার বাইশারী পুলিশ তদন্ত কেন্দ্রের একটি দল বিশেষ অভিযান চালিয়ে তাকে গ্রেফতার করে।গ্রেফতার তারেকুল ইসলাম ওরফে গজাইল্যার তারেক (২৪) কক্সবাজার সদরের ইসলামাবাদ ইউনিয়নের মধ্যম গজালিয়ার বেলাল হোসেনের ছেলে।অভিযানে নেতৃত্ব দানকারী বাইশারী পুলিশ তদন্ত কেন্দ্রের উপ পরিদর্শক আবু মুছা জানান, গোপন সংবাদের ভিত্তিতে পাহাড়ি এলাকায় অভিযান চালিয়ে তাকে গ্রেফতার করা হয়। তারেক দুর্ধর্ষ আনোয়ার ওরফে আইন্যা বাহিনীর সক্রিয় সদস্য। তার বিরুদ্ধে রামু, কক্সবাজার সদর ও নাইক্ষ্যংছডি থানায় ডাকাতি ও অপহরণ মিলিয়ে ডজনেরও বেশি মামলা রয়েছে।তিনি জানান, আটকের পর তার বাহিনীর সিরিজ অপহরণের তথ্য স্বীকার করেছেন তারেক। ঈদগড় বাইশারী সড়কে অপহরণ, রামুর গর্জনিয়ায় ডাকাতিসহ রাবার বাগানে অপহরণের সঙ্গে জড়িত থাকার কথাও অপকটে স্বীকার করেছেন তিনি।জিজ্ঞাসাবাদে তারেক জানান, সর্বশেষ গত ৬ ফেব্রুয়ারি কক্সবাজারের ঈদগাঁও গজালিয়ায় বসতবাড়ি ডাকাতির পর ৭০ বছরের বৃদ্ধ সৈয়দুল হককে অপহরণের সঙ্গেও তিনি জড়িত ছিলেন।রাতে গ্রেফতার তারেককে নিয়ে অস্ত্র উদ্ধার ও অপহরণকারীদের আস্তানাসহ আরও অপহরণকারীদের ধরার জন্য গহীন পাহাড়ের সম্ভাব্য স্থানে অভিযান চালানো হয়েছে বলে জানান এই পুলিশ কর্মকর্তা।সায়ীদ আলমগীর/এমবিআর/এমএস</body>
</article>
