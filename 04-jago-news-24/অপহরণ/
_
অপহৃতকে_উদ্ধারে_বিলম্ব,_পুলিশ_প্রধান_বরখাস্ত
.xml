<article>
  <headline>
অপহৃতকে উদ্ধারে বিলম্ব, পুলিশ প্রধান বরখাস্ত
</headline>
  <url>https://www.jagonews24.com/international/news/516673</url>
  <published_at>
</published_at>
  <category>অপহরণ</category>
  <body>দক্ষিণ-পূর্বে ইউরোপের দেশ রোমানিয়ায় পুলিশ প্রধানসহ আরও দুজন কর্মকর্তাকে বহিষ্কার করা হয়েছে। অপহৃত ১৫ বছরের এক কিশোরীকে বাঁচাতে যথেষ্ট দায়িত্বপূর্ণ আচরণ না করায় বহিষ্কৃত হন তারা। তাদের বিরুদ্ধে অভিযোগ, একটি জরুরি ফোনকল পাওয়ার পরও ১৯ ঘণ্টা বিলম্ব করেছিল পুলিশ কর্তৃপক্ষ।মার্কিন দৈনিক নিউইয়র্ক টাইমসের এক অনলাইন প্রতিবেদনে জানানো হয়েছে, অপহৃত কিশোরী এখনও নিখোঁজ। ধারণা করা হচ্ছে তাকে মেরে ফেলা হয়েছে। এই ঘটনার পর গোটা দেশে ব্যাপক প্রতিক্রিয়া দেখা দেয়। পদচ্যুত পুলিশ প্রধানের বাসভবনের সামনে বিক্ষোভ করে শতাধিক ক্ষুব্ধ মানুষ।বিক্ষুব্ধ জনতার তীব্র বিক্ষোভের মুখে দেশটির প্রেসিডেন্ট এবং প্রধানমন্ত্রী যারা এই ঘটনায় দায়িত্বে অবহেলা করেছেন তাদের বিরুদ্ধে ব্যবস্থা নেয়ার নির্দেশ দেন। পুরো ঘটনার জন্য কারা কারা দায়ী সেটা বিশ্লেষণ করে চিহ্নিত করার নির্দেশও দেন তারা।অপহৃত ওই কিশোরি গত বৃহস্পতিবার সকালে ইউরোপীয়ান জরুরি সেবা বিভাগ থেকে তিনবার ফোনকল করেন। সে পুলিশের কার্যালয়ের অপারেটরকে বলে যে, তাকে এক ব্যক্তি অপহরণ করেছে। সে পাশের একটি শহর থেকে তার সাহায্য নিয়ে গাড়িতে করে (লিফট) বাড়িতে ফিরছিলেন।পুলিশ প্রধান লোন বুডা এই ঘটনা নিয়ে সাংবাদিকদের বলেন, টেলিফোন সংযোগ বিচ্ছিন্ন হওয়ার আগে মেয়েটি টেলিফোন অপারেটরকে বলে, ‘সে আসছে, সে আসছে।’ তবে ১৯ ঘণ্টা পর তাকে সাহায্য করার যে অভিযোগ উঠেছে সে বিষয়ে তিনি বলেন, ‘এটা ১৯ ঘণ্টা ছিল না।’পুলিশ প্রধান বলেন, তাদের কিছুটা বিলম্ব হলেও তারা পাশের শহর কারাকালে যান। গিয়ে কাইকে দেখতে পান না। তবে সেখানে মানুষের শরীরের বিচ্ছিন্ন হাড়, পোশাক এবং অলঙ্কার পড়ে থাকতে দেখলেও কোনো কারও শরীরের অস্তিত্ব খুঁজে পায়নি পুলিশ।গ্রেফতার গের্গো ডিঙ্কাগতকাল শনিবার কিশোরী পাচার এবং ধর্ষণের অভিযোগে গের্গো ডিঙ্কা নামের ৬৬ বছর বয়সী এক মেকানিককে গ্রেফতার করেছে পুলিশ। আদালতে হাজির করার আগে আগামী ত্রিশ দিন তাকে প্রাথমিক কারাবাস ভোগ করতে হবে।দেশটির স্বরাষ্ট্র মন্ত্রী নিকোলা মোগা গণমাধ্যমকে জানিয়েছেন, তিনি পুলিশ প্রধান বুডাকে বরখাস্ত করেছেন। এ ছাড়া দুই কাউন্টির দুজন শীর্ষ পুলিশ কর্মকর্তাকেও বরখাস্ত করা হয়েছে বলে জানান তিনি। তবে রোমানিয়া পুলিশ আপাতত এ বিষয়ে কোনো মন্তব্য করতে রাজি হয়নি।এসএ/পিআর</body>
</article>
