<article>
  <headline>
বিসিএস উত্তীর্ণ মেয়েকে উদ্ধারে থানার সামনে অবস্থান বাবা-মায়ের
</headline>
  <url>https://www.jagonews24.com/country/news/452200</url>
  <published_at>
</published_at>
  <category>অপহরণ</category>
  <body>নেত্রকোনায় ৩৭তম বিসিএসে (প্রশাসন) উত্তীর্ণ তাসলিমা সুলতানা সিনথিয়াকে অপহরণের অভিযোগ উঠেছে। মেয়েকে দ্রুত উদ্ধারের দাবিতে বৃহস্পতিবার নেত্রকোনার কেন্দুয়া থানা প্রাঙ্গণে অবস্থান নিয়েছেন সিনথিয়ার বাবা সুলতান আহমেদ ও মা রাজিয়া সুলতানা। তারা সকাল ৯টা থেকে বেলা দেড়টা পর্যন্ত থানা প্রাঙ্গণে মাটিতে বসে অবস্থান নেন।এর আগে বুধবার রাতে সিনথিয়াকে অপহরণের অভিযোগে কেন্দুয়া থানায় মামলা করেন তার মা। মামলায় কেন্দুয়া পৌরসভার সাবেক মেয়র আব্দুল হক ভূইয়ার ছোট ছেলে রাতুল হাসান বাবুসহ ৫ জনকে আসামি করা হয়েছে।মামলার বিবরণে জানা গেছে, কেন্দুয়া পৌর শহরের আরামবাগ মহল্লার বাসিন্দা সুলতান আহমেদের একমাত্র মেয়ে তাসলিমা সুলতানা সিনথিয়া। তিনি ৩৭তম বিসিএসে (প্রশাসন) উত্তীর্ণ। তাকে বাসা থেকে গত ১৮ সেপ্টেম্বর মঙ্গলবার সন্ধ্যায় উল্লেখিত আসামিদের সহযোগিতায় অস্ত্রের মুখে জিম্মি করে রাতুল হাসান বাবু সিএনজিতে তুলে নিয়ে যায়।সিনথিয়ার বাবা সুলতান আহমেদ জানান, অপহরণের দুদিন পেরিয়ে গেলেও আমার মেয়েকে উদ্ধার করতে পারছে না পুলিশ। পুলিশের ভূমিকা নিয়ে চরম অসন্তোষ প্রকাশ করেন তিনি।এ ব্যাপারে কেন্দুয়া থানা পুলিশের ভারপ্রাপ্ত কর্মকর্তা (ওসি) ইমারত হোসেন গাজী জানান, সিনথিয়াকে দ্রুত উদ্ধারের জোর চেষ্টা চলছে।এ ঘটনায় অতিরিক্ত নেত্রকোনার পুলিশ সুপার (অপরাধ) মো. শাজাহান মিয়া বলেন, আমরা সর্বোচ্চ প্রযুক্তি ব্যবহার করে আসামিদের গ্রেফতার ও ভিকটিমকে উদ্ধারের চেষ্টা করছি।কামাল হোসাইন/আরএআর/জেআইএম</body>
</article>
