<article>
  <headline>
মেঘনায় মাছ ধরতে গিয়ে অপহৃত দুই মাঝি
</headline>
  <url>https://www.jagonews24.com/country/news/464092</url>
  <published_at>
</published_at>
  <category>অপহরণ</category>
  <body>নোয়াখালীর বিচ্ছিন্ন দ্বীপ উপজেলা হাতিয়ার নিঝুম দ্বীপের পাশে মেঘনা নদীতে মাছ ধরার সময় লম্বা চরের মাথা থেকে দুই মাঝিকে অপহরণ করে নিয়ে গেছে জলদস্যুরা। তাদের মুক্তিপণ হিসেবে চার লাখ টাকা দাবি করা হয়েছে।হাতিয়া বোট মালিক সমিতির সভাপতি মো. রাশেদ জানান, নিঝুম দ্বীপের পাশে মেঘনা ও বঙ্গোপসাগরের মাঝামাঝি লম্বা চরের মাথা থেকে রোববার বিকেলে হাজি বেলাল ও ডুবাই বেলালের দুটি বোট ও মাঝি মাল্লাদের অপহরণ করে নিয়ে যায় জলদস্যুরা। পরে টাকার বিনিময়ে বোট দুটি ও জেলেদের ছেড়ে দিলেও হাসেম মাঝি ও জাফর মাঝিকে আটকে রাখে তারা। মুক্তিপণ হিসেবে তারা আরও চার লাখ টাকা দাবি করছে।স্থানীয় থানা পুলিশ ও কোস্টগার্ডকে বিষয়টি জানানো হলেও এখনও অপহৃত দুই মাঝিকে উদ্ধার করা যায়নি।হাতিয়া কোস্টগার্ডের স্টেশন কমান্ডার লে. কর্নেল শাকিল জানান, জেলে অপহরণের বিষয়টি তাদেরকে কেউ জানায়নি।মিজানুর রহমান/এফএ/জেআইএম</body>
</article>
