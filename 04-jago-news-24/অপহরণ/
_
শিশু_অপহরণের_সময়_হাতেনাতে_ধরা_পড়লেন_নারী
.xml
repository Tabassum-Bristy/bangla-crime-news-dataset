<article>
  <headline>
শিশু অপহরণের সময় হাতেনাতে ধরা পড়লেন নারী
</headline>
  <url>https://www.jagonews24.com/country/news/460023</url>
  <published_at>
</published_at>
  <category>অপহরণ</category>
  <body>মেহেরপুরে শিশু অপহরণের সময় এক অপহরণকারীকে আটক করে পুলিশে দিয়েছে স্থানীয়রা।সোমবার সকাল সাড়ে ১০টার দিকে নিশিপুর বামন্দী প্রিক্যাডেট স্কুলের শিক্ষার্থী সেজুতিকে অপহরণের সময় তাকে আটক করা হয়। স্থানীয়রা জানিয়েছেন, গাংনী উপজেলার নিশিপুর-বামন্দী প্রিক্যাডেট স্কুলের দ্বিতীয় শ্রেণির শিক্ষার্থী ও নিশিপুর গ্রামের হোটেল ব্যবসায়ী আবু হানিফের মেয়ে সেজুতিকে (৭) অপহরণের সময় দেখে ফেললে অপহরকারী ওই নারী পালিয়ে যাওয়ার চেষ্টা করেন। এ সময় তাকে ধরে পুলিশে সোপর্দ করা হয়।আটক মোছা. চম্পা খাতুন ওরফে টগর ওই উপজেলার বাওট গ্রামের বাসিন্দা।গাংনী থানার ভারপ্রাপ্ত কর্মকর্তা (ওসি) হরেন্দ্র নাথ সরকার জানান, বিদ্যালয় প্রাঙ্গণ থেকে শিশু অপহরণের অভিযোগে এক নারীকে আটক করা হয়েছে। মামলা শেষে তাকে আদালতে পাঠানো হবে।আসিফ ইকবাল/এফএ/জেআইএম</body>
</article>
