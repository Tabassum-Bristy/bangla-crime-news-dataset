<article>
  <headline>
অপহরণের পর হত্যা, শিয়াল-কুকুরে ছিঁড়ে খেল শিশুর লাশ
</headline>
  <url>https://www.jagonews24.com/country/news/476150</url>
  <published_at>
</published_at>
  <category>অপহরণ</category>
  <body>মানিকগঞ্জের সাটুরিয়ায় মুক্তিপণের দাবিতে অপহৃত সাত বছরের এক শিশুর মরদেহ উদ্ধার করেছে র‌্যাব-৪। এ ঘটনায় দুজনকে আটক করা হয়েছে।র‌্যাব-৪ এর উপ-অধিনায়ক মেজর আব্দুল হাকিম বিষয়টি নিশ্চিত করেছেন।র‌্যাব ও পুলিশ সূত্র জানায়, বৃহস্পতিবার বিকেলে বাড়ির পাশে খেলার সময় জালসুকা গ্রামের সামছুল ইসলামের একমাত্র সন্তান জোবায়ের ইসলাম নিখোঁজ হয়। পরে মোবাইল ফোনে তিন লাখ টাকা মুক্তিপণ দাবি করা হয়। পরিবারের পক্ষ থেকে বিষয়টি আইনশৃঙ্খলা বাহিনীকে জানানো হয়।পরে প্রযুক্তির সহায়তায় র‌্যাব সামছুল ইসলামের প্রতিবেশী মহিদুল ইসলাম ও উজ্জলকে আটক করে। তাদের স্বীকারোক্তিতেই সকালে বাড়ির পাশের একটি লেবু বাগান থেকে জোবায়েরের মরদেহ উদ্ধার করা হয়। তাকে শ্বাসরোধ করে হত্যা করা হয়েছে বলে প্রাথমিক তদন্তে জানিয়েছে র‌্যাব। শিয়াল কিংবা কুকুরে খাওয়ার কারণে শিশুটির শরীরের বিভিন্ন অংশ আলাদা হয়ে গেছে।সাটুরিয়া থানার ভারপ্রাপ্ত কর্মকর্তা আমিনুল ইসলাম জানান, ময়নাতদন্তের জন্য মরদেহ মানিকগঞ্জ সদর হাসপাতাল মর্গে পাঠানো হয়েছে। এ ঘটনায় থানায় হত্যা মামলা দায়েরের প্রস্তুতি চলছে।খোরশেদ/এফএ/এমএস/এসজি</body>
</article>
