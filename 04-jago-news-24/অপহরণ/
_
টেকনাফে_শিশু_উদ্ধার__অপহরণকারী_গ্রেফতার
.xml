<article>
  <headline>
টেকনাফে শিশু উদ্ধার : অপহরণকারী গ্রেফতার
</headline>
  <url>https://www.jagonews24.com/country/news/416905</url>
  <published_at>
</published_at>
  <category>অপহরণ</category>
  <body>কক্সবাজারের টেকনাফে মুক্তিপণের দাবিতে অপহৃত এক শিশুকে ৩ দিন পর উদ্ধার করেছে পুলিশ। এ সময় অপহরণকারী চক্রের সদস্য তোফায়েলকেও (২৩) গ্রেফতার করা হয়েছে।শুক্রবার ভোরে টেকনাফের নয়াপাড়া রোহিঙ্গা শরণার্থী ক্যাম্প এলাকা থেকে অপহৃত শিশুকে উদ্ধার ও অপহরণকারীকে গ্রেফতার করা হয় বলে জানিয়েছেন টেকনাফ থানার ওসি রণজিত বড়ুয়া।অপহৃত শিশু আলী আহম্মদ (৬) সাবরাং ইউনিয়নের গুচ্ছগ্রামের আবু তাহেরের ছেলে ও অপহরণকারী তোফায়েল একই ইউপি কচুবনিয়া এলাকার আবদুর রহিমের ছেলে।টেকনাফ থানার ওসি রনজিত কুমার বড়ুয়া জানান, মঙ্গলবার বেলা ১১টার দিকে সাবরাংয়ের গুচ্ছগ্রামে নিজ বাড়ির পাশে সমবয়সী অন্যান্য শিশুদের সঙ্গে খেলছিল আলী আহাম্মদ। এ সময় পাশে ঘোরাফেরা করা ইসমাইল, তোফায়েল আর বেলাল আলী আহমদের মুখ চেপে ধরে টেনে হিঁচড়ে নিয়ে যায়।সারাদিনেও আলী আহম্মদ বাড়ি না ফেরায় তার মা-বাবা ও স্বজনরা তাকে খোঁজাখুঁজি শুরু করে। এক পর্যায়ে অপহরণকারী ইসমাইল ফোন করে অপহৃতের বাবাকে। ছেলেকে জীবিত পেতে চাইলে পাঁচ লাখ টাকা মুক্তিপণ দাবি করে অপহরণকারী চক্রটি। পরে ওইদিন রাতে বিষয়টি পুলিশকে অবহিত করে শিশুটির বাবা। এরপর মোবাইল ট্র্যাকিংয়ের মাধ্যমে তাকে উদ্ধার ও অপহরণ চক্রের সদস্য তোফায়েলকে আটক করা হয়।উদ্ধার শিশুকে তার মা-বাবার কাছে হস্তান্তর করা হয়েছে। এ ঘটনায় মামলা করে অপহণকারী চক্রের সদস্য তোফায়েলকে কারগারে পাঠানোর পাশাপাশি অন্যদের গ্রেফতারে অভিযান চালানো হচ্ছে বলে জানিয়েছেন ওসি।সায়ীদ আলমগীর/এফএ/এমএস</body>
</article>
