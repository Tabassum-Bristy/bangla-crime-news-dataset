<article>
  <headline>
ঢাকায় শিক্ষার্থীকে অপহরণ, ১০ লাখ টাকা মুক্তিপণ দাবি
</headline>
  <url>https://www.jagonews24.com/national/news/445853</url>
  <published_at>
</published_at>
  <category>অপহরণ</category>
  <body>রাজধানী থেকে বেসরকারি বিশ্ববিদ্যালয়ের এক শিক্ষার্থীকে অপহরণ করা হয়েছে বলে দাবি করেছে তার পরিবার। অপহরণকারীরা পরিবারের কাছে ফোন করে তার মুক্তির জন্য ১০ লাখ টাকা দাবি করেছে।মঙ্গলবার থেকে তাকে খুঁজে না পেয়ে বুধবার সকালে বাড্ডা থানায় পরিবারের পক্ষ থেকে সাধারণ ডায়েরি (জিডি) করা হয়েছে। শিক্ষার্থীর নাম এনামুল হক ওলেন (২৩)। তিনি একটি বেসরকারি বিশ্ববিদ্যালয়ের ইঞ্জিনিয়ারিং বিভাগের শিক্ষার্থী।বাড্ডা থানার ভারপ্রাপ্ত কর্মকর্তা (ওসি) রফিকুল ইসলাম জাগো নিউজকে বলেন, এ ঘটনায় পরিবারের পক্ষ থেকে একটি জিডি করা হয়েছে। পরিবারকে ফোন করে মুক্তিপণ দাবি করা হয়েছে। কে বা কারা কী উদ্দেশ্যে তাকে অপহরণ করেছে, তা নিশ্চিত হতে আমরা তদন্ত করছি।যে নম্বর থেকে ফোন করে মুক্তিপণ দাবি করা হয়েছে, সেটির সর্বশেষ অবস্থান ছিল মুন্সিগঞ্জে। সেখানে বাড্ডা থানার পুলিশের একটি টিম পাঠানো হয়েছে। তাকে খোঁজা হচ্ছে।বাড্ডা থানার সহকারী উপ-পরিদর্শক (এএসআই) মাহবুব হাসান বলেন, ‘অপহরণকারীরা ফোন করে ১০ লাখ টাকা দাবি করেছেন বলে ডিজিতে উল্লেখ করা হয়েছে।’বিকেল সাড়ে ৪টা পর্যন্ত নিখোঁজ শিক্ষার্থীর খোঁজ পাওয়া যায়নি।এআর/জেডএ/আরআইপি</body>
</article>
