<article>
  <headline>
সুন্দরবনে অপহৃত ৭ জেলে উদ্ধার
</headline>
  <url>https://www.jagonews24.com/country/news/427392</url>
  <published_at>
</published_at>
  <category>অপহরণ</category>
  <body>সুন্দরবনের সাতক্ষীরা রেঞ্জে মুক্তিপণের দাবিতে অপহৃত সাত জেলেকে উদ্ধার করেছে র‌্যাপিড অ্যাকশান ব্যাটালিয়ন (র‌্যাব)-৮ এর সদস্যরা। মঙ্গলবার ভোরে মালঞ্চ নদীর পীরখালি এলাকা থেকে র‌্যাব সদস্যরা তাদের উদ্ধার করেন।উদ্ধার জেলেরা হলেন- শ্যামনগর উপজেলার মুন্সিগঞ্জ ইউনিয়নের মথুরাপুর গ্রামের মোন্তেজ গাজীর ছেলে রাশেদুল ইসলাম (২৮), একই গ্রামের দেবেন সানার ছেলে বিশ্বনাথ সানা (২৮), মনোরঞ্জন মন্ডলের ছেলে বিশ্ব মন্ডল (২০), সুজীর মন্ডলের ছেলে জয়দেব মন্ডল (২৫), ফকির মন্ডলের ছেলে পরিতোষ মন্ডল (২৪), মেহের আলী গাজীর ছেলে মাছুম গাজী (২৩) ও দক্ষিণ কদমতলা এলাকার ফনিন্দ্র নাথ মন্ডলের ছেলে রমেশ মন্ডল (২০)।এর আগে গত সোমবার দুপুরে সুন্দরবন সাতক্ষীরা রেঞ্জের মালঞ্চ নদী সংলগ্ন আড়েরদুনে খালে কাঁকড়া শিকারের সময় বনদস্যু কাজল বাহীনির সদস্যরা তাদের অপহরণ করে।র‌্যাব-৮ এর এএসপি মুকুল জানান, বনদস্যু কাজল বাহিনীর হাতে অপহৃত সাত জেলেকে উদ্ধার করা হয়েছে। বনদস্যু কাজল বাহিনীকে গ্রেফতার অভিযান অব্যাহত রয়েছে।আকরামুল ইসলাম/এফএ/জেআইএম</body>
</article>
