<article>
  <headline>
আত্মীয় হিসেবে বাসায় এসে শিশু নিয়ে উধাও
</headline>
  <url>https://www.jagonews24.com/country/news/502949</url>
  <published_at>
</published_at>
  <category>অপহরণ</category>
  <body>ঝিনাইদহের কালীগঞ্জে রিয়াদ হোসেন (৯) নামে এক শিশু অপহরণের শিকার হয়েছে। রিয়াদ উপজেলার বগেরগাছী গ্রামের ফারুক হোসেনের ছেলে। সে বগেরগাছি সরকারি প্রাথমিক বিদ্যালয়ের ৪র্থ শ্রেণির ছাত্র। অপহরণের ঘটনায় কালীগঞ্জ থানায় অভিযোগ দায়ের হয়েছে।অপহৃত শিশুটির পরিবার ও রাখালগাছী ইউনিয়নের চেয়ারম্যান মহিদুল ইসলাম মন্টু জনান, অপহরণকারী বগেরগাছী গ্রামের শুকুর আলীর ছেলে মুন্না দীর্ঘদিন গ্রাম ছেড়ে অন্যত্র বসবাস করছিল। গত শুক্রবার সে গ্রামে এসে আত্মীয়তার সূত্র ধরে রিয়াদদের বাড়িতে রাত্রিযাপন করে। পরদিন শনিবার সকালে রিয়াদকে নিয়ে সকালের নাস্তা আনতে বাজারে যায় মুন্না। এরপর থেকেই মুন্না ও রিয়াদ নিখোঁজ রয়েছে। পরিবারের লোকজন খোঁজাখুঁজি করেও তাদের কোনো খোঁজ পায়নি। ধারণা করা হচ্ছে মুন্না বিশেষ কোনো সুবিধা আদায়ের জন্য রিয়াদকে অপহরণ করে নিয়ে গেছে।এ বিষয়ে কালীগঞ্জ থানা পুলিশের ওসি ইউনুচ আলী জানান, শিশু অপহরণের ঘটনায় থানায় একটি অভিযোগ পেয়েছেন। পুলিশ তদন্ত করছে। অপহরনকারীকে গ্রেফতার ও শিশুটিকে দ্রুত উদ্ধারের চেষ্টা চলছে।আব্দুল্লাহ আলমাসুদ/এফএ/জেআইএম</body>
</article>
