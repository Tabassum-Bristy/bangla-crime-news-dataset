<article>
  <headline>
অপহরণের তিনদিনেও খোঁজ মেলেনি আবাসন ব্যবসায়ীর
</headline>
  <url>https://www.jagonews24.com/country/news/72230</url>
  <published_at>
</published_at>
  <category>অপহরণ</category>
  <body>অপহরণের তিনদিনেও খোঁজ পাওয়া যায়নি অপহৃত আবাসন ব্যবসায়ী আবদুল হাকিমের (৩৫)। মঙ্গলবার (২৯ ডিসেম্বর) গভীর রাতে নগরীর চান্দগাঁও থানার বাহির সিগন্যাল এলাকা থেকে অপহরণের শিকার হন এই ব্যবসায়ী। এদিকে, এই ঘটনার সঙ্গে জড়িত থাকার সন্দেহে একজনকে আটক করলেও এখনো কোনো ক্লু বের করতে পারেনি পুলিশ। চান্দগাঁও থানার অফিসার ইনচার্জ আবু মোহাম্মদ শাহজাহান কবির জানান, মঙ্গলবার গভীর রাতে আব্দুল হাকিম গাড়ি চালিয়ে  বাসায় ফিরছিলেন। বাহির সিগন্যাল এলাকায় একটি কালো প্রাডো পাজেরো ও সাদা মাইক্রোবাস সড়কে আড়াআড়িভাবে রাস্তা অবরোধ করে গাড়ির গতিরোধ করা হয়। এরপর আব্দুল হাকিমকে গাড়ি থেকে নামিয়ে মাইক্রোবাসে তুলে নেয়া হয়।  এরপর মাইক্রোবাস ও প্রাডো গাড়িটি নগরীর বহদ্দারহাটের দিকে চলে যায়।তিনি আরো জানান, নগরীর চান্দগাঁও এলাকায় ওয়েল টাওয়ারের আটতলায় নিজস্ব ফ্ল্যাটে পরিবার নিয়ে থাকেন আব্দুল হাকিম। হারবাল ওষুধের কারখানা এবং আবাসন ব্যবসার সঙ্গে জড়িত তিনি।এ ঘটনায় বুধবার রাতে নগরীর চান্দগাঁও থানায় অপহরণ মামলা দায়েরের পর পুলিশ বৃহস্পতিবার সকালে নগরীর জঙ্গি শাহ’র মাজার থেকে সেলিম সরকার নামে একজনকে আটক করে।  জীবন মুছা/এসকেডি/পিআর</body>
</article>
