<article>
  <headline>
জেলেদের ছাড়তে দেড় কোটি টাকা চায় ‘গরিবের বন্ধু’
</headline>
  <url>https://www.jagonews24.com/country/news/444555</url>
  <published_at>
</published_at>
  <category>অপহরণ</category>
  <body>জলদস্যুদের আস্তানায় জিম্মি থাকা জেলেদের মুক্তি দিতে প্রায় দেড় কোটি টাকা মুক্তিপণ দাবি করেছে জলদস্যু ‘গরিবের বন্ধু’ ছাত্তার ভাই বাহিনী।বুধবার বিকেলে বিষয়টি জানিয়েছেন বরগুনা জেলা মৎস্যজীবী ট্রলার মালিক সমিতির সভাপতি গোলাম মোস্তফা চৌধুরী। তিনি বলেন, জেলেদের মুক্তিপণ হিসেবে দেড় কোটি টাকা চায় জলদস্যু ‘গরিবের বন্ধু’ ছাত্তার ভাই বাহিনী।এর আগে ৫ আগস্ট গভীর সমুদ্রে মাছ ধরা ট্রলারে গণডাকাতি করে মুক্তিপণের দাবিতে ২৫ মাঝিকে অপহরণ করেছে সশস্ত্র জলদস্যু ছোট ভাই বাহিনী। পরে তাদের কাছ থেকে ওসব মাঝিকে ছিনিয়ে নেয় জলদস্যু গরিবের বন্ধু ছাত্তার ভাই বাহিনী। অপহৃত ২৫ মাঝির বাড়ি বরগুনা, পাথরঘাটা, বাগেরহাট ও মহিপুরে।ট্রলার মালিক মোশারেফ হোসেন ও মো. নুরুল ইসলাম বলেন, জলদস্যুরা মোবাইল ফোনে অপহৃত জেলেদের ফিরিয়ে দিতে জনপ্রতি ৫ লাখ (সর্বমোট ১ কোটি ৩০ লাখ) টাকা দাবি করেছে। এর মধ্যে ডাকাতির সময় জলদস্যুদের বাধা দেয়ায় জাফর মাঝির জন্য ১০ লাখ টাকা দাবি করে তারা।এএম/এমএস</body>
</article>
