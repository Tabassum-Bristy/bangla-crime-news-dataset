<article>
  <headline>
টাঙ্গাইল থেকে অপহৃত শিশু সুনামগঞ্জে উদ্ধার
</headline>
  <url>https://www.jagonews24.com/country/news/349420</url>
  <published_at>
</published_at>
  <category>অপহরণ</category>
  <body>টাঙ্গাইলের সখীপুরে সিনহা নামে তিন বছরের এক শিশু অপহৃত হওয়ার ৩৬ ঘণ্টা পর উদ্ধার হয়েছে। রোববার রাতে শিশুটিকে সুনামগঞ্জ জেলার মধ্যনগর থানার ভারতের সীমান্তবর্তী গন্ধিরগাঁও গুচ্ছগ্রাম থেকে উদ্ধার করে সখীপুর থানা পুলিশ।এ ঘটনায় শিশুটির নানাবাড়ির পোল্ট্রি খামারের কর্মচারী আল আমিন (২৭) ও তার বন্ধু সাইফুল ইসলামকে (২৫) আটক করেছে পুলিশ।শিশুটির পরিবার সূত্রে জানা গেছে, শনিবার বেলা ১১টার দিকে পাশের বাজারে চুল কাটানোর কথা বলে শিশুটিকে নিয়ে উধাও হয় আল আমিন। পরে আল আমিনের বন্ধু সাইফুলকে আটক করে পুলিশে দেয়া হয়। শিশুটির চাচা রেজাউল করিম সখীপুর থানায় সাধারণ ডায়েরি (জিডি) করেন। শিশুটির বাবা প্রবাসী।এ প্রসঙ্গে সখীপুর থানা পুলিশের ভারপ্রাপ্ত কর্মকর্তা (ওসি) মাকছুদুল আলম জানান, আল আমিনের মুঠোফোন ট্র্যাক করে রাতেই সুনামগঞ্জ জেলার ধরমপাশা উপজেলার মধ্যনগর থানা এলাকা থেকে শিশুটিকে উদ্ধার করা হয়। শিশু পাচারকারী সন্দেহে আল আমিন ও সাইফুলকে আটক করা হয়েছে।আরিফ উর রহমান টগর/আরএআর/আইআই</body>
</article>
