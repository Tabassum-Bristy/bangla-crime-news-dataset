<article>
  <headline>
রাঙ্গামাটিতে ৩ যুবককে অপহরণের অভিযোগ
</headline>
  <url>https://www.jagonews24.com/country/news/424201</url>
  <published_at>
</published_at>
  <category>অপহরণ</category>
  <body>রাঙ্গামাটির বাঘাইছড়ি উপজেলায় তিন আদিবাসী যুবককে অপহরণের অভিযোগ উঠেছে। জানা গেছে, শুক্রবার সন্ধ্যার দিকে তাদেরকে বাঘাইছড়ি পৌর এলাকা থেকে অপহরণ করা হয়। এ ঘটনায় জেএসএস’কে দায়ী করেছে ইউপিডিএফ।ইউনাইটেড পিপলস ড্রেমোক্রেটিক ফ্রন্টের (ইউপিডিএফ) প্রচার বিভাগের প্রধান নিরন চাকমা অভিযোগ করেন, শুক্রবার সন্ধ্যায় তাদের অপহরণ করে নিয়ে যায় সংস্কারপন্থী জেএসএস গ্রুপ। ইউপিডিএফ সমর্থন করায় তাদেরকে অপহরণ করা হয়েছে।তবে এ বিষয়ে পার্বত্য চট্টগ্রাম জনসংহতি সমিতির (জেএসএস) কারো বক্তব্য পাওয়া যায়নি।অপহৃতরা হলেন- সাজেকের বাঘাইহাট এলাকার হাজাছড়া গ্রামের সুমতি চাকমার ছেলে বিশ্ব কল্যাণ চাকমা (১৬) ও সুনীল চাকমার ছেলে নিশান চাকমা (১৭) এবং রুপকারী এলাকার হেঙত্তে চাকমার ছেলে রিপন চাকমা (৩০)। অপহৃত নিশান চাকমার মা নিরুপা চাকমা সাজেক নারী সমাজের সভাপতি দায়িত্বে রয়েছেন।বাঘাইছড়ি থানার ওসি আমির হোসেন বলেন, আমরা এ ধরনের কোনো সংবাদ পায়নি। থানায় এখন পর্যন্ত কেউ কোনো অভিযোগও করেনি। অভিযোগ এলে তদন্ত করে দেখব।এফএ/এমএস</body>
</article>
