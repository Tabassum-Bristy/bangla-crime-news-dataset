<article>
  <headline>
শিশুকে শেকল পরিয়ে মাকে অপহরণ
</headline>
  <url>https://www.jagonews24.com/country/news/422802</url>
  <published_at>
</published_at>
  <category>অপহরণ</category>
  <body>নাটোরের গুরুদাসপুরে মা ছাবিনা বেগমকে অপহরণের পর ১০ বছরের শিশু জিমের পায়ে শেকল পরিয়ে রাস্তায় ফেলে রেখে গেছে অপহরণকারীরা। পরে শিশুটির চিৎকার শুনে এলাকাবাসী তাকে উদ্ধার করে। শুক্রবার রাত ৩টার দিকে পৌর সদরের চাচকৈড় বাজার পাড়ায় এ ঘটনা ঘটে। শিশু কন্যা জিম উপজেলার কাছিকাটা দক্ষিণ পাড়া গ্রামের মৃত আয়নুল হকের মেয়ে।  শনিবার সকালে ঘটনাটি পুলিশকে জানানো হলে পুলিশ ঘটনাটির তদন্ত শুরু করে। তবে এঘটনায় থানায় এখনও কোন মামলা দায়ের করা হয়নি।শিশু জিমের বরাত দিয়ে গুরুদাসপুর থানার উপ-পরিদর্শক শহিদুল ইসলাম জানান, শুক্রবার রাত ২টার দিকে প্রকৃতির ডাকে সাড়া দেয়ায় মায়ের সঙ্গে ঘরের বাহিরে যায় শিশু কন্যা জিম। হঠাৎ অপরিচিত কয়েকজন লোক তার মায়ের মুখ চেপে ধরে মোটর সাইকেলে করে নিয়ে যায় এবং তাকে পায়ে শেকল পড়িয়ে তালা দিয়ে অন্য রাস্তা দিয়ে চাচকৈড় বাজার পাড়ায় ফেলে রেখে পালিয়ে যায়। এ সময় মেয়েটির কান্না শুনে এলাকাবাসী শিশুটিকে উদ্ধার করে। পরে সকালে বিষয়টি পুলিশকে জানানো হলে পুলিশ শিশুটির কাছে ঘটনাটির বিবরণ শুনে।শিশুটির দেয়া তথ্য অনুযায়ী বিষয়টি তারা গুরুত্ব দিয়ে দেখছেন এবং সঠিক তদন্ত করে তার আত্মীয় স্বজনদের কাছে শিশুকে হস্তান্তর করা হবে বলে জানান পুলিশের এ কর্মকর্তা।রেজাউল করিম রেজা/আরএ/এমএস</body>
</article>
