<article>
  <headline>
বিয়ের প্রস্তাবে রাজি না হওয়ায় ছোট বোনকে অপহরণ
</headline>
  <url>https://www.jagonews24.com/country/news/377293</url>
  <published_at>
</published_at>
  <category>অপহরণ</category>
  <body>নেত্রকোনায় বিয়ের প্রস্তাবে রাজি না হওয়ায় কিশোরীর ছোট বোনকে অপহরণ করেছে এক যুবক। এ ঘটনায় ওই যুবককে আটক করেছে পুলিশ।একইসঙ্গে অপহরণের ১৮ ঘণ্টা পর অপহৃত শিশু মারিয়াকে (১৩ মাস) পৌর শহরের মঈনপুর এলাকা থেকে উদ্ধার করে জেলা গোয়েন্দা পুলিশ। এ সময় অপহরণকারীকে আটক করা হয়।নেত্রকোনা মডেল থানা পুলিশের পরিদর্শক আমীর তৈমুর ইলী জানান, শুত্রবার রাত থেকে অপহৃত শিশুকে উদ্ধার করতে মোবাইল ট্র্যাকিং করে পুলিশ। শনিবার রাতে অপহরণকারীকে আটক করে ডিবি পুলিশ। পরে উদ্ধার শিশু ও আটক অপহরণকারীকে নেত্রকোনা মডেল থানায় হস্তান্তর করে ডিবি পুলিশ।তিনি আরও জানান, অষ্টম শ্রেণিতে পড়ুয়া শিশুর বড় বোনকে বিয়ের প্রস্তাব দেন সদর উপজেলার তারাকুরি গ্রামের সোনাফর মিয়ার ছেলে সাজ্জাতুর রহমান মিস্টার। কিন্তু ওই বিয়ের প্রস্তাবে রাজি না হওয়ায় শুক্রবার রাতে কিশোরীর ছোট বোনকে অপহরণ করা হয়। পরে বিয়ের জন্য চাপ দিয়ে শিশুটিকে পণ হিসেবে ব্যবহার করেন মিস্টার। এ ব্যাপারে অপহরণকারীর বিরুদ্ধে নেত্রকোনা মডেল থানায় মামলার প্রক্রিয়া চলছে বলেও জানান তিনি।কামাল হোসাইন/এএম/আরআইপি</body>
</article>
