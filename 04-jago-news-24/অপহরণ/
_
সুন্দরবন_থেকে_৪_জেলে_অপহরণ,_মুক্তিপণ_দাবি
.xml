<article>
  <headline>
সুন্দরবন থেকে ৪ জেলে অপহরণ, মুক্তিপণ দাবি
</headline>
  <url>https://www.jagonews24.com/country/news/405476</url>
  <published_at>
</published_at>
  <category>অপহরণ</category>
  <body>সুন্দরবন সাতক্ষীরা রেঞ্জ পশ্চিম সুন্দরবনের গহিনে আগুন জ্বালা খালে মাছ ধরার সময় ৪ জেলেকে মুক্তিপণের দাবিতে অপহরণ করেছে বনদস্যু ডন বাহিনীর সদস্যরা।সোমবার ভোরের দিকে জেলেদের অপহরণ করে ৪ লাখ টাকা মুক্তিপণ দাবি করেছে বনদস্যুরা। এ ঘটনায় শ্যামনগর থানায় জিডি হয়েছে।অপহৃত জেলেরা হলেন, কৈখালী ইউনিয়নের জয়াখালী গ্রামে জবেদ শেখের ছেলে শেখ মোত্তালেব (৪০), মজিদ কাগুচির ছেলে আহম্মদ কাগুচি (৪০) এবং একই এলাকার সাপখালী গ্রামের গোলাম গাজীর ছেলে জাহাঙ্গীর গাজী (৩৫) ও পূর্ব কৈখালী গ্রামে ছগলু গাজীর ছেলে আঃ রহমান (৩২)।অপহৃত জেলেদের বরাত দিয়ে ফিরে আসা জেলে শফিকুল জানান, গত ১৩ জানুয়ারি কৈখালী বন অফিস থেকে অনুমতি নিয়ে সুন্দরবনে আগুন জ্বালা খালে মাছ ধরার সময় ডন বাহিনী জেলেদের অপহরণ করে।কৈখালী স্টেশন কর্মকতা মিঠু তালুকদার বলেন, জেলে অপহরণের কথা শুনেছি, কিন্তু কেউ অভিযোগ করেনি।আকরামুল/ এমএএস/আইআই</body>
</article>
