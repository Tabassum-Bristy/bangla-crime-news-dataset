<article>
  <headline>
রংপুরে আইনজীবী নিখোঁজের ঘটনায় আটক ৪
</headline>
  <url>https://www.jagonews24.com/country/news/418950</url>
  <published_at>
</published_at>
  <category>অপহরণ</category>
  <body>রংপুরের বিশেষ জজ আদালতের পাবলিক প্রসিকিউটর (পিপি) ও আওয়ামী লীগ নেতা রথীশ চন্দ্র ভৌমিক বাবু সোনা (৫৮) নিখোঁজের ঘটনায় চারজনকে আটক করেছে পুলিশ।সোমবার দুপুরে কোতোয়ালি থানা পুলিশের ভারপ্রাপ্ত কর্মকর্তা (ওসি) বাবুল মিঞা স্বাক্ষরিত এক সংবাদ বিজ্ঞপ্তিতে বিষয়টি জানানো হয়েছে।আটকরা হলেন- নগরীর মাহিগঞ্জ ডিমলা কানন গোটলার আলম শেখের ছেলে দেলোয়ার হোসেন, হায়দার আলীর ছেলে রফিক মিয়া, ছালাম মিয়ার ছেলে জিয়ারুল মিয়া ও আজহারুল মিয়ার ছেলে বাহারুল মিয়া।সংবাদ বিজ্ঞপ্তিতে বলা হয়েছে, ডিমলা রাজ দেবত্বর স্টেট নিয়ে বিরোধের জের ধরে রথীশ চন্দ্র ভৌমিক বাবু সোনা অপহরণ হতে পারে সন্দেহে রোববার রাতে অভিযান চালিয়ে তাদেরকে আটক করা হয়।এছাড়া অপর এক অভিযানে নাশকতার পরিকল্পনাকালে মিঠাপুকুর থানার মালতলা ভবানীপুর এলাকা থেকে জামায়াত শিবিরের পাঁচজনকে গ্রেফতার করা হয়েছে।তারা হলেন- মোকলেছুর রহমান,মশিউর রহমান, মাহফুজার রহমান, শফিকুল ইসলাম ও বদরগঞ্জ থানার আনাবিল লোহানী। তাদেরকে থানায় জিঞ্জাসাবাদ করা হচ্ছে বলেও বিজ্ঞপ্তিতে জানানো হয়েছে।প্রসঙ্গত, শুক্রবার সকাল ৬টার দিকে কাজের কথা বলে নগরীর তাজহাট বাবুপাড়াস্থ নিজ বাড়ি থেকে পায়জামা-পাঞ্জাবি পরা এক ব্যক্তির সঙ্গে একটি লাল মোটরসাইকেলে করে বেরিয়ে যান বাবু সোনা। এরপর থেকে তার কোনো খোঁজ পাওয়া যাচ্ছে না। তার ব্যবহৃত মুঠোফোনটিও বন্ধ রয়েছে।জিতু কবীর/এএম/এমএস</body>
</article>
