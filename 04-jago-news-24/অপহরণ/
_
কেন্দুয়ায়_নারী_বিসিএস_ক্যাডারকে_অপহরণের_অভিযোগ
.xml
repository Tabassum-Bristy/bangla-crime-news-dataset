<article>
  <headline>
কেন্দুয়ায় নারী বিসিএস ক্যাডারকে অপহরণের অভিযোগ
</headline>
  <url>https://www.jagonews24.com/country/news/452106</url>
  <published_at>
</published_at>
  <category>অপহরণ</category>
  <body>নেত্রকোণার কেন্দুয়া উপজেলায় ৩৭তম বিসিএসে উত্তীর্ণ নারী ক্যাডার তাসলীমা সিনথিয়াকে অপহরণের অভিযোগে মামলা দায়ের করেছে তার পরিবার।বুধবার বিকেলে অপহৃতের মা সুলতানা রাজিয়া বাদী হয়ে মামলাটি দায়ের করেন। অপহৃত সিনথিয়া কেন্দুয়া পৌর শহরের আরামবাগ মহল্লার সুলতান আহমদের মেয়ে।মামলায় কেন্দুয়া পৌরসভার প্রয়াত মেয়র আব্দুল হক ভুঁইয়ার ছোট ছেলে রাতুল হাসান বাবুকে প্রধান আসামি করা হয়েছে।মামলার অন্য আসামিরা হলেন- কেন্দুয়া বাজার কমিটির সভাপতি এনামুল হক ভুঁইয়ার ছেলে সাফিম, মুক্তিযোদ্ধা হাদিস মিয়ার ছেলে জুনায়েদ ও তার ভাই পুলক এবং কাউরাট গ্রামের মোজাম্মেল হকসহ অজ্ঞাত আরও ১৫/২০ জনকে আসিমি করা হয়েছে।মামলার বিবরণে জানা যায়, মঙ্গলবার সন্ধ্যায় উল্লিখিত আসামিদের সহযোগিতায় অস্ত্রের মুখে জিম্মি করে রাতুল হাসান বাবু সিনথিয়াকে সিএনজিতে তুলে নিয়ে যায়।কেন্দুয়া থানার ভারপ্রাপ্ত কর্মকর্তা ইমারত হোসেন গাজী মামলার বিষয়টি নিশ্চিত করে বলেন, অপহৃতাকে উদ্ধারের জোর প্রচেষ্টা চলছে।কামাল হোসাইন/বিএ</body>
</article>
