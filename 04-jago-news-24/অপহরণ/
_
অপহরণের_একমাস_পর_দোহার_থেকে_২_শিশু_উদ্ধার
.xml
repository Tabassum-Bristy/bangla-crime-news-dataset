<article>
  <headline>
অপহরণের একমাস পর দোহার থেকে ২ শিশু উদ্ধার
</headline>
  <url>https://www.jagonews24.com/national/news/429319</url>
  <published_at>
</published_at>
  <category>অপহরণ</category>
  <body>রাজধানীর কদমতলী থেকে অপহরণের প্রায় একমাস পর দোহার থেকে দুই শিশু হিমু (৯) ও হিসামকে (৪) উদ্ধার করেছে পুলিশ।মঙ্গলবার দুপুরে দোহার থানাধীন নারায়নপুর এলাকা থেকে পুলিশ ব্যুরো অব ইনভেস্টিগেশন (পিবিআই) ঢাকা মেট্রোর একটি দল তাদের উদ্ধার করে।বুধবার এক সংবাদ বিজ্ঞপ্তিতে এ তথ্য জানায় পিবিআই।পিবিআই সূত্রে জানা গেছে, ২৮ এপ্রিল বাসার নিচে খেলার সময় অপহৃত হয় হিমু ও হিসাম। এ ঘটনায় দুই শিশুর মা লাকি রহমান বাদী হয়ে নারী ও শিশু নির্যাতন ট্রাইব্যুনালে একটি মামলা করেন। তার অভিযোগ- শিশু দুটির বাবা মো. হেলাল আহম্মেদ দলবলসহ ওইদিন খেলার মাঠ থেকে তাদের অপহরণ করে নিয়ে যায়। আদালত মামলা তদন্তের দায়িত্ব দেয় পিবিআইকে। মামলা তদন্তে নেমে দোহার থেকে দুই শিশুকে উদ্ধার করে পিবিআই।পুলিশ জানায়, এই ঘটনার সঙ্গে ভিকটিমদের চাচা মো. লিটন মৃধা (৩৫) ও মোহাব্বত আলীর (৩০) সংশ্লিষ্টতা রয়েছে বলে অভিযোগ পাওয়া গেছে। তাদের গ্রেফতারে চেষ্টা চলছে।আরএম/এমবিআর/আরআইপি</body>
</article>
