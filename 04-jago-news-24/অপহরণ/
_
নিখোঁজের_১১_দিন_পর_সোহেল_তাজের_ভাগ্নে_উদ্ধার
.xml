<article>
  <headline>
নিখোঁজের ১১ দিন পর সোহেল তাজের ভাগ্নে উদ্ধার
</headline>
  <url>https://www.jagonews24.com/country/news/507878</url>
  <published_at>
</published_at>
  <category>অপহরণ</category>
  <body>চট্টগ্রাম থেকে নিখোঁজের ১১দিন পর সাবেক স্বরাষ্ট্র প্রতিমন্ত্রী সোহেল তাজের ভাগ্নে সৌরভকে ময়মনসিংহ থেকে উদ্ধার করা হয়েছে। বৃহস্পতিবার ভোর সোয়া ৫টার দিকে তারাকান্দা উপজেলার বটতলা এলাকার জামিল রাইস মিলের সামনে থেকে তাকে উদ্ধার করা হয়।বিষয়টি জাগো নিউজকে নিশ্চিত করেছেন ময়মনসিংহের পুলিশ সুপার শাহ আবিদ হোসেন। তিনি জানান, সকাল ৯টায় প্রেস ব্রিফিংয়ে এ বিষয়ে বিস্তারিত জানানো হবে।এদিকে বৃহস্পতিবার সকাল ৬টার দিকে সাবেক স্বরাষ্ট্র প্রতিমন্ত্রী সোহেল তাজ ফেসবুক লাইভে তার ভাগ্নে সৌরভকে উদ্ধারের বিষয়টি জানিয়েছেন।গত ৯ জুন চট্টগ্রাম নগরীর অফমি প্লাজার সামনে থেকে সাবেক স্বরাষ্ট্র প্রতিমন্ত্রী সোহেল তাজের ভাগ্নে সৌরভকে একটি মাইক্রোবাসে করে কৌশলে তুলে নিয়ে যাওয়া হয়। পরে তার বাবা বাদী হয়ে নগরীর পাঁচলাইশ থানায় জিডি করেন। চট্টগ্রামের এক শিল্পপতির মেয়ের সঙ্গে প্রেমের সম্পর্কের জেরে তাকে অপহরণ করা হয়েছিলো বলে অভিযোগ পরিবারের।আরএআর/জেআইএম</body>
</article>
