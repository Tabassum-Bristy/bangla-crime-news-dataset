<article>
  <headline>
মংলা থেকে অপহৃত শিশু নারায়ণগঞ্জে উদ্ধার
</headline>
  <url>https://www.jagonews24.com/country/news/71342</url>
  <published_at>
</published_at>
  <category>অপহরণ</category>
  <body>মংলার মালগাজী থেকে অপহৃত শিশু মীমকে (৬) অপহরণের তিনদিন পর নারায়ণগঞ্জ থেকে উদ্ধার করেছে র‌্যাব-৬ খুলনা। এসময় দুই অপহরণকারীকেও গ্রেফতার করা হয়। আটকরা হলেন মনির হোসেন (২৮) ও সাইফুল ইসলাম (৩৮)।রোববার দুপুরে খুলনা র‌্যাব-৬ কার্যালয়ে এক সংবাদ সম্মেলনে লিখিত বক্তব্যে র‌্যাব-৬ এর অধিনায়ক খন্দকার রফিকুল ইসলাম বলেন, গত ২৩ ডিসেম্বর মংলার মালগাজী থেকে শিশু মীমকে মুক্তিপণের দাবিতে অপহরণ করে অপহরণকারীরা। পরে মীম এর নানী মোমেনা বেগম মংলা থানায় একটি সাধারণ ডায়েরি করেন ও র‌্যাব-৬কে বিষয়টি জানান।পরে লে. কমান্ডার এম. মাহফুজুল ইসলামের নেতৃত্বে র‌্যাবের একটি দল নারায়ণগঞ্জে উদ্ধার কার্যক্রম চালাতে থাকে। একপর্যায়ে সানার পাড় থেকে শিশু মীমকে উদ্ধার করা হয়। এসময় গ্রেফতার করা হয় ওই দুই অপহরণকারীকে।তিনি আরও জানান, অপহৃত শিশু মীমকে তার বাবা-মায়ের কাছে ফিরিয়ে দেওয়া হচ্ছে ও অপহরণকারীদের মংলা থানায় হস্তান্তরের প্রক্রিয়া চলছে।আলমগীর হান্নান/এমজেড/আরআইপি</body>
</article>
