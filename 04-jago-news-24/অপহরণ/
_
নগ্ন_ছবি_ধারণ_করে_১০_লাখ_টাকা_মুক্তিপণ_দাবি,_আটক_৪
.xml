<article>
  <headline>
নগ্ন ছবি ধারণ করে ১০ লাখ টাকা মুক্তিপণ দাবি, আটক ৪
</headline>
  <url>https://www.jagonews24.com/country/news/385465</url>
  <published_at>
</published_at>
  <category>অপহরণ</category>
  <body>ফরিদপুরে অপহরণের তিন দিন পর অপহৃত সামসুল হক মোল্লাকে (৫৮) শহরের আলীপুরের একটি বাড়ি থেকে উদ্ধার করা হয়েছে। এ সময় নারীসহ চার অপহরণকারীকে আটক করেছে র‌্যাব।সোমবার সন্ধ্যায় ফরিদপুর শহরের আলীপুরের খাঁ পাড়া এলাকার একটি বাড়ি থেকে অপহৃতকে উদ্ধার ও অপহরণকারীদের আটক করা হয়।আটকরা হলেন- রেখা বেগম, আবু তালেব, খন্দকার মাহফুজ আলম মুন ও খন্দাকার সুমন।র‌্যাব-৮ ফরিদপুর ক্যাম্পের অধিনায়ক মো. রইচউদ্দিন বলেন, গত ২ ডিসেম্বর দুপুরে সামসুল হক মোল্লা তার নিজ বাড়ি জেলার নগরকান্দার ফুলসুতি ইউনিয়নের রামপাশা থেকে ফরিদপুর মেডিকেল কলেজ হাসপাতালে আসেন। হাসপাতালের সামনে আসা মাত্রই একদল অপহরণকারী তাকে প্রশাসনের লোক পরিচয় দিয়ে প্রথমে শহরের গোয়ালচামট এলাকায় এবং পরে আলীপুরের এই বাড়িতে আটকে রাখে। এ সময় তারা এক নারীকে দিয়ে নগ্ন ছবি ধারণ করে ১০ লাখ টাকা মুক্তিপণ দাবি করে।তিনি আরও জানান, এ ঘটনায় অপহৃত ব্যক্তির স্বজনরা তাকে খুঁজাখুঁজি করে না পেয়ে কোতয়ালী থানায় জিডি করলে র‌্যাব তিন দিন ধরে অভিযান চালিয়ে সোমবার ওই ব্যক্তিকে উদ্ধার ও চার অপহরণকারীকে আটক করা হয়।এস.এম. তরুন/আরএআর/জেআইএম</body>
</article>
