<article>
  <headline>
কক্সবাজারে অপহৃত শিশু চট্টগ্রামে উদ্ধার
</headline>
  <url>https://www.jagonews24.com/country/news/461621</url>
  <published_at>
</published_at>
  <category>অপহরণ</category>
  <body>কক্সবাজার জেলার পেকুয়া থেকে দীর্ঘ আড়াই মাস আগে অপহৃত নাইমুল হাসান নামে এক শিশুকে চট্টগ্রাম নগরের বাকলিয়া থেকে উদ্ধার করেছে র‌্যাব সদস্যরা। এ সময় দুই অপহরণকারীকে গ্রেফতার করা হয়।র‌্যাব জানিয়েছে মঙ্গলবার (৬ নভেম্বর) ভোরে বাকলিয়ার রফিক সওদাগর কলোনির একটি বাসা থেকে শিশুটিকে উদ্ধার করা হয়। এ সময় সেখান থেকে দুই যুবককে আটক করা হয়। তারা হলেন- মো. সোহেল (৩০) ও মো. পারভেজ (২২)।অপহৃত শিশু নাইমুল হাসান কক্সবাজার জেলার পেকুয়া এলাকার আবদুল হাই এর ছেলে।র‌্যাব-৭ এর মেজর মো. রবিউল ইসলাম জাগো নিউজকে বলেন, ‘বাকলিয়ার রফিক সওদাগর কলোনির একটি কক্ষ থেকে শিশু নাইমুল হাসানকে উদ্ধার করা হয়েছে। পেকুয়া থেকে তাকে অপহরণ করে সোহেল ও পারভেজ। এরপর তাকে এ কলোনির একটি কক্ষে আটকে রাখে। গোপন সূত্রে খবর পেয়ে র‌্যাব শিশুটিকে উদ্ধার এবং দুই অপহরণকারীকে গ্রেফতার করেছে।আবু আজাদ/এমএমজেড/জেআইএম</body>
</article>
