<article>
  <headline>
শিশুকে অপহরণের পর ৪০ লাখ টাকা মুক্তিপণ দাবি, আটক ৯
</headline>
  <url>https://www.jagonews24.com/country/news/473923</url>
  <published_at>
</published_at>
  <category>অপহরণ</category>
  <body>বরিশাল নগরীতে দিপা রাণী পুটি নামের ৩ বছর বয়সী এক শিশুকে অপহরণের পর ৪০ লাখ টাকা মুক্তিপণ দাবির অভিযোগে নয়জনকে আটক করা হয়েছে।সোমবার সকাল থেকে রাত ৮টা পর্যন্ত অভিযান চালিয়ে নগরীর বিভিন্ন এলাকা থেকে তাদের আটক করা হয়। তবে রাত ৮টা পর্যন্ত দিপা রাণী পুটিকে উদ্ধার করতে পারেনি পুলিশ।অপহৃত শিশু দিপা রাণীর বাবা বিনয় সমাদ্দার নগরের কাউনিয়া বাশেরহাট এলাকার একটি মিষ্টির দোকানের কর্মচারী। তিনি নগরীর ২০ নম্বর ওয়ার্ডের কলেজ এভিনিউতে ভাড়া বাসায় থাকেন।শিশুটির বাবা বিনয় সমাদ্দার বলেন, রোবার সকাল ১০টার দিকে দিপা রাণী ঘরের সামনে খেলা করছিল। কিছুক্ষণ পর থেকে তাকে খুঁজে পাওয়া যাচ্ছিল না। প্রতিবেশীসহ আত্মীয়-স্বজনের কাছে তার খোঁজখবর নেই। তাকে না পেয়ে এলাকায় মাইকিং করা হয়। পরে বিষয়টি পুলিশকে জানাই।এরই মধ্যে রোববার দুপুরে একটি অপরিচিত নম্বর থেকে আমার মোবাইলে কল করে অপরপ্রান্ত থেকে ৪০ হাজার টাকা মুক্তিপণ দাবি করা হয়। সন্ধ্যায় আবার ফোন করে মুক্তিপণ দাবি করা হয়। তবে দুইবারই ফোন করা ব্যক্তি নিজের পরিচয় দেয়নি কিংবা কোথায় টাকা পাঠাতে হবে তাও জানায়নি।কোতোয়ালি থানা পুলিশের ওসি নুরুল ইসলাম বলেন, যার ফোন দিয়ে মুক্তিপণ দাবি করা হয়েছিল সেই রাসেলকে আটক করা হয়েছে। সেই সঙ্গে জিজ্ঞাসাবাদের জন্য সোমবার সকাল থেকে রাত ৮টা পর্যন্ত অভিযান চালিয়ে নগরীর বিভিন্ন এলাকা থেকে আরও আটজনকে আটক করা হয়।ওসি নুরুল ইসলাম আরও বলেন, রাসেল জিজ্ঞাসাবাদে পুলিশকে জানিয়েছে অপহরণ করেনি। শুধুমাত্র টাকা আদায়ের জন্য ফোন দিয়েছে। বিষয়টি খতিয়ে দেখা হচ্ছে। অপহৃত শিশু দিপা রাণীকে উদ্ধারে পুলিশের একাধিক টিম কাজ করছে।সাইফ আমীন/এএম/এমএস</body>
</article>
