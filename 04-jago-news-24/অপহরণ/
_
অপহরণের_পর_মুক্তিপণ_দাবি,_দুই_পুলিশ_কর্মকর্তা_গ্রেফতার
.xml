<article>
  <headline>
অপহরণের পর মুক্তিপণ দাবি, দুই পুলিশ কর্মকর্তা গ্রেফতার
</headline>
  <url>https://www.jagonews24.com/country/news/480144</url>
  <published_at>
</published_at>
  <category>অপহরণ</category>
  <body>সাদা পোশাকে তিন যুবককে তুলে নিয়ে মুক্তিপণ দাবির অভিযোগে ওই দুই পুলিশ কর্মকর্তাকে গ্রেফতার করেছে গাজীপুর কালিয়াকৈর থানা পুলিশ। শুক্রবার দুপুর ১২টার দিকে তাদের গ্রেফতার করা হয়েছে বলে কালিয়াকৈর থানার ওসি আলমগীর হোসেন মজুমদার নিশ্চিত করেছেন।গ্রেফতাররা হলেন, কালিয়াকৈর থানায় কর্মরত এএসআই আব্দুল্লাহ আল মামুন ও মির্জাপুর থানায় কর্মরত এএসআই মোশরাফিকুর রহমান।জানা গেছে, গত বুধবার রাতে ঢাকা-টাঙ্গাইল মহাসড়কে কালিয়াকৈর উপজেলার সূত্রাপুর এলাকার শিলাবৃষ্টি সিএনজি ফিলিং স্টেশনে গাড়িতে গ্যাস নেয়ার সময় অভিযুক্ত ওই দুই পুলিশ কর্মকর্তা সাদা পোশাকে মাদক থাকার অভিযোগে তিন যুবককে তুলে নেন। পরে তাদের কাছে ৩০ লাখ টাকা মুক্তিপণ দাবি করেন।টাঙ্গাইল ও গাজীপুর পুলিশ সুপার প্রাথমিকভাবে ঘটনার সত্যতা পেয়ে বৃহস্পতিবার রাতে ওই দুই পুলিশ কর্মকর্তাকে গাজীপুর ও টাঙ্গাইল পুলিশ লাইনে প্রত্যাহার করেন। আর ভুক্তভোগী তিন যুবককে পরিবারের কাছে হস্তান্তর করা হয়।এদিকে শুক্রবার বিকেল ৩টায় গ্রেফতারদের সম্পর্কে গাজীপুর পুলিশ সুপার শামসুন্নাহার প্রেসব্রিফিং করবেন বলে কালিয়াকৈর থানার ওসি আলমগীর হোসেন মজুমদার জানিয়েছেন।এস এম এরশাদ/এফএ/এমএস</body>
</article>
