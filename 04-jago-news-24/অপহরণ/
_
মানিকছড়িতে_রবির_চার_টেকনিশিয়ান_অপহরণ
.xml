<article>
  <headline>
মানিকছড়িতে রবি'র চার টেকনিশিয়ান অপহরণ
</headline>
  <url>https://www.jagonews24.com/country/news/413623</url>
  <published_at>
</published_at>
  <category>অপহরণ</category>
  <body>পার্বত্য খাগড়াছড়ির মানিকছড়ি থেকে রবি টাওয়ারে কর্মরত চার টেকনিশিয়ানকে অপহরণ করেছে দুর্বৃত্তরা। মঙ্গলবার বিকেল সাড়ে তিনটার দিকে মানিকছড়ির ছদুরখীল এলাকা থেকে তাদের অপহরণ করা হয়।অপহৃতরা হলেন, মোহাম্মদ হারুন, মো. গিয়াসুদ্দিন, মো. শরীফুল ইসলাম ও মো. মিজানুর রহমান।মানিকছড়ি উপজেলার বাটনাতলি ইউনিয়ন পরিষদের সদস্য লাব্রেচাই মারমা জানান, অপহৃতরা রবি’র টাওয়ারে শ্রমিক হিসেবে কর্মরত ছিলেন। তাদেরকে চাঁদার জন্য কেউ অপহরণ করে থাকতে পারে বলেও জানান তিনি।স্থানীয় সূত্রে জানা গেছে, স্বশস্ত্র সন্ত্রাসীরা দীর্ঘদিন ধরে তাদের কাছে চাঁদা দাবি করে আসছিল। দাবিকৃত চাঁদা না দেয়ার কারণে মঙ্গলবার বিকেলের দিকে ৩/৪টি মোটরসাইকেল যোগে এসে সন্ত্রাসীরা অস্ত্রের মুখে তাদেরকে অপহরণ করে নিয়ে গেছে।মানিকছড়ি থানা পুলিশের অফিসার ইনচার্জ (ওসি) মোহাম্মদ রশিদ ঘটনার সত্যতা নিশ্চিত করে জানান, অপহৃতদের উদ্ধারে সেনাবাহিনী-পুলিশের যৌথ অভিযান চলছে।মুজিবুর রহমান ভুইয়া/এমএএস/এমএস</body>
</article>
