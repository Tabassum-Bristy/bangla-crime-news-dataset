<article>
  <headline>
বাসে স্বামীর পাশে বসে থাকা স্ত্রীকে অপহরণ
</headline>
  <url>https://www.jagonews24.com/country/news/337516</url>
  <published_at>
</published_at>
  <category>অপহরণ</category>
  <body>খাগড়াছড়ির মাটিরাঙ্গায় স্বামীর উপস্থিতিতে যাত্রীবাহী বাস থেকে স্ত্রী অপহরণের ঘটনা ঘটেছে। শুক্রবার দুপুর সাড়ে ১২টার দিকে মাটিরাঙ্গার বাইল্যাছড়ির সাইনবোর্ড এলাকায় এ ঘটনা ঘটে।জানা গেছে, ঈদের ছুটি শেষে স্ত্রীসহ বাসযোগে চট্টগ্রামে কর্মস্থলে ফিরছিলেন মো. নাজমুল হোসেন। বাস মাটিরাঙ্গার বাইল্যাছড়ি সাইনবোর্ড এলাকায় পৌঁছলে পাহাড়ের আঞ্চলিক স্বশস্ত্র সংগঠন ইউনাইটেড পিপলস ডেমোক্রেটিক ফ্রন্টের (ইউপিডিএফ) ১০/১২ জন নারীসহ ৪ জন পুরুষ কর্মী বাসের গতিরোধ করে এবং বাস (বিছমিল্লাহ পরিবহন) থেকে স্বামীর পাশে বসে থাকা স্ত্রীকে তুলে নিয়ে যায়।ঘটনার পরপরই নাজমুল হোসেন প্রথমে গুইমারা থানায় ও পরে মাটিরাঙ্গা সেনা জোনে বিষয়টি জানান। মাটিরাঙ্গা জোনের জোনাল স্টাফ অফিসার মেজর ইমরুল কায়েস মেহেদীর নেতৃত্বে নিরাপত্তাবাহিনী ও গুইমারা থানা পুলিশ অভিযান চালালেও এখন পর্যন্ত অপহৃত নারীকে উদ্ধার করা সম্ভব হয়নি।মুজিবুর রহমান ভুইয়া/আরএস/এমএস</body>
</article>
