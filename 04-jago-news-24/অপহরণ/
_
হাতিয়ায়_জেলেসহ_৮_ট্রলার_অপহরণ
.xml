<article>
  <headline>
হাতিয়ায় জেলেসহ ৮ ট্রলার অপহরণ
</headline>
  <url>https://www.jagonews24.com/country/news/522821</url>
  <published_at>
</published_at>
  <category>অপহরণ</category>
  <body>নোয়াখালীর হাতিয়া উপজেলার নিঝুম দ্বীপের দক্ষিণে গভীরে সাগরে মাছ ধরার সময় জেলেসহ ৮ ট্রলার নিয়ে গেছে জলদস্যুরা।হাতিয়া বোট মালিক সমিতির সভাপতি মোহাম্মদ রাশেদ জাগো নিউজকে জানান, নিঝুম দ্বীপের দক্ষিণে গভীর সাগর থেকে মাছসহ এম ভি মা বাবার দোয়া নামে ট্রলার ও মাঝি এরশাদকে সংঘবদ্ধ জলদস্যুরা অপহরণ করে।তিনি আরও জানান, অপহরণকারীরা বন্দরটিলা, রহমতঘাট, বাঁশখালী ও নিঝুম দ্বীপের সংঘবদ্ধ   ডাকাত দলের সদস্য। এ সময় তারা মাঝিসহ আরও সাত থেকে আটটি ইলিশ মাছ ধরার ট্রলার অপহরণ করে নিয়ে গেছে।এম ভি মা বাবার দোয়া ট্রলারের মালিক সাহেদ জানান, তার ট্রলারটি জাহাজমারা আমতলী ঘাট থেকে মাছ ধরার জন্য গভীর সাগরে গিয়েছিল। সোমবার দুপুরে জলদস্যুরা মাঝি ও মাছসহ ট্রলারটি অপহরণ করে। কিন্তু তারা নেটওয়ার্কে আসে রাত সাড়ে ১০টায়। এ মুহূর্তে ট্রলারসহ আমার মাঝিরা ডাকাতদের কাছে আটকা আছে।এ বিষয়ে কোস্ট গার্ডের হাতিয়া স্টেশন অফিসার, লে, জহরুল ইসলাম জাগো নিউজ জানান, ট্রলারগুলো নিঝুম দ্বীপের দক্ষিণে গভীর সাগর থেকে  দুপুরে অপহরণ করা হলেও তাদের মধ্যে একটি নেটওয়ার্কে আসে রাত সাড়ে ১০টায়। বিষয়টি জানার পর প্রকৃত অবস্থান জানার চেষ্টা করা হচ্ছে। পাশাপাশি গভীর সুমদ্রে থাকা জাহাজগুলোকেও এ বিষয়ে অবহিত করা হচ্ছে।মিজানুর রহমান/এমএমজেড/পিআর</body>
</article>
