<article>
  <headline>
শেরপুরে অপহৃত ভারতীয় নাগরিক উদ্ধার
</headline>
  <url>https://www.jagonews24.com/country/news/431280</url>
  <published_at>
</published_at>
  <category>অপহরণ</category>
  <body>শেরপুরে শ্রীবরদী সীমান্ত থেকে অপহৃত এক ভারতীয় নাগরিককে উদ্ধার করেছে পুলিশ। শনিবার দুপুরে উপজেলার বালিজুরি খ্রিষ্টানপাড়া গ্রাম থেকে তাকে উদ্ধার করা হয়।উদ্ধারকৃত ফালগুন আরেং ভারতের মেঘালয় রাজ্যের তোরা জেলার পোড়াকাশিয়া থানার হাতিমারাক গ্রামের মৃত চিং রে সাংমার ছেলে।পুলিশ জানায়, গত ২৩ মে ৭-৮ জন দুর্বৃত্ত মুখে কালো কাপড় বেঁধে ফালগুন আরেংকে তার নিজ বাড়ি থেকে অপহরণ করে গারো পাহাড়ে নিয়ে একটি ঘরে আটকে রাখে।শনিবার ভোরে ওই বাড়ি থেকে ফালগুন আরেং পালিয়ে শ্রীবরদীর বালিজুড়ি খ্রিষ্টানপাড়া গ্রামের তার এক আত্মীয়ের বাড়ি এসে আশ্রয় নেয়। গোপন সংবাদের ভিত্তিতে অভিযান চালিয়ে বালিজুরি খ্রিষ্টানপাড়া গ্রামের মৃত নরেশ দাজেলের ছেলে প্রাঞ্জল আরেংয়ের বাড়ি থেকে তাকে উদ্ধার করে পুলিশ।শ্রীবরদী থানা পুলিশের ওসি রেজাউল হক জানান, অপহৃত ভারতীয় নাগরিককে উদ্ধার করে থানায় আনা হয়েছে। এখন আইনি প্রক্রিয়ার মাধ্যমে তাকে তার স্বজনদের কাছে হস্তান্তর করা হবে।হাকিম বাবুল/এএম/এমএস</body>
</article>
