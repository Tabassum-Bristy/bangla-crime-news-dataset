<article>
  <headline>
মুক্তিপণে মুক্তি
</headline>
  <url>https://www.jagonews24.com/country/news/473168</url>
  <published_at>
</published_at>
  <category>অপহরণ</category>
  <body>কক্সবাজার সদরের কালিরছড়ায় রাতের আঁধারে বসতবাড়ি থেকে অপহৃত দুই চাষি অবশেষে মুক্তিপণে মুক্তি পয়েছেন। অর্ধলাখ টাকা মুক্তিপণে তারা ছাড়া পেয়েছেন বলে জানান ঈদগাঁও ইউনিয়ন কমিউনিটি পুলিশের সাধারণ সম্পাদক কালিরছড়ার সমাজপতি কাইয়ুম উদ্দিন ডিসেন্ট।তিনি বলেন, ঈদগাঁও ইউনিয়নের কালিরছড়া শিয়াপাড়ার মমতাজ আহমদের ছেলে শাহাব উদ্দিন প্রকাশ মজুম তাহের ও একই এলাকার আরেক মমতাজ আহমদের ছেলে ফরিদুল আলমকে বুধবার রাত আড়াইটার দিকে অপহরণ করে নিয়ে যায় অপহরণকারীরা।পরে মুঠোফোনে তাদের পরিবারের কাছ থেকে ৩ লাখ টাকা মুক্তিপণ দাবি করা হয়। দেন-দরবার শেষে শিয়াপাড়ার পূর্বে পাহাড়ি এলাকা দুইমোয়ায় অর্ধলাখ টাকা রেখে যেতে বলে অপহরণকারীরা।তাদের দাবিকৃত মুক্তিপণ পাওয়ার পর মজুম তাহের ও ফরিদকে ছেড়ে দেয় তারা। ফিরে আসা দুইজন ও তাদের পরিবার আতঙ্কে এ ব্যাপারে কাউকে কিছু বলছেন না।স্থানীয় ইউপি সদস্য মাহমুদুল হাসান মিনার ও ঈদগাঁও পুলিশ তদন্ত কেন্দ্রের ইনচার্জ আসাদুজ্জামান বলেন, অপহৃতরা ফিরে এসেছেন। তবে এ ব্যাপারে আমাদের কিছুই জানাননি তারা।সায়ীদ আলমগীর/এএম/এমকেএইচ</body>
</article>
