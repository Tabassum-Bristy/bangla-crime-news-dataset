<article>
  <headline>
অপহরণের সাতদিন পর স্কুলছাত্রী উদ্ধার, গ্রেফতার ১
</headline>
  <url>https://www.jagonews24.com/country/news/479598</url>
  <published_at>
</published_at>
  <category>অপহরণ</category>
  <body>বরিশালের গৌরনদী উপজেলার বাটাজোর অশ্বিনী কুমার মাধ্যমিক বিদ্যালয়ের ৬ষ্ঠ শ্রেণির ছাত্রীকে অপহরণের সাতদিন পর উদ্ধার এবং অপহরণকারীকে গ্রেফতার করেছে পুলিশ।মঙ্গলবার দুপুরে গ্রেফতারকৃত অপহরণকারী কাইয়ুমকে আদালতের মাধ্যমে জেলহাজতে প্রেরণ ও স্কুলছাত্রীকে ডাক্তারি পরীক্ষার জন্য বরিশাল শের-ই-বাংলা মেডিকেল কলেজ হাসপাতালে পাঠানো হয়েছে।পুলিশ জানায়, ২৯ জানুয়ারি বিকেলে ওই স্কুলছাত্রী তার বান্ধবীর বাসায় যাওয়ার পথে মোটরসাইকেলযোগে তাকে অপহরণ করা হয়। এ ঘটনায় একটি অপহরণ মামলা দায়ের করে তার পরিবার।সোমবার রাতে একই উপজেলার চন্দ্রহার এলাকা থেকে ওই ছাত্রীকে উদ্ধার এবং অপহারণ মামলার প্রধান আসামি কাইয়ুম বেপারীকে গ্রেফতার করে গৌরনদী থানা পুলিশ।গৌরনদী মডেল থানা পুলিশের পরিদর্শক মাহবুবুর রহমান বলেন, উপজেলার পশ্চিম চন্দ্রহার গ্রামের ষষ্ঠ শ্রেণির এক ছাত্রীকে অপহরণের সাতদিন পর সোমবার রাতে উদ্ধার ও অপহরণকারীকে গ্রেফতার করা হয়েছে। ঘটনার সঙ্গে জড়িত মামলার অন্যান্য আসামিদের গ্রেফতারের জন্য পুলিশের অভিযান অব্যাহত রয়েছে।সাইফ আমীন/এএম/এমএস</body>
</article>
