<article>
  <headline>
কলাতলীতে অপহৃত যুবক উদ্ধার, অপহরণকারী আটক
</headline>
  <url>https://www.jagonews24.com/country/news/421683</url>
  <published_at>
</published_at>
  <category>অপহরণ</category>
  <body>কক্সবাজারের কলাতলী থেকে অপহৃত নির্মল চন্দ্র চাকমা (১৮) নামে এক যুবককে উদ্ধার ও অপহরণকারীকে আটক করেছে পুলিশ। রোববার সন্ধ্যায় কলাতলীর একটি বাসা থেকে তাকে উদ্ধার করা হয়। উদ্ধার হওয়া যুবক উখিয়া উপজেলার মাদারবনিয়া এলাকার উংকা তায়ন চাকমার ছেলে। আটক অপহরণকারী কক্সবাজার শহরের বিজিবি ক্যাম্প এলাকার মৃত আবু মুসার ছেলে মো. শাকিল (২৩)।পুলিশ জানায়, শনিবার পহেলা বৈশাখ উপলক্ষে কক্সবাজার বেড়াতে আসে নির্মল। সন্ধ্যার দিকে কলাতলীর কটেজ জোন এলাকা থেকে তাকে অপহরণ করা হয়। এরপর তার বাবার কাছে দুই লাখ টাকা মুক্তিপণ দাবি করে ফোন করে অপরণকারী। অপহৃত নির্মলের পরিবারের অভিযোগের প্রেক্ষিতে অভিযান চালিয়ে তাকে উদ্ধার ও অপরণকারীকে আটক করা হয়।বিষয়টি নিশ্চিত করেছেন কক্সবাজার সদর মডেল থানার ওসি ফরিদ উদ্দিন খন্দকার। সায়ীদ আলমগীর/এফএ/আরআইপি</body>
</article>
