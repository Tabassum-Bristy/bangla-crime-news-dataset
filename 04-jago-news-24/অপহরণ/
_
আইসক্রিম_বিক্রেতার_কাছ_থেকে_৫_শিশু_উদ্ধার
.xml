<article>
  <headline>
আইসক্রিম বিক্রেতার কাছ থেকে ৫ শিশু উদ্ধার
</headline>
  <url>https://www.jagonews24.com/country/news/480363</url>
  <published_at>
</published_at>
  <category>অপহরণ</category>
  <body>চাঁপাইনবাবগঞ্জ পৌর এলাকার ডালিমবাড়িয়া ভূতপুকুর থেকে পাঁচ শিশুসহ রবিউল ইসলাম নামে পাচারচক্রের সন্দেহভাজন এক সদস্যকে আটক করেছে পুলিশ।আটককৃত রবিউল ইসলাম চাঁপাইনবাবগঞ্জ সদর উপজেলার পালশা গ্রামের এনামুল হকের ছেলে। শনিবার দুপুরে পাঁচ শিশু উদ্ধারসহ তাকে আটক করা হয়।উদ্ধার শিশুরা হলো- পিরপুকুর গ্রামের শরিফুল ইসলামের ছেলে আব্দুর রহমান (৮), আব্দুল খালেকের ছেলে সেলিম হোসেন (৬), মোহাম্মদ কলিমের ছেলে ইসমাইল হোসেন (৪), নাইমুল ইসলামের ছেলে সাব্বির হোসেন (৭) ও কাব্বির হোসেন (৫)।বিষয়টি নিশ্চিত করে সদর থানা পুলিশের ওসি জিয়াউর রহমান বলেন, সকালে সদর উপজেলার পিরপুকুর এলাকার চার পরিবারের পাঁচ শিশু নিখোঁজ বলে থানায় অভিযোগ করেন অভিভাবকরা।এরপর পুলিশের কয়েকটি দল অভিযানে নামে। দুপুরে ডালিমবাড়িয়া ভূতপুকুরের একটি আম বাগান থেকে পাঁচ শিশুসহ রবিউলকে আটক করা হয়। রবিউল ইসলাম ওই এলাকায় আইসক্রিম বিক্রি করে। এ বিষয়ে তাকে জিজ্ঞাসাবাদ করা হচ্ছে বলেও জানান ওসি।মোহা. আব্দুল্লাহ/এএম/এমকেএইচ</body>
</article>
