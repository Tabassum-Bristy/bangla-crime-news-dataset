<article>
  <headline>
থানচিতে নারীসহ চারজনকে অপহরণ
</headline>
  <url>https://www.jagonews24.com/country/news/426938</url>
  <published_at>
</published_at>
  <category>অপহরণ</category>
  <body> বান্দরবানের থানচি থেকে এক পাড়া কারবারীসহ (পাড়া প্রধান) চারজনকে অপহরণ করেছে সন্ত্রাসীরা। অপহৃতদের মধ্যে দুইজন নারী রয়েছেন। ঘটনার পর এলাকায় যৌথবাহিনী অভিযান শুরু করেছে।অপহৃতরা হলেন- তংখং পাড়ার কারবারী আথুই মং মারমা (৫৫), তার স্ত্রী আপ্রুমা মারমা (৪৫), পাড়ার বাসিন্দা পাইছা প্রু মারমা (৬০) এবং তার স্ত্রী। শনিবার দুপুরে উপজেলা সদরের তুংখং পাড়া এলাকায় এ ঘটনা ঘটে।স্থানীয়রা জানিয়েছেন, দুপুরে পাড়া ঘেরাও করে কারবারীসহ চারজনকে ধরে নিয়ে যায় অপহরণকারীরা। অপহরণকারীরা আরাকান আর্মির সদস্য বলে ধারণা করছে স্থানীয়রা। এদিকে অপহরণের খবর পেয়ে অভিযানে নেমেছে যৌথবাহিনী।থানচি থানার উপ-পরিদর্শক (এসআই) জালাল আহম্মেদ জানান, দুবৃর্ত্তরা চারজনকে অপহরণ করেছে বলে স্থানীয়রা জানিয়েছেন। তাদের উদ্ধারে অভিযান চলছে।থানচির বলিপাড়া বিজিবি ব্যাটালিয়নের অধিনায়ক লে. কর্নেল হাবিবুল করিম জানান, পাড়া কারবারীকে ধরে নিয়ে যাওয়া হয়েছে বলে খবর পেয়েছি। সেখানে যৌথবাহিনীর সদস্যরা গেছেন। তবে কারা নিয়ে গেছে এ বিষয়ে বিস্তারিত জানা যায়নি।সৈকত দাশ/এএইচ/এমআরএম</body>
</article>
