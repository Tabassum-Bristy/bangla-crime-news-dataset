<article>
  <headline>
দিনাজপুরে মাদ্রাসাছাত্রীকে অপহরণ চেষ্টায় গণধোলাই
</headline>
  <url>https://www.jagonews24.com/country/news/74999</url>
  <published_at>
</published_at>
  <category>অপহরণ</category>
  <body>দিনাজপুরের বিরামপুর উপজেলায় এক মাদ্রাসা ছাত্রীকে অপহরণকালে স্থানীয় লোকজন একটি মাইক্রোবাসসহ ছয় অপহরণকারীকে আটক করে গণধোলাই দিয়ে পুলিশে সোপর্দ করেছেন। বৃহস্পতিবার দুপুর ১২টার দিকে এ ঘটনা ঘটে। মরিয়ম আকতার নামে ওই ছাত্রী একই মাদ্রাসারই অধ্যক্ষ মতিয়ার রহমানের মেয়ে। নবাবগঞ্জ থানা পুলিশের ভারপ্রাপ্ত কর্মকর্তা (ওসি) ইসমাইল হোসেন জাগো নিউজকে জানান, বিরামপুর বিজুল মাদ্রাসার ছাত্রী দাখিল পরীক্ষার্থী মরিয়ম আকতার পরীক্ষা দিয়ে বাড়ি ফেরার পথে তাকে অপহরণ করে একটি মাইক্রোবাসে তুলে নিয়ে যাওয়া হচ্ছিল। অপহরণের খবর স্বজনরা সর্বত্র ছড়িয়ে দিলে নবাবগঞ্জের বাজিতপুর নামক স্থানে স্থানীয় লোকজন মাইক্রোসহ অপহরণকারীদের আটক করে গণধোলাই দিয়ে পুলিশে সোপর্দ করেন।অপহরণকারীরা হলেন, রংপুর শহরের মাইক্রোচালক লিটন কৌশিক আলম ও রাশেদ মিয়া এবং বিরামপুরের রায়হান কাবিব, ওমর ফারুক ও নুরন নবী। এমদাদুল হক মিলন/এমজেড/আরআইপি</body>
</article>
