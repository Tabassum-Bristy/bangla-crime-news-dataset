<article>
  <headline>
সুন্দরবনে অপহৃত ১১ জেলে উদ্ধার
</headline>
  <url>https://www.jagonews24.com/country/news/379357</url>
  <published_at>
</published_at>
  <category>অপহরণ</category>
  <body>সুন্দরবন সাতক্ষীরা রেঞ্জে বনদস্যু কাজল-মুন্না বাহিনীর আস্তানা থেকে অপহৃত ১১ জেলেকে উদ্ধার করেছে কয়রা থানা পুলিশ। বুধবার সকালে সুন্দরবনে আড়পাঙ্গাশিয়া নদী সংলগ্ন ভাড়ানীর খাল থেকে তাদের উদ্ধার করা হয়। এর আগে মুক্তিপণের দাবিতে এসব জেলেদের অপহরণ করা হয়েছিল।উদ্ধার জেলেরা হলেন- শ্যামনগর উপজেলার গাবুরা ইউনিয়নের সোরা গ্রামের মৃত নাজের বৈদ্যের ছেলে আজিজুল ইসলাম, নুরো মালির ছেলে আকবর মালি, বাসার খাঁর ছেলে ইমরান খাঁ, আজিজুল ইসলাম গাজীর ছেলে আল মামুন, নাপিতখালি গ্রামে হানিফ হাওলাদারের ছেলে সাবুদ আলী, মৃত সৈয়দ হাওলাদারের ছেলে সাইফুল হাওলাদার, মৃত আব্দুর রশিদ গাজীর ছেলে কিসমত গাজী এবং কয়রা থানার ছোট আংটিহারা গ্রামে মৃত সাবুদ আলী কবিরাজের ছেলে আসাদুল কবিরাজ, আক্তার শেখের ছেলে আলতাফ শেখ, তমির গাজীর ছেলে মান্নান গাজী ও কওছার মোড়লের ছেলে হান্নান মোড়ল।কয়রা থানা পুলিশের ভারপ্রাপ্ত কর্মকর্তা (ওসি) এনামুল হক বলেন, সুন্দরবনে কাজল-মুন্না বাহিনীর কাছে জিম্মি জেলেদের অবস্থান নিশ্চিত হয়ে ঘটনাস্থলে অভিযান চালানো হয়। পুলিশের উপস্থিতি বুঝতে পেরে বনদস্যুরা পালিয়ে যায়। পরে ঘটনাস্থল থেকে চারটি নৌকা, দেশি তৈরি একটি পাইপগন, রাইফেল একটি ও পাঁচ রাউন্ড তাজা গুলি উদ্ধার করা হয়।অপরদিকে বুধবার ভোর ৫টার দিকে বনদস্যু জোনাব বাহিনী মুক্তিপণের দাবিতে গাবুরা ইউনিয়নে ডুমুরিয়া গ্রামের আরিফ গাজীর ছেলে সাইফুল গাজীকে খলসে মারী এলাকা থেকে এক লাখ টাকা মুক্তিপণের দাবিতে অপহরণ করেছে বলে জানা গেছে।আকরামুল ইসলাম/আরএআর/জেআইএম</body>
</article>
