<article>
  <headline>
খুলনায় অপহরণের ৭ দিন পর গৃহবধূ উদ্ধার
</headline>
  <url>https://www.jagonews24.com/country/news/426419</url>
  <published_at>
</published_at>
  <category>অপহরণ</category>
  <body>খুলনার জেলাখানা ঘাট এলাকা থেকে অপহরণের সাত দিন পর অপহৃত গৃহবধূকে উদ্ধার করেছে র‌্যাব-৬ খুলনার একটি দল। বুধবার বেলা দেড়টার দিকে তাকে উদ্ধার এবং অপহরণের সঙ্গে জড়িত দুইজনকে গ্রেফতার করা হয়।গ্রেফতারকৃতরা হলেন- মো. মোদাচ্ছের হোসেন (৪৫) ও মো. মারজু শেখ (২৪)।র‌্যাব-৬ এর স্পেশাল কোম্পানি কমান্ডার এনায়েত হোসেন মান্নান জানান, গত ৩ মে সন্ধ্যা সাড়ে ৭টার দিকে যশোরের অভয়নগর উপজেলার নওয়াপাড়া এলাকার বাসিন্দা মো. জাকির হোসেনের স্ত্রী খুলনা সোনাডাঙ্গা বাসস্ট্যান্ডে এসে নামেন।তিনি জেলখানা ঘাটে যাবার জন্য রিকশায় উঠলে রিকশাচালক মোদাচ্ছের তাকে জেলখানা ঘাটে না নিয়ে মারজু শেখের সহায়তায় আটকে রেখে শারীরিক নির্যাতন করে। পরে ২-৩টি বাসা পরিবর্তন করে রূপসা উপজেলার রহিমনগর এলাকার একটি বাসায় ৭ দিন ধরে আটকে রাখে। এ ঘটনায় রূপসা থানায় একটি মামলা হয়েছে। এ ঘটনায় দুইজনকে গ্রেফতার করা হয়েছে।আলমগীর হান্নান/এএম/এমএস</body>
</article>
