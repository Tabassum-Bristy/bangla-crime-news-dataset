<article>
  <headline>
বঙ্গোপসাগরে ৩৫ জেলেকে অপহরণ
</headline>
  <url>https://www.jagonews24.com/country/news/443992</url>
  <published_at>
</published_at>
  <category>অপহরণ</category>
  <body>বঙ্গোপসাগরের হিরণ পয়েন্ট এলাকায় ট্রলারে হামলা চলিয়ে ৩৫ জেলেকে মুক্তিপণের দাবিতে অপহরণ করেছে জলদস্যুরা। এ সময় তারা ট্রলার থেকে মালামালও লুটে নেয়।রোববার ফিরে আসা জেলে ও ট্রলার মালিক সমিতি সূত্র জানিয়েছে, শুক্রবার গভীর রাতে বঙ্গোপসাগরের হিরণ পয়েন্ট ও এর আশপাশের এলাকায় মাছ শিকারের সময় সুন্দরবন কেন্দ্রিক জলদস্যু বাহিনী অতর্কিত হামলা চালিয়ে অন্তত ২৫টি ট্রলারে লুটপাট শেষে ৩৫ জন মাঝিকে অপরহরণ করে নিয়ে যায়। তবে এখনও পর্যন্ত মুক্তিপণের অর্থের পরিমাণ ও নিজেদের পরিচয় জানায়নি তারা। অপহৃত জেলেরা বরগুনা, পিরোজপুর ও বাগেরহাট জেলার।জেলা ট্রলার মালিক সমিতির সভাপতি মোস্তফা চৌধুরী বলেন, ঝড়ের কবলে পড়ে অনেক ট্রলারের জেলেরা এখনও নিখোঁজ। এখন পর্যন্ত ৮ জেলের মরদেহ উদ্ধার হয়েছে। এ অবস্থায় দস্যুদের আক্রমণে দিশেহারা আমরা।সাইফুল ইসলাম মিরাজ/এফএ/জেআইএম</body>
</article>
