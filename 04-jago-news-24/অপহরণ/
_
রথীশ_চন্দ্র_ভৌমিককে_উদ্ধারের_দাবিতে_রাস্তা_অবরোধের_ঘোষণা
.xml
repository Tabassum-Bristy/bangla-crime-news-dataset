<article>
  <headline>
রথীশ চন্দ্র ভৌমিককে উদ্ধারের দাবিতে রাস্তা অবরোধের ঘোষণা
</headline>
  <url>https://www.jagonews24.com/national/news/418881</url>
  <published_at>
</published_at>
  <category>অপহরণ</category>
  <body>বাংলাদেশ পূজা উদযাপন পরিষদ রংপুর জেলা শাখার সভাপতি ও রংপুরের বিশেষ জজ আদালতের পাবলিক প্রসিকিউটর (পিপি) আওমীলীগ নেতা অ্যাডভোকেট রথীশ চন্দ্র ভৌমিক বাবু সোনাকে উদ্ধারের দাবিতে রাস্তা অবরোধের ঘোষণা দিয়েছেন বাংলাদেশ হিন্দু-বৌদ্ধ-খ্রিস্টান ঐক্য পরিষদের সাধারণ সম্পাদক অ্যাডভোকেট রানা দাশগুপ্ত।সোমবার জাতীয় প্রেস ক্লাবের কনফারেন্স লাউঞ্জে বাংলাদেশ হিন্দু-বৌদ্ধ-খ্রিস্টান ঐক্য পরিষদ ও বাংলাদেশ পূজা উদযাপন পরিষদের যৌথ সংবাদ সম্মেলনে এ ঘোষণা করেন তিনি।আগামী ৭ এপ্রিল সকাল ১০টা থেকে ১১টা পর্যন্ত রংপুর ও রাজশাহী বিভাগের সকল জেলাসহ দেশের অন্যান্য বিভাগীয় শহরের প্রধান প্রধান সড়ক অবরোধ করা হবে বলে তিনি জানান।তিনি বলেন, এর আগে তাকে উদ্ধারের জন্য প্রেস ক্লাবের মানববন্ধন থেকে ২৪ ঘণ্টার সময় বেঁধে দেয়া হয় অন্যথায় কঠোর আন্দোলন ডাক দেয়া হবে বলে ঘোষণা করা হয়। ইতোমধ্যে ২৪ ঘণ্টা অতিক্রান্ত হয়ে যাবার পরেও আইন-শৃঙ্খলা বাহিনী তাকে উদ্ধার করতে পারে নাই। এটা সন্দেহজনক। তাই তাকে উদ্ধারে জন্য সরকারের ওপর জোর চাপ সৃষ্টির লক্ষ্যে এ অবরোধ কর্মসূচির ঘোষণা করা হয়েছে।রানা দাশগুপ্ত আরও বলেন, তিনি (রথীশ চন্দ্র ভৌমিক) শুধু সংখ্যালঘুদের নেতা নন, রাজনৈতিক ও সমাজকর্মী রংপুরে ধর্ম-বর্ণ নির্বিশেষে সর্বস্তরের জনগণের প্রিয় ব্যক্তিত্ব। তিনি আইনজীবী হিসেবে জাপানি নাগরিক হোসি কুনিও ও মাজারের খাদেম রহমত আলী হত্যা মামলা পরিচালনা করেছিলেন যার কারণে সাতজনকে ফাঁসির আদেশও হয়েছে। তিনি আন্তর্জাতিক অপরাধ ট্রাইব্যুনালে মৃত্যুদণ্ডপ্রাপ্ত যুদ্ধাপরাধী এটিএম আজাহারুল ইসলামের বিরুদ্ধে মামলার রাষ্ট্রপক্ষের সাক্ষী হিসেবে সাক্ষ্য দিয়েছেন এজন্য তিনি বার বার হুমকির মুখোমুখি হয়েছেন। এর কারণে তাকে অপহরণ করা হয়েছে কিনা সরকারকে সে বিষয়ে খোঁজ নেয়ার অাহ্বান জানান তিনি।সংবাদ সম্মেলনে উপস্থিত ছিলেন বাংলাদেশ পূজা উদযাপন পরিষদের সভাপত জয়ান্ত সেন দীপু, সাধারণ সম্পাদক অ্যাডভোকেট তাপস কুমার পাল, বিরল কান্তি দত্ত, হেমন্ত বড়াইয়া, বিপ্লব প্রমুখ।উল্লেখ্য, রথীশ চন্দ্র ভৌমিক বাবু সোনাকে গত ৩০ মার্চ সকালে তার নিজ বাসভবনের সামনে থেকে অপহরণ করা হয়।এমএ/এএস/এমবিআর/এমএস</body>
</article>
