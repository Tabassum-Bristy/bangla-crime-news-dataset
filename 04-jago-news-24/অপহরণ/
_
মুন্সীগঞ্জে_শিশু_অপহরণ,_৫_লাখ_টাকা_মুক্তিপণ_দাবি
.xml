<article>
  <headline>
মুন্সীগঞ্জে শিশু অপহরণ, ৫ লাখ টাকা মুক্তিপণ দাবি
</headline>
  <url>https://www.jagonews24.com/country/news/352633</url>
  <published_at>
</published_at>
  <category>অপহরণ</category>
  <body>মুন্সীগঞ্জের শ্রীনগরে এক ব্যবসায়ীর ৭ বছরের কন্যা শিশুকে অপহরণ করে ৫ লাখ টাকা মুক্তিপণ দাবি করেছে অপহরণকারীরা। শুক্রবার রাত ২টার দিকে উপজেলার খাহ্রা গ্রামে এ ঘটনা ঘটে।শুক্রবার রাতে কৌশলে অপহরণকারীরা ওই গ্রামের ব্যবসায়ী আসলাম হোসেন টিটুর বিল্ডিংয়ের ভেতরে ঢুকে তার ৭ বছরের কন্যা প্রভাকে অপহরণ করে। পরে মোবাইল ফোনে অপহরণকারীরা টিটুর কাছে ৫ লাখ টাকা মুক্তিপণ দাবি করে। এ ঘটনায় চুড়াইন বাজারের ব্যবসায়ী আসলাম হোসেন টিটু বাদী হয়ে শ্রীনগর থানায় লিখিত অভিযোগ দেন।এ বিষয়ে আসলাম হোসেন টিটু জানান, শুক্রবার রাতে প্রতিদিনের মতো তার তিন কন্যা সন্তান একটি রুমে ঘুমিয়ে ছিল। রাত ২টার দিকে তার বড় মেয়ে চিৎকার করে জানায় মেজ মেয়ে প্রভাকে পাওয়া যাচ্ছে না। দুর্বৃত্তরা টিটুর মোবাইল ফোন নিয়ে যায়। পরে অন্য মোবাইল দিয়ে টিটুর নিজ নম্বরে ফোন দিলে দুর্বৃত্তরা জানায় প্রভাকে অপহরণ করা হয়েছে। তাকে পেতে হলে শনিবার সকাল ১০টার মধ্যে কেরানীগঞ্জের কদমতলী এলাকায় এসে ৫ লাখ টাকা মুক্তিপণ দিতে হবে। এরপর থেকে নম্বরটি বন্ধ পাওয়া যায়।এদিকে, শনিবার সকাল ১০টার দিকে অপহরণকারীরা ফোন করে জানায় তারা এখন ঢাকার গাবতলীতে অবস্থান করছে। দ্রুত মুক্তিপণের টাকা পরিশোধ করে প্রভাকে নিয়ে যেতে বলে। এরপর টিটু দুপুরে থানায় লিখিত অভিযোগ করেন।বিষয়টি নিশ্চিত করে শ্রীনগর থানা পুলিশের ওসি এসএম আলমগীর হোসেন বলেন, শিশুটিকে উদ্ধারের সর্বাত্মক চেষ্টা চলছে। আমরা তাদের অবস্থান শনাক্ত করতে পেরেছি। খুব দ্রুত অপহরণকারীদের গ্রেফতার করতে পারবো বলে আশাবাদী। তবে আমরা চাচ্ছি কোনো ধরনের অঘটন ছাড়া সমস্যাটি সমাধান করতে।ভবতোষ চৌধুরী নুপুর/এএম/জেআইএম</body>
</article>
