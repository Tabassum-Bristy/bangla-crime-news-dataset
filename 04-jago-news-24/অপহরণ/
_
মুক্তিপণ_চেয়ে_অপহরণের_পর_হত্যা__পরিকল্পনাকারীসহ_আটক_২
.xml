<article>
  <headline>
মুক্তিপণ চেয়ে অপহরণের পর হত্যা : পরিকল্পনাকারীসহ আটক ২
</headline>
  <url>https://www.jagonews24.com/national/news/405924</url>
  <published_at>
</published_at>
  <category>অপহরণ</category>
  <body>রাজধানীর খিলগাঁও এলাকায় স্কুল ছাত্র জিসানকে (১৩) অপহরণ করে খুনের ঘটনায় পরিকল্পনাকারীসহ দুজনকে আটক করেছে র‌্যাপিড অ্যাকশন ব্যাটালিয়ন (র‌্যাব)। আটকরা হলেন- মো. শাহীন (১৯) ও শরীফুল ইসলাম (২২)।বুধবার খিলগাঁওয়ের সিপাহীবাগ এলাকা থেকে শরীফুলকে আটক করা হয়। পরে তার দেয়া তথ্য মতে পরিকল্পনাকারী শাহীনকে আটক করে র‌্যাব-৩ এর একটি দল।র‌্যাব-৩ এর অধিনায়ক লে. এমরানুল হাসান জানান, আটকরা দুজনই প্রাথমিকভাবে হত্যার দায় স্বীকার করেছে। মুক্তিপণের টাকা না দেয়ায় তারা এ হত্যাকাণ্ড ঘটিয়েছে। এর আগে রাজধানীর খিলগাঁও থেকে অপহরণের ৩ দিন পর বাড্ডার আফতাবনগর এলাকা থেকে জিসান (১৪) নামে এক কিশোরের মরদেহ উদ্ধার করে পুলিশ।এ ব্যাপারে বাড্ডা থানার উপ-পরিদর্শক (এসআই) সোহরাব হোসেন জানান, ওই কিশোরের মরদেহ আফতাবনগরের লেক থেকে উদ্ধার করা হয়।উদ্ধারের পর গত সোমবার দুপুরে মরদেহ ঢাকা মেডিকেল কলেজ হাসপাতাল মর্গে অজ্ঞাত হিসেবে পাঠানো হয়। মরদেহে কোনো আঘাতের চিহ্ন পাওয়া যায়নি। শ্বাসরোধ করে তাকে হত্যা করা হয়েছে।তিনি জানান, গত মঙ্গলবার সন্ধ্যায় তার বাবা মরদেহ দেখে শনাক্ত করেছেন। অপহরণের পর ছেলেটির বাবা ব্যবসায়ী মোফাজ্জল হোসেনের কাছে ১৫ লাখ টাকা মুক্তিপণ দাবি করেছিল অপহরণকারীরা। ওই ঘটনায় থানায় একটি মামলা হয়।জেইউ/এমআরএম/আইআই/বিএ</body>
</article>
