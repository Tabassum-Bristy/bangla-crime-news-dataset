<article>
  <headline>
ডিবি পরিচয়ে ব্যবসায়ীকে অপহরণ
</headline>
  <url>https://www.jagonews24.com/country/news/515812</url>
  <published_at>
</published_at>
  <category>অপহরণ</category>
  <body>নারায়ণগঞ্জের রূপগঞ্জে ডিবি পরিচয়ে আওলাদ হোসেন (৪২) নামে এক ব্যবসায়ীকে অপহরণের অভিযোগ উঠেছে। গত সোমবার রাতে উপজেলার কাঞ্চন বাজার এলাকায় এ অপহরণের ঘটনা ঘটে।অপহৃত আওলাদ আলী উপজেলার চরপাড়া এলাকার কেরামত আলীর ছেলে।অপহৃতের ভগ্নিপতি তানভীর আলম হিমেল জানান, আওলাদ হোসেন দীর্ঘদিন ধরে চাঁদরের ব্যবসা করেন। এছাড়া আগামী ২৫ জুলাই অনুষ্ঠিতব্য রূপগঞ্জের কাঞ্চন পৌরসভা নির্বাচনে নারিকেল গাছ প্রতীকের প্রার্থী আবুল বাশার বাদশার সমর্থক।গত সোমবার রাত পৌনে ৯টায় আওলাদ হোসেন কাঞ্চন বাজার থেকে রিকশায় নিজের বাড়ি ফিরছিলেন। এ সময় কাঞ্চন বাজার এলাকার রাস্তায় পৌঁছালে একদল দুর্বৃত্ত মাইক্রোবাসে রিকশাটির গতিরোধ করে। পরে ৩ জন সাদা পোশাক পরিহিত লোক ডিবি পরিচয়ে অস্ত্রের মুখে জিম্মি করে তাকে অপহরণ করে নিয়ে যায়। এরপর থেকেই আওলাদ হোসেনের মোবাইল ফোনটি বন্ধ পাওয়া যাচ্ছে। বিভিন্ন স্থানে খোঁজাখুঁজির পরও তার সন্ধান পাওয়া যায়নি।এ ব্যাপারে রূপগঞ্জ থানার ভারপ্রাপ্ত কর্মকর্তা (ওসি) মাহমুদুল হাসান বলেন, এ ধরনের অভিযোগ পেয়েছি। অপহৃতকে উদ্ধার ও অপহরণকারীদের গ্রেফতারের চেষ্টা চলছে।আব্দুল আলীম/এফএ/জেআইএম</body>
</article>
