<article>
  <headline>
থানচিতে ৫ দিন পর অপহৃত কারবারী উদ্ধার
</headline>
  <url>https://www.jagonews24.com/country/news/428043</url>
  <published_at>
</published_at>
  <category>অপহরণ</category>
  <body>বান্দরবানে থানচির তংখং পাড়া থেকে অপহৃত কারবারী আথুই মং মারমাকে উদ্ধার করেছে বিজিবি। বৃহস্পতিবার বিকেলে নাফাখুং এলাকায় উহ্লাচিং পাড়ায় অভিযানের বিষয়টি টের পেয়ে কারবারীকে ছেড়ে দিয়ে পালিয়ে যায় সন্ত্রাসীরা।রুমা জোন কমান্ডার হাবিবুল হাসান জানান, আমাদের অভিযানের পরই তাকে ছেড়ে পালিয়ে যায় সন্ত্রাসীরা। কোনো হতাহতের ঘটনা ঘটেনি।স্থানীয়রা জানান, গত ১২ মে বান্দরবানের থানচি থেকে এক পাড়া কারবারীসহ (পাড়া প্রধান) তিনজনকে অপহরণ করে সন্ত্রাসীরা। অপহৃতদের মধ্যে দুইজন নারী ছিলেন। ঘটনার পর ওই দিনই যৌথবাহিনী অভিযান শুরু করে। তবে ১৩ মে দুই নারী বাড়ি ফিরে আসেন। অপহরণকারীরা আরাকান আর্মির সদস্য ছিলেন বলে ধারণা করছে স্থানীয়রা।তারা জানান, কারবারীর ছেলে মংমং শৈ মারমা প্রায় দু’বছর আগে আরাকান আর্মিতে যোগ দিয়ে কয়েক দিন আগে ৮ লাখ টাকা নিয়ে পালিয়ে যায়। সেই সূত্র ধরেই ১২ মে দুপুরে ওই সংগঠনের সদস্যরা পাড়া ঘেরাও করে কারবারীসহ তিনজনকে ধরে নিয়ে যায়।সৈকত দাশ/এফএ/এমএস</body>
</article>
