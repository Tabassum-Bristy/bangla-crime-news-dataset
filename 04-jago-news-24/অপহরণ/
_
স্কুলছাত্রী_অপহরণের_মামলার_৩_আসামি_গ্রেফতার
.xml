<article>
  <headline>
স্কুলছাত্রী অপহরণের মামলার ৩ আসামি গ্রেফতার
</headline>
  <url>https://www.jagonews24.com/country/news/431879</url>
  <published_at>
</published_at>
  <category>অপহরণ</category>
  <body>রাজবাড়ীর বালিয়াকান্দি উপজেলার নারুয়া লিয়াকত আলী স্মৃতি স্কুল অ্যান্ড কলেজের অষ্টম শ্রেণির এক ছাত্রীকে অপহরণের মামলার ৩ আসামিকে গ্রেফতার করেছে পুলিশ।মঙ্গলবার সকালে মামলাটি বালিয়াকান্দি থানায় রেকর্ডের পর উপজেলার নারুয়া ইউনিয়নের গাড়াকোলা গ্রামের নিজ বাড়ি থেকে তাদের গ্রেফতার করা হয়।গ্রেফতাররা হলেন- গাড়াকোলা গ্রামের নিরঞ্জন ঠাকুরের স্ত্রী বাসন্তী রানী, ছেলে উৎপল ঠাকুর, জামালপুর ইউনিয়নের বিলমাগুরা গ্রামের ভুষন ঠাকুরের ছেলে সোনাই ঠাকুর।মামলার তদন্তকারী কর্মকর্তা ও বালিয়াকান্দি থানার এসআই জাকির হোসেন জানান, উপজেলার নারুয়া লিয়াকত আলী স্মৃতি স্কুল অ্যান্ড কলেজের অষ্টম শ্রেণিতে পড়ুয়া এক ছাত্রীকে বিদ্যালয়ে আসা যাওয়ার পথে কু-প্রস্তাব দিতো উপজেলার নারুয়া ইউনিয়নের গাড়াকোলা গ্রামের নিরঞ্জন ঠাকুরের ছেলে সজল ঠাকুর। বিষয়টি ওই ছাত্রী তার পরিবারের সদস্যদের জানালে আরও ক্ষিপ্ত হয়ে ওঠে সজল। গত ১১ এপ্রিল শিক্ষা প্রতিষ্ঠানের পশ্চিমপাশের পাকা রাস্তার উপর থেকে গাড়াকোলা গ্রামের নিরঞ্জন ঠাকুরের ছেলে সজল ওই ছাত্রীকে মাইক্রোবাসে তোলার চেষ্টা করে। এ সময় ওই ছাত্রীর চিৎকারে আশপাশের লোকজন এগিয়ে আসলে নিরঞ্জন ঠাকুরের ছেলে উৎপল ঠাকুর, স্ত্রী বাসন্তী রানী, গণি বিশ্বাসের ছেলে লতিফ বিশ্বাস, কাশেমের ছেলে হাসান মিয়া, জামালপুর ইউনিয়নের বিলমাগুরা গ্রামের ভুষন ঠাকুরের ছেলে সোনাই ঠাকুর মিলে জোড়পুর্বক মাইক্রোবাসে তুলে নিয়ে যায়। পরে এ ঘটনায় ওই ছাত্রীর মা বাদী হয়ে ১৫ মে রাজবাড়ী বিজ্ঞ নারী ও শিশু নির্যাতন দমন ট্রাইব্যুনাল আদালতে একটি মামলা দায়ের করেন।বালিয়াকান্দি থানার পুলিশের ভারপ্রাপ্ত কর্মকর্তা (ওসি) হাসিনা বেগম জানান, স্কুল ছাত্রী অপহরণ মামলার ৩ আসামিকে গ্রেফতার করা হয়েছে। অন্যান্যে আসামিদের গ্রেফতারসহ ভিকটিম উদ্ধারে অভিযান অব্যাহত আছে।  রুবেলুর রহমান/আরএ/এমএস</body>
</article>
