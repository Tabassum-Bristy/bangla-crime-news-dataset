<article>
  <headline>
ফেনীতে অপহরণের ৪ দিন পর স্কুলছাত্রী উদ্ধার
</headline>
  <url>https://www.jagonews24.com/country/news/424285</url>
  <published_at>
</published_at>
  <category>অপহরণ</category>
  <body>ফেনীর সোনাাগাজীতে অপহরণের ৪দিন পর এক স্কুলছাত্রীকে উদ্ধার ও অপহরণকারী মো. লোকমান হোসেন লিটনকে (৩২) আটক করেছে পুলিশ। শনিবার ফেনী শহরের মহিপাল এলাকা থেকে তাকে আটক করা হয়।পুলিশ জানায়, ২৪ এপ্রিল মঙ্গলবার সকালে সোনাগাজী সরকারী বালিকা উচ্চ বিদ্যালয়ের সপ্তম শ্রেণিতে পড়ুয়া ওই ছাত্রী স্কুলে যাওয়ার সময় পূর্ব থেকে ওঁৎপেতে থাকা লিটন ও তার সহযোগিরা তুলে নেয়।পরিবারের স্বজনরা অনেক খোঁজাখুঁজির পরও তাকে না পেয়ে পরদিন সোনাগাজী মডেল থানায় অভিযোগ করেন। পরে পুলিশ মহিপাল বাসস্ট্যান্ড এলাকার একটি বাসে অভিযান চালিয়ে অপহৃত স্কুলছাত্রীসহ লিটনকে আটক করে। আটককৃত লিটন সোনাগাজী সদর ইউনিয়নের ছাড়াইত কান্দি গ্রাামের আহছান উল্যাহর ছেলে।সোনাগাজী মডেল থানা পুলিশের পরিদর্শক (তদন্ত) হারুনুর রশিদ জানান, স্কুলছাত্রীকে ফেনী সদর হাসপাতালে পাঠানো হয়েছে। এ ঘটনায় লোকমানের বিরুদ্ধে মামলা দায়েরের প্রস্তুতি চলছে।এএম/আরআইপি</body>
</article>
