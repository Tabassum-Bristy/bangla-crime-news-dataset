<article>
  <headline>
সিরাজগঞ্জে অপহৃত তিন শিশু উদ্ধার
</headline>
  <url>https://www.jagonews24.com/country/news/454005</url>
  <published_at>
</published_at>
  <category>অপহরণ</category>
  <body>সিরাজগঞ্জের সলঙ্গা থানার হাটিকুমরুল গোলচত্বর এলাকায় অভিযান চালিয়ে অপহৃত তিন শিশুকে উদ্ধার করেছে র‌্যাব-১২।শনিবার ভোরে হাটিকুমরুল গোলচত্বর এলাকা থেকে অসুস্থ অবস্থায় তাদের উদ্ধার করা হয়। তবে অপহরণকারীরা পালিয়ে গেছে।উদ্ধার শিশুরা হলো, ঝিনাইদহ জেলার শৈলকুপা থানার দেবতলা গ্রামের জাহাঙ্গীর হোসেনের ছেলে মো. মেহেদী হাসান (১১), একই গ্রামের মো. মধুর ছেলে মো. প্রান্ত (১২) ও আব্দুল মালেকের ছেলে মো. হানিফ (১৩)।শনিবার বেলা সাড়ে ১১টার দিকে এক সংবাদ বিজ্ঞপ্তিতে এ তথ্য নিশ্চিত করেছেন র‌্যাব-১২ সিরাজগঞ্জ ক্যাম্পের কমান্ডার মো. সাকিবুল ইসলাম খান।সংবাদ বিজ্ঞপ্তিতে তিনি জানান, ঝিনাইদহ জেলার শৈলকুপা থেকে অপহৃত ওই তিন শিশুকে হাটিকুমরুল গোলচত্বর এলাকায় ফেলে রেখে অপহরণকারীরা পালিয়ে যায়। পরে তাদের অসুস্থ অবস্থায় উদ্ধার করা হয়।ইউসুফ দেওয়ান রাজু/এফএ/এমএস</body>
</article>
