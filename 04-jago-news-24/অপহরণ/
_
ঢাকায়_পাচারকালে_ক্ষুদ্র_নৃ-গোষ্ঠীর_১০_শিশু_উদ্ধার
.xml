<article>
  <headline>
ঢাকায় পাচারকালে ক্ষুদ্র নৃ-গোষ্ঠীর ১০ শিশু উদ্ধার
</headline>
  <url>https://www.jagonews24.com/country/news/423038</url>
  <published_at>
</published_at>
  <category>অপহরণ</category>
  <body>বান্দরবান কেরানীহাট সড়কের একটি বাসে অভিযান চালিয়ে ক্ষুদ্র নৃ-গোষ্ঠীর ১০ শিশুকে উদ্ধার করছে পুলিশ। শিশু পাচারের অভিযোগে দুই জনকে আটক করা হয়েছে। আটককৃতরা হলেন- নয়ারাম ত্রিপুরা (২৭) ও লাল মা সন বোম (৩০)।রেইচা চেকপোস্ট এলাকায় পুলিশ বান্দরবান থেকে ঢাকাগামী শ্যামলী পরিবহনের একটি যাত্রীবাহি বাসে তল্লাশি চালিয়ে শনিবার রাতে এসব শিশুদের উদ্ধার করা হয়।সদর থানার ভারপ্রাপ্ত কর্মকর্তা গোলাম সরওয়ার জানান, উদ্ধারকৃত শিশুদের সবার বয়স ১০ থেকে ১৫ বছরের মধ্যে। বান্দরবানের থানছি, রুমাসহ দুর্গম এলাকা থেকে শিশুদের নিয়ে আসা হয়েছে। বিনা খরচে উন্নতমানের পড়ালেখার প্রলোভন দেখিয়ে তাদের ঢাকায় নিয়ে যাচ্ছিল।তবে আটক নয়ারাম ত্রিপুরা জানান, ঢাকার সাভারের নতুন বাজার এলাকার ‘লিভ ফর লাইফ’ নামের একটি এতিম হোস্টেলে পড়ালেখা করানোর জন্য শিশুদের নিয়ে যাওয়া হচ্ছিল।সৈকত দাশ/আরএ/এমএস</body>
</article>
