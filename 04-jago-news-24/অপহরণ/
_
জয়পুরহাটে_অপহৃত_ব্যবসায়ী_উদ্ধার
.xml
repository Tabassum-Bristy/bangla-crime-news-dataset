<article>
  <headline>
জয়পুরহাটে অপহৃত ব্যবসায়ী উদ্ধার
</headline>
  <url>https://www.jagonews24.com/country/news/523442</url>
  <published_at>
</published_at>
  <category>অপহরণ</category>
  <body>জয়পুরহাটে অপহরণের একদিন পর সোলায়মান আলী নামের এক ব্যবসায়ীকে উদ্ধার করেছে পুলিশ। বৃহস্পতিবার ভোরে সদর উপজেলার হেলকুন্ডা এলাকা থেকে তাকে উদ্ধার করা হয়। এ সময় দুই অপহরণকারীকে আটক করা হয়েছে।আটকরা হলেন জয়পুরহাট সদর উপজেলার পাঁচুরচক গ্রামের ফজলুল হকের ছেলে হাসান বশির (৩০) ও কালাই উপজেলার নুনুজ গ্রামের সফির উদ্দিনের ছেলে জহুরুল ইসলাম (২৫)।জয়পুরহাট সদর থানার পরিদর্শক (ওসি তদন্ত) আবু রায়হান জানান, বুধবার পার্শ্ববর্তী নওগাঁ জেলার ধামইরহাট উপজেলার গোপিরামপুর গ্রামের ধান ব্যবসায়ী সোলায়মান আলী ব্যবসার কাজে জয়পুরহাট শহরে আসেন। পরে অপহরণকারীরা অস্ত্রের মুখে তাকে অপহরণ করে হেলকুন্ডা এলাকায় একটি পুকুর পাড়ে নিয়ে আটকে রাখে। তারা ওই ব্যবসায়ীর পরিবারের কাছে ৫ লাখ টাকা মুক্তিপণ দাবি করে। পরে সোলেয়মানের পরিবারের সদস্যরা বিষয়টি পুলিশকে জানায়। বৃহস্পতিবার ভোরে অভিযান চালিয়ে পুলিশ অপহৃত ব্যবসায়ীকে উদ্ধার ও দুই অপহরণকারীকে আটক করে।তিনি আরও জানান, অপহরণের শিকার ব্যবসায়ীকে পরিবারের কাছে হস্তান্তর করা হয়েছে। আটকদের বিরুদ্ধে আইনগত ব্যবস্থা নেয়া হচ্ছে।রাশেদুজ্জামান/এমবিআর/এমকেএইচ</body>
</article>
