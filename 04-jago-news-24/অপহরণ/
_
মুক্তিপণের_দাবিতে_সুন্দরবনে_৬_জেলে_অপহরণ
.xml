<article>
  <headline>
মুক্তিপণের দাবিতে সুন্দরবনে ৬ জেলে অপহরণ
</headline>
  <url>https://www.jagonews24.com/country/news/408106</url>
  <published_at>
</published_at>
  <category>অপহরণ</category>
  <body>সুন্দরবনে মুক্তিপণের দাবিতে ছয় জেলেকে অপহরণ করেছে বনদস্যু ডন বাহিনীর সদস্যরা। সোমবার ভোরে সুন্দরবন সাতক্ষীরা রেঞ্জের কালিরচর এলাকা থেকে তাদের অপহরণ করা হয়।অপহৃত জেলেরা হলেন, সাতক্ষীরার শ্যামনগর উপজেলার চাদনীমুখা গ্রামের ওয়াজেদ সরকারের ছেলে তরিকুল ইসলাম (২৭), রউফ গাজীর ছেলে বাদশা গাজী (২৮), রুপচাদ গাজীর ছেলে আজহারুল গাজী (২২), আছের শেখের ছেলে সোলায়মান শেখ (৫০), ৯নং সোরা গ্রামের কাদের সরদারের ছেলে বাবলু সরদার (২৬) ও এলাহি বক্সের ছেলে বায়েজিদ গাজী (২৮)। ফিরে আসা জেলে চাদনীমুখা গ্রামের সাবুদ আলীর ছেলে ইলিয়াস গাজী জানান, এক সপ্তাহ আগে তারা বৈধ পাস নিয়ে সুন্দরবনে মাছ ধরতে যান। আজ ভোরে সুন্দরবনের কালিরচর এলাকা থেকে তাদের ছয় সহকর্মীকে মাথাপিছু ৩০ হাজার টাকা করে মুক্তিপণের দাবিতে বনদস্যু ডন বাহিনীর সদস্যরা তুলে নিয়ে যায়। এ ব্যাপারে সুন্দরবন সাতক্ষীরা রেঞ্জের সহকারী বন সংরক্ষক (এসিএফ) শোয়েব খান বলেন, এ ধরনের কোনো অভিযোগ আমরা পায়নি। তবে খোঁজ খবর নেয়া হচ্ছে।আকরামুল ইসলাম/এফএ/এমএস</body>
</article>
