<article>
  <headline>
লক্ষ্মীপুরে অস্ত্রের মুখে কৃষকের বাড়িতে ডাকাতি
</headline>
  <url>https://www.jagonews24.com/country/news/73416</url>
  <published_at>
</published_at>
  <category>ডাকাতি</category>
  <body>লক্ষ্মীপুরের রামগঞ্জে অস্ত্রের মুখে এক বাড়িতে ডাকাতি সংঘটিত হয়েছে। উপজেলার নোয়াগাঁও ইউনিয়নের আশাপুরা গ্রামে মঙ্গলবার গভীর রাতে কৃষক মোস্তফা মিয়ার বাড়িতে ডাকাতরা হানা দিয়ে স্বর্ণ ও মোবাইল ফোন সেটসহ লক্ষাধিক টাকার মালামাল নিয়ে যায়। বুধবার বিকেলে পুলিশ ঘটনাস্থল পরিদর্শন করে। তবে সন্ধ্যা পর্যন্ত লুণ্ঠিত মালামাল উদ্ধার ও ঘটনার সঙ্গে জড়িত কাউকে আটক করতে পারেনি পুুলিশ।ক্ষতিগ্রস্থ পরিবারের ভাষ্যমতে, ওই গ্রামে রাত তিনটার দিকে ১০-১২ জনের একদল ডাকাত মোস্তফা মিয়ার বিল্ডিংয়ের ভেতরে ঢোকে। এসময় অস্ত্রের মুখে তারা পরিবারের সদস্যদের জিম্মি করে ফেলে। ডাকাতরা স্বর্ণ ও দুইটি মোবাইল ফোন সেটসহ লক্ষাধিক টাকার মালামাল লুটে নেয়।রামগঞ্জ থানা পুলিশের ভারপ্রাপ্ত কর্মকর্তা (ওসি) মো. সোলায়মান চৌধুরী জাগো নিউজকে বলেন, খবর পেয়ে ঘটনাস্থলে পুলিশ পাঠানো হয়েছে । ক্ষতিগ্রস্থ পরিবারকে থানায় মামলা করার পরামর্শ দেয়া হয়েছে। ঘটনার সঙ্গে জড়িতদের আটক করতে অভিযান চলছে।কাজল কায়েস/এমজেড/পিআর</body>
</article>
