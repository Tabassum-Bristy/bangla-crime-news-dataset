<article>
  <headline>
টঙ্গীতে অস্ত্রসহ তিন ছিনতাইকারী আটক
</headline>
  <url>https://www.jagonews24.com/country/news/486556</url>
  <published_at>
</published_at>
  <category>ছিনতাই</category>
  <body>গাজীপুর মহানগরীর টঙ্গীতে দেশীয় অস্ত্রসহ তিন ছিনতাইকারীকে আটক করেছে টঙ্গী পশ্চিম থানা পুলিশ। রোববার রাত ৯ টার দিকে টঙ্গীর গাজীপুরার ২৭ রোডে মাসকো গার্মেন্টের সামনে থেকে তাদের আটক করা হয়।আটকরা হলেন- নেত্রকোণা সদরের সাতপাই এলাকার জানে উল্লাহর ছেলে মো. ছোটন উল্লাহ (২৯), শেরপুর সদরের বাকরাকসার ইমতিয়াজ আলীর ছেলে মো. বিপ্লব (৩০) ও লক্ষ্মীপুরের রামগঞ্জের শ্যামপুরের মৃত ইমাম হোসেনের ছেলে মো. সাগর (১৯)টঙ্গী পশ্চিম থানা ইন্সপেক্টর (অপারেশন) শহিদুর রহমান জানান, গোপন সংবাদের ভিত্তিতে জানতে পারেন একদল ছিনতাইকারী গাজীপুরা ২৭ রোডের মাসকো গার্মেন্টের সামনে আবস্থান করছে। পরে ঘটনাস্থল থেকে তাদেরকে আটক করা হয়। আটকের সময় তাদের কাছ থেকে ছিনতাইকাজে ব্যবহৃত ৩টি চাইনিজ চাকু, ১টি ক্রিস ও ১টি দা উদ্ধার করা হয়।তিনি আরও জানান, এই ছিনতাকরী দলটি দীর্ঘদিন যাবত টঙ্গী ও তার আশপাশ এলাকায় ছিনতাই কাজে জড়িত। এরা বিভিন্ন গার্মেন্টে বেতনের সময় তৎপর হয়ে ওঠে এবং গার্মেন্ট কর্মীদের অস্ত্রের ভয় দেখিয়ে টাকা পয়সা হাতিয়ে নিত। এ ব্যাপারে তাদের বিরুদ্ধে থানায় মামলা দায়ের করা হয়েছে।আমিনুল ইসলাম/এফএ/এমকেএইচ</body>
</article>
