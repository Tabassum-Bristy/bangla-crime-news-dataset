<article>
  <headline>
শাবিতে শিক্ষার্থীকে ছিনতাইকারীর ছুরিকাঘাত
</headline>
  <url>https://www.jagonews24.com/campus/news/439485</url>
  <published_at>
</published_at>
  <category>ছিনতাই</category>
  <body>শাহজালাল বিজ্ঞান ও প্রযুক্তি বিশ্ববিদ্যালয়ের এক শিক্ষার্থীকে ছুরিকাঘাত করে টাকা ও মোবাইল নিয়ে গেছে ছিনতাইকারীরা। শুক্রবার বিকেলে বঙ্গুবন্ধু শেখ মুজিবুর রহমান হলের পেছনের টিলায় এ ঘটনা ঘটে।ছুরিকাঘাতের শিকার বাংলা বিভাগের দ্বিতীয় বর্ষের শিক্ষার্থী মো. ওমর ফারুক জানান, তিনি বন্ধুর সঙ্গে বিকেলে বঙ্গুবন্ধু শেখ মুজিবুর রহমান হলের পেছনের টিলায় ঘুরতে গেলে ৪-৫ ছিনতাইকারী তাদের ঘিরে ফেলে এবং মোবাইল ও টাকা দিয়ে দিতে বলে। মোবাইল ও টাকা দিতে অস্বীকৃতি জানালে তারা তার বাম হাতে ছুরি দিয়ে আঘাত করে এবং দুইজনের তিনটি মোবাইল ও সঙ্গে থাকা টাকা নিয়ে যায়। পরবর্তীতে বন্ধুদের সহায়তায় বিশ্ববিদ্যালয়ের পার্শ্ববর্তী নয়াবাজারের একটি ফার্মেসিতে গিয়ে ব্যান্ডেজ করানো হয়।এ বিষয়ে প্রক্টর জহির উদ্দিন আহমেদের মোবাইলে যোগাযোগ করা হলে তাকে পাওয়া যায়নি।যোগাযোগ করা হলে জালালাবাদ থানার ওসি শফিকুল ইসলাম বলেন, আমরা ছিনতাই ও ছুরিকাঘাতের ঘটনাটি জানার পরপরই ওই এলাকাতে অভিযান চালাই। ছিনতাইকারীদের গ্রেফতারের চেষ্টা চলছে।আব্দুল্লাহ আল মনসুর/এফএ/এমএস</body>
</article>
