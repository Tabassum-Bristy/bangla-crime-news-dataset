<article>
  <headline>
ছিনতাইকালে যুবককে হাতেনাতে গ্রেফতার
</headline>
  <url>https://www.jagonews24.com/national/news/454652</url>
  <published_at>
</published_at>
  <category>ছিনতাই</category>
  <body>রাজধানীর খিলগাঁওয়ে মোবাইল ছিনতাই করার সময় মো. খোকন ওরফে পাঠা খোকন (৩৪) নামে এক যুবককে গ্রেফতার করা হয়েছে। মঙ্গলবার সকালে খিলগাঁও আইডিয়াল স্কুলের সামনে থেকে তাকে গ্রেফতার করেছে পুলিশ।এক বার্তায় ঢাকা মেট্রোপলিটন পুলিশের (ডিএমপি) মিডিয়া অ্যান্ড পাবলিক রিলেসন্স বিভাগ জানায়, মো. নুরে আলম নামে এক ব্যক্তির মোবাইল ছিনতাইয়ের সময় তাকে হাতেনাতে গ্রেফতার করেছে খিলগাঁও থানার পুলিশ। পরে তার কাছ থেকে ছিনতাইয়ের কাজে ব্যবহৃত একটি চাকু ও ছিনতাইকৃত একটি মোবাইল ফোন উদ্ধার করা হয়।বার্তায় আরও উল্লেখ করা হয়েছে গ্রেফতারকৃত খোকনের বাড়ি পটুয়াখালীর রাঙ্গাবালী থানার উত্তর চরখালী গ্রামে। তার বিরুদ্ধে খিলগাঁও থানায় মামলা করা হয়েছে।এআর/এমএমজেড/জেআইএম</body>
</article>
