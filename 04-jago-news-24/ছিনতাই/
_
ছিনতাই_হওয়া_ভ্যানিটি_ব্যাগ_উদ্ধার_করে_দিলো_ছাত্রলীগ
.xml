<article>
  <headline>
ছিনতাই হওয়া ভ্যানিটি ব্যাগ উদ্ধার করে দিলো ছাত্রলীগ
</headline>
  <url>https://www.jagonews24.com/country/news/489165</url>
  <published_at>
</published_at>
  <category>ছিনতাই</category>
  <body>ছিনতাইকারীকে ধাওয়া করে এক নারী পথচারী নারীর ছিনতাই হওয়া ভ্যানিটি ব্যাগ উদ্ধার করেছেন ছাত্রলীগ কর্মীরা। শুক্রবার রাত সাড়ে ১০টার দিকে রাজশাহী নগরীর মুন্সিডাঙা এলাকায় এ ঘটনা ঘটে। ঘটনার শিকার ওই নারীর পরিচয় পাওয়া যায়নি।জানা গেছে, রাতে মুন্সিডাঙা এলাকায় নেতাকর্মীদের নিয়ে রাস্তা দিয়ে যাচ্ছিলেন নগর ছাত্রলীগের সভাপতি রকি কুমার ঘোষ। ওই সময় তারা নারী কণ্ঠে চোর চোর চিৎকার শুনতে পান। দ্রুত ওই নারীকে সহায়তায় এগিয়ে যান ছাত্রলীগ নেতাকর্মীরা।ওই নারী জানান, মোটরসাইকেল আরোহী তিন ছিনতাইকারী তার ভ্যানিটি ব্যাগ ছিনিয়ে নেয়। তখনিই চারটি মোটরসাইকেল নিয়ে ছিনতাইকারীর পিছু নেন ছাত্রলীগ নেতাকর্মীরা। অবস্থা বেগতিক দেখে ব্যাগ ফেলে অন্ধকারে পালিয়ে যায় ছিনতাইকারীরা। পরে সেই ব্যাগ উদ্ধার করে ফিরিয়ে দেন ছাত্রলীগ নেতাকর্মীরা।রাজশাহী মহানগর ছাত্রলীগের সভাপতি রকি কুমার ঘোষ এ তথ্য নিশ্চিত করেছেন।ফেরদৌস সিদ্দিকী/আরএআর/এমএস</body>
</article>
