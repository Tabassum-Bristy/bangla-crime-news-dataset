<article>
  <headline>
ছিনতাইয়ের অভিযোগে নবম শ্রেণির শিক্ষার্থীসহ গ্রেফতার ৬
</headline>
  <url>https://www.jagonews24.com/country/news/476502</url>
  <published_at>
</published_at>
  <category>ছিনতাই</category>
  <body>নগরের কোতোয়ালি থানার সিরাজউদ্দৌলা রোডে ছিনতাইয়ের অভিযোগে দুই শিক্ষার্থীসহ ৬ তরুণকে গ্রেফতার করেছে পুলিশ। সোমবার (২১ জানুয়ারি) রাতে নগরীর দেওয়ান বাজার এলাকা থেকে তাদের গ্রেফতার করা হয়।গ্রেফতাররা হলেন মো. মহিউদ্দিন হেনজা (২২), মো. রুবেল (১৮), হায়দার আলী ছোটন (২০), মঞ্জুর আলম (২৮), শাহজালাল খান আকবর (২০) এবং মাইনউদ্দিন শাহ (১৭)। এদের মধ্যে মাইনউদ্দিন মিউনিসিপ্যাল মডেল হাইস্কুলের নবম শ্রেণির ছাত্র এবং রুবেল ইসলামিয়া কলেজের দ্বাদশ শ্রেণির ছাত্র।কোতোয়ালি থানার ভারপ্রাপ্ত কর্মকর্তা (ওসি) মোহাম্মদ মহসীন জানান, নগরীর ঘাটফরহাদবেগের বাসা থেকে বেরিয়ে হেঁটে আন্দরকিল্লার দিকে যাচ্ছিলেন রিয়াজুল হাসান নামের এক ব্যক্তি। পথে সিরাজউদ্দৌলা রোডে প্যারাগন সিটি কমিউনিটি সেন্টারের সামনে কয়েকজন যুবক তাকে আটকে ছোরার ভয় দেখিয়ে মোবাইল ছিনতাই করে নেয়। বিষয়টি জেনে তাৎক্ষণিকভাবে অভিযানে চালিয়ে ছয় তরুণকে গ্রেফতার করে পুলিশ। গ্রেফতার হওয়া মহিউদ্দিন হেনজা পেশাদার ছিনতাইকারী ও কথিত বড়ভাই। বাকিরা তার সহযোগী বলে জানান ওসি।এসআর/জেআইএম</body>
</article>
