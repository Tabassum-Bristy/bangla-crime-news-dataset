<article>
  <headline>
কান ছিঁড়ে দুল নিয়ে গেল ছিনতাইকারী
</headline>
  <url>https://www.jagonews24.com/national/news/498003</url>
  <published_at>
</published_at>
  <category>ছিনতাই</category>
  <body>রাজধানীর গুলিস্তানে রুনা আক্তার (৩০) নামে এক নারীর কান ছিঁড়ে দুল ছিনিয়ে নিয়ে গেছে এক ছিনতাইকারী।শনিবার (৪ মে) সকাল সোয়া ১১টার দিকে গুলিস্তান গোলাপ শাহ মাজারের কাছে এ ঘটনা ঘটে।পরে ওই নারী নিজেই ঢাকা মেডিকেল কলেজ (ঢামেক) হাসপাতালে চিকিৎসা নেন।রুনা আকতার বলেন, মেয়ের জ্বরের চিকিৎসা নিতে ঢাকা মেডিকেলে আসছিলাম। পথে গুলিস্তান গোলাপ শাহ মাজার পার হওয়ার সময় রিকশার পেছন থেকে এক ছিনতাইকারী বাম কানের সিটি গোল্ডের দুল ধরে টান দেয়।তিনি বলেন, এতে আমার কানের লতি ছিঁড়ে রক্ত ঝরতে থাকে। দুলটি নিয়ে দ্রুত পালিয়ে যায় ছিনতাইকারী। পরে আমরা হাসপাতালে আসি।ঢামেক হাসপাতাল পুলিশ ক্যাম্পের ইনচার্জ বাচ্চু মিয়া বলেন, ওই নারীকে হাসপাতালের ৩০৩ নম্বর ওয়ার্ডে চিকিৎসা দেয়া হয়েছে।এআর/বিএ/এমএস</body>
</article>
