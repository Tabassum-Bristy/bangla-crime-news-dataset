<article>
  <headline>
২০ লাখ টাকার ব্যাগ নিয়ে বিপদে জোভান!
</headline>
  <url>https://www.jagonews24.com/entertainment/news/473825</url>
  <published_at>
</published_at>
  <category>ছিনতাই</category>
  <body>এক ভয়ঙ্কর অভিজ্ঞতার মুখোমুখি হলেন এই সময়ের ছোটপর্দার জনপ্রিয় অভিনেতা জোভান। গতকাল রাতের ঘটনা উত্তরার এক রাস্তা দিয়ে হেঁটে যাচ্ছিলেন তিনি। এমন সময় সাদা মুখোশপরা একদল লোক তাকে ঘিরে ধরে। তারসঙ্গে ছিল প্রায় ২০ লক্ষ টাকার একটা ব্যাগ। তাকে মারধর করে এই ব্যাগ ছিনিয়ে নিয়ে পালিয়ে যায় তারা। এতক্ষণে হয় তো চোখ কপালে উঠেছে সবার! সবই ঠিক আছে কিন্ত ঘটনাটি বাস্তবের নয়।গতকাল রাতে উত্তরায় এমনই একটি দৃশ্যে অভিনয় করেছেন জোভান। নাটকটির নাম ‘ভালোবাসা, আমি এসেছিলাম’। শফিকুর রহমান শান্তনু রচিত এই নাটকটি পরিচালনা করেছেন হাসান রেজাউল।জোভান বলেন, ‘ছিনতাই এর ঘটনা খুব ভয় পাই আমি। অনেক দিন আগে একবার বাস্তবেই তাদের মুখোমুখি হতে হয় আমাকে। ভীষণ ভয় পেয়েছিলাম। ওই দিন আমার কোনো ক্ষতি হয়নি। দৌড় দিয়ে পালিয়ে ছিলাম। এই নাটকের শুটিং করতে গিয়ে মনে পড়ে গেল সেই ভয়ঙ্কর দিনের কথা। নাটকে দেখা যাবে, আমি একটা দুঃস্বপ্ন দেখি। আমার হাত থেকে ২০ লক্ষ টাকার ব্যাগ নিয়ে পালিয়ে যায় ছিনতাইকারীরা। আমার রাস্তার পড়ে যায় এই সময় আমার ঘুম ভেঙে যায়।’জোভান আরও বলেন,‘নাটকটির স্ক্রিপ্ট অনেক ভালো লেগেছে। এই কারণে কাজটিতে এফোর্ডও দিয়েছি মন থেকে। দিনশেষে সব ক্লান্তি দূর হয়ে যায় যখন নাটকটি সবার ভালো লাগে। এর আগেও হাসান রেজাউল ভাইয়ের পরিচালনায় অভিনয় করেছি। তার নাটকে অভিনয় করার অভিজ্ঞতা অনেক ভালো। এই নাটকটিও সবার ভালো লাগবে বলে আমার বিশ্বাস।’থ্রি সিক্সটি ডিগ্রি প্রযোজিত এই নাটকটিতে জোভানের বিপরীতে অভিনয় করেছেন কাজল সুবর্ণ ও পাপিয়া। আর এখানে কাজলের মায়ের চরিত্রে অভিনয় করেছেন সাবেরী আলম।নাটকটি নিয়ে নির্মাতা হাসান রেজাউল বলেন, ‘গল্পটি ভালোবাসার। দুই মানব-মানবীর পাওয়া না পাওয়ার গল্প তুলে ধরার চেষ্টা করেছি এই নাটকে। গল্প নিয়ে এর বেশি কিছু বলতে চাই না আগে। আমার বিশ্বাস দর্শকরা এই ভালোবাসার নাটকে নতুনত্ব খুঁজে পাবেন।’নির্মাতা সূত্রেই জানা গেল, চলতি মাসের শেষের দিকে এনটিভিতে প্রচার হবে নাটকটি।এমএবি/এলএ/এমএস</body>
</article>
