<article>
  <headline>
চালককে গুলি করে অটোরিকশা ছিনতাই
</headline>
  <url>https://www.jagonews24.com/country/news/503427</url>
  <published_at>
</published_at>
  <category>ছিনতাই</category>
  <body>নাটোরের লালপুরে হারুন মিয়া (৩৮) নামে এক চালককে গুলি করে অটোরিকশা ছিনিয়ে নিয়ে গেছে দুর্বৃত্তরা। আহত হারুন মিয়া লালপুর উপজেলার কুইজি পুকুর গ্রামের নুর হোসেনের ছেলে।মঙ্গলবার বিকেলে উপজেলার আঙ্গারিপাড়া এলাকায় এই ঘটনা ঘটে।স্থানীয়রা জানায়, মঙ্গলবার বিকেলে উপজেলার আঙারিপাড়া নামক স্থান চালক হারুন মিয়া তার অটোরিকশা নিয়ে দাঁড়িয়েছিলেন। এ সময় কয়েকজন অস্ত্রধারী দুর্বৃত্ত হারুন মিয়ার পায়ে গুলি করে অটোরিকশাটি নিয়ে পালিয়ে যায়। পরে স্থানীয়রা আহত অবস্থায় হারুন মিয়াকে উদ্ধার করে প্রথমে উপজেলা স্বাস্থ্য কমপ্লেক্সে ভর্তি করে। সেখানে অতিরিক্ত রক্তক্ষরণের কারণে উন্নত চিকিৎসার জন্য তাকে রাজশাহী মেডিকেল কলেজ হাসপাতালে পাঠানো হয়।এ ব্যাপারে লালপুর থানার ভারপ্রাপ্ত কর্মকর্তা নজরুল ইসলাম জানান, ঘটনা শোনার সঙ্গে সঙ্গে ঘটনাস্থলে ফোর্স পাঠিয়েছেন। তবে এখনো কেউ কোনো অভিযোগ করেনি। অভিযোগ পেলে বিষয়টি তদন্ত করে দেখা হবে।রেজাউল করিম রেজা/এফএ/পিআর</body>
</article>
