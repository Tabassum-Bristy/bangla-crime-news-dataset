<article>
  <headline>
বাগেরহাটে ছিনতাইকারীর গুলিতে যুবক নিহত
</headline>
  <url>https://www.jagonews24.com/country/news/452466</url>
  <published_at>
</published_at>
  <category>ছিনতাই</category>
  <body>বাগেরহাটের চুলকাঠি এলাকায় ছিনতাইকারীদের গুলিতে একজন নিহত ও অপর দুই ব্যবসায়ী আহত হয়েছেন। শুক্রবার রাত সাড়ে ৯টার দিকে এ ঘটনা ঘটে।জানা গেছে, রাতে খুলনার দুই ব্যবসায়ী বাগেহাটের চুলকাঠি ও ফয়লা বাজার থেকে বকেয়া টাকা সংগ্রহ করে মোটরসাইকেলযোগে ফেরার পথে ছিনতাইকারীর কবলে পড়েন।গুলিতে নিহত হাসান (৩৫) পেশায় মোটরসাইকেল চালক। তার বাড়ি খুলনার রুপসা উপজেলার বাগমারা গ্রামে। আহত দুই ভুসি ব্যবসায়ীকে খুলনা মেডিকেল কলেজ হাসপাতালে ভর্তি রয়েছেন।বাগেরহাট মডেল থানার ভারপ্রাপ্ত কর্মকর্তা (ওসি) মো. মাহতাব উদ্দিন জানান, রাতে ভাড়া করা একটি মোটরসাইকেলে দুই ভুসি ব্যবসায়ী খুলনায় ফিরছিলেন। পথিমধ্যে বাগেরহাটে চুলকাঠি চালতাতলা এলাকায় পৌঁছালে দুর্বৃত্তরা তাদের ওপর গুলি চালায়।পরে পুলিশ ঘটনাস্থলে পৌঁছে মৃত অবস্থায় মোটরসাইকেল চালক হাসানকে উদ্ধার করে ময়নাতদন্তের জন্য বাগেরহাট সদর হাসপাতাল মর্গে পাঠায়। আহত গুলিবিদ্ধ দুই ভুসি ব্যবসায়ীকে খুলনা মেডিকেল কলেজ হাসপাতালে ভর্তি করা হয়।শওকত আলী বাবু/এফএ/এমএস</body>
</article>
