<article>
  <headline>
ঈদকে ঘিরে রাজধানীতে সক্রিয় ছিনতাই চক্র, আটক ৬
</headline>
  <url>https://www.jagonews24.com/national/news/516923</url>
  <published_at>
</published_at>
  <category>ছিনতাই</category>
  <body>ঈদুল আজহাকে ঘিরে রাজধানীতে সক্রিয় হয়ে ওঠা ছিনতাইকারী চক্রের ৬ সদস্যকে আটক করেছে র‌্যাব-১০। এ সময় তাদের কাছ থেকে ছিনতাইয়ে ব্যবহৃত ৩টি চাকু, ২টি ছোট ছুরি, ১টি অ্যান্টি কাটার ও ৬টি ব্লেড জব্দ করা হয়েছে।আটক ছিনতাইকারীরা হলেন- আল আমিন (২৪), রনি (২০), রাজু (১৮), সালাউদ্দিন সালু (২৮), নাজিম (২০) ও মোহন (২৬)। রোববার (২৮ জুলাই) রাত সোয়া ১০টার দিকে রাজধানীর বিভিন্ন এলাকায় র‌্যাব-১০ এর একটি দল বিশেষ অভিযান চালিয়ে তাদের আটক করে।র‌্যাব-১০ এর উপ-অধিনায়ক মেজর মো. আশরাফুল হক জানান, প্রাথমিক অনুসন্ধানে জানা যায় কোরবানির ঈদকে ঘিরে সক্রিয় হয়ে ওঠে এ চক্রটি। তারা দীর্ঘদিন ধরে সুযোগ পেলেই সায়েদাবাদ, যাত্রাবাড়ী, ডেমরা ও আশেপাষের এলাকায় পথচারীদের কাছ থেকে ল্যাপটপ, মোবাইল ফোন, স্বর্ণালঙ্কারসহ মূল্যবান মালামাল চুরি ও ছিনতাই করে আসছিল।আটকদের বিরুদ্ধে সংশ্লিষ্ট থানায় মামলা দায়ের করা হয়েছে বলেও জানান তিনি।জেইউ/আরএস/জেআইএম</body>
</article>
