<article>
  <headline>
ইতালিতে ছিনতাইয়ের কবলে বাংলাদেশি
</headline>
  <url>https://www.jagonews24.com/probash/article/499302</url>
  <published_at>
</published_at>
  <category>ছিনতাই</category>
  <body>ইতালিতে ছিনতাইয়ের শিকার হয়েছেন আল আমিন ভূঁইয়া নামে এক বাংলাদেশি। মঙ্গলবার (৭ মে) রাজধানী রোমের সানজুভান্নি এলাকায় এ ঘটনা ঘটে। তার বাড়ি ঢাকা জেলায়।জানা গেছে, রোমের তেরেসতাভেরে নামক এলাকা থেকে কাজ শেষে ওই দিন স্থানীয় সময় রাত দুইটার দিকে সানজুভান্নিতে বাসের জন্য অপেক্ষা করছিলেন আল আমিন নামে এক বাংলাদেশি। এ সময় হঠাৎ পিছন থেকে বোতল দিয়ে তার মাথায় আঘাত করে ছিনতাইকারী চক্র। এতে সঙ্গে সঙ্গে জ্ঞান হারিয়ে ফেলেন তিনি।দুই ঘণ্টা পর চোখ খুলে দেখেন অ্যাম্বুলেসের মধ্যে আছেন। তবে জ্ঞান ফিরে এলেও তখন পুলিশের কাছে কিছুই বলতে পারেনি। কোনোভাবে কর্মস্থল রেস্তোরাঁর নাম বললে অ্যাম্বুলেন্সে করে তাকে সেখানে নিয়ে যাওয়া হয় এবং হাসাপাতালে ভর্তি করা হয়।প্রবাসী বাংলাদেশিদের অভিযোগ এনিয়ে অনেকবার তারা ছিনতাইয়ের শিকার হয়েছেন। প্রশাসনিকভাবে মামলাগুলোর বিষয়ে ধীর গতিতে ব্যবস্থা নেয়া হয়।এমএমজেড/পিআর</body>
</article>
