<article>
  <headline>
ছিনতাইকালে কনস্টেবলকে ধরে পুলিশে দিলো জনতা
</headline>
  <url>https://www.jagonews24.com/country/news/491636</url>
  <published_at>
</published_at>
  <category>ছিনতাই</category>
  <body>জয়পুরহাটের ক্ষেতলাল উপজেলার বটতলী এলাকায় ৮ লাখ টাকা ছিনতাইকালে জেলার পাঁচবিবি থানার পুলিশ কনস্টেবল মুহিদুল ইসলামকে (৪০) আটক করে পুলিশে দিয়েছে জনতা। বুধবার সন্ধ্যায় ক্ষেতলাল উপজেলার বটতলী ব্রিজ এলাকায় এ ঘটনা ঘটে।প্রত্যক্ষদর্শীদের উদ্ধৃতি দিয়ে ক্ষেতলাল থানার ভারপ্রাপ্ত কর্মকর্তা (ওসি) শাহরিয়ার খান জানান, জেলার কালাই উপজেলার পুনট বাজারের মুরগি ব্যবসায়ী খালেক ও তার কর্মচারী জয়পুরহাট শহরের ইসলামী ব্যাংক থেকে ৮ লাখ টাকা তুলে মোটরসাইকেলে কর্মস্থলে ফিরছিলেন। ব্যাংক এলাকা থেকে পাঁচবিবি থানার পুলিশ কনস্টেবল মোটরসাইকেলে তাদের পিছু নিয়ে বটতলী ব্রিজ এলাকায় পৌঁছে ওই ব্যবসায়ীর মোটরসাইকেলের গতিরোধ করেন। পরে ওই পুলিশ কনস্টেবল মাদক মামলার ভয় দেখিয়ে ৮ লাখ টাকা ছিনিয়ে নেয়ার চেষ্টা করেন। এ সময় ব্যবসায়ী ও তার কর্মচারীর চিৎকারে স্থানীয় জনতা পুলিশ সদস্য মুহিদুল ইসলামকে আটক করে পুলিশে সোপর্দ করেন।পাঁচবিবি থানা পুলিশের ভারপ্রাপ্ত কর্মকর্তা (ওসি) বজলার রহমান জানান, কোনো মামলার আসামি বা মাদক দ্রব্য আটকের জন্য মুহিদুলকে অনুমতি দেয়া হয়নি বা নিজ কর্মস্থল ছাড়া তিনি কেন অন্য থানা এলাকায় গেলেন সেটাও তিনি জানেন না। অভিযুক্ত পুলিশ সদস্যকে পুলিশ লাইনে ক্লোজ করা হয়েছে এবং তার বিরুদ্ধে অপরাধ প্রমাণিত হলে বিভাগীয় ব্যবস্থা নেয়া হবে।রাশেদুজ্জামান/এফএ/জেআইএম</body>
</article>
