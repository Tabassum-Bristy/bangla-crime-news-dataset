<article>
  <headline>
চলন্ত ট্রেনে দুই যুবককে ছুরিকাঘাত করে ছিনতাই
</headline>
  <url>https://www.jagonews24.com/national/news/500677</url>
  <published_at>
</published_at>
  <category>ছিনতাই</category>
  <body>রাজধানীর চলন্ত একটি ট্রেনের ছাদে ছিনতাইকারীর ছুরিকাঘাতে দুই যুবক আহত হয়েছেন। তারা হলেন- সাকিব (২৩) ও রাকিব (২৩)। রাকিবের পিঠে তিনটি ও সাকিবের গলায় আঘাত লাগে।বৃহস্পতিবার (১৬ মে) রাত ৮টার দিকে এ ঘটনা ঘটে। আহতদের উদ্ধার করে ঢাকা মেডিকেল কলেজ (ঢামেক) হাসপাতালে নিয়ে আসে রেলওয়ে থানা পুলিশ।আহত রাকিব জানান, রাতে গাজীপুরে কাজ শেষে বলাকা ট্রেনের ছাদে উঠে কমলাপুর ফিরছিলেন তারা। পথে তেজগাঁও এলাকায় ছাদে থাকা দুই ছিনতাইকারী কিছু বুঝে ওঠার আগেই তাদের ছুরিকাঘাত করে। এ সময় দুটি মোবাইল ও কিছু টাকা নিয়ে চলন্ত ট্রেন থেকে ছিনতাইকারীরা নেমে যায়।ঢামেক হাসপাতালের জরুরি বিভাগের আবাসিক সার্জন ডা. মো. আলাউদ্দিন জানান, রাকিবের একটি আঘাত গুরুতর। সাকিবকে নাক-কান-গলায় রেফার করা হয়েছে।ঢাকা রেলওয়ে থানা (কমলাপুর) ভারপ্রাপ্ত কর্মকর্তা (ওসি) ইয়াসিন ফারুক মজুমদার বলেন, জানতে পেরেছি ট্রেনের ছাদে কয়েকজনের মারামারি হয়েছে। বিস্তারিত জানার জন্য পুলিশ কাজ করছে।আরএম/এআর/বিএ</body>
</article>
