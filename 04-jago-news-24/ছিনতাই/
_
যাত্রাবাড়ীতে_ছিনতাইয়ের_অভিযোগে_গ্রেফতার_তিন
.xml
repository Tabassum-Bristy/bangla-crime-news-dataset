<article>
  <headline>
যাত্রাবাড়ীতে ছিনতাইয়ের অভিযোগে গ্রেফতার তিন
</headline>
  <url>https://www.jagonews24.com/national/news/522152</url>
  <published_at>
</published_at>
  <category>ছিনতাই</category>
  <body>রাজধানীর যাত্রাবাড়ীতে অভিযান চালিয়ে ছিনতাইকারী চক্রের তিন সদস্যকে গ্রেফতার করেছে র‌্যাপিড অ্যাকশন ব্যাটালিয়ন (র‌্যাব)। গ্রেফতাররা হলেন, স্বপন (২৫), ফজলে রাব্বি (১৯) ও ইয়াসিন (২১)।র‌্যাব-১০ এর উপ-অধিনায়ক মেজর মো. আশরাফুল হকের নেতৃত্বে একটি দল শুক্রবার রাত ১১টার দিকে যাত্রাবাড়ীতে অভিযান পরিচালনা করে তাদের গ্রেফতার করে।মেজর মো. আশরাফুল হক জানান, তাদের কাছ থেকে ছিনতাইয়ের কাজে ব্যবহৃত তিনটি চাকু, পাঁচটি ব্লেড জব্দ করা হয়।ছিনতাই চক্রটি দীর্ঘদিন ধরে যাত্রাবাড়ী, সায়েদাবাদ, দয়াগঞ্জসহ আশপাশ এলাকায় পথচারীদের কাছ হতে ল্যাপটপ, মোবাইল ফোন, স্বর্ণালংকার ও মূল্যবান মালামাল চুরি ও ছিনতাই করে আসছিল। তাদের বিরুদ্ধে যাত্রাবাড়ী থানায় নিয়মিত মামলা করা হয়েছে।জেইউ/জেডএ/জেআইএম</body>
</article>
