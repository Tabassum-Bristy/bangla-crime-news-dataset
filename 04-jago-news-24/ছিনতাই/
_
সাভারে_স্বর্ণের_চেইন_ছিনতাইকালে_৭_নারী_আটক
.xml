<article>
  <headline>
সাভারে স্বর্ণের চেইন ছিনতাইকালে ৭ নারী আটক
</headline>
  <url>https://www.jagonews24.com/country/news/476412</url>
  <published_at>
</published_at>
  <category>ছিনতাই</category>
  <body>সাভারে সাত নারী ছিনতাইকারীকে আটক করে পুলিশে দিয়েছে জনতা। সোমবার দুপুরে গেন্ডা বাসস্ট্যান্ড এলাকায় এক নারীর গলার চেইন ছিনতাইকালে তাদের হাতেনাতে আটক করা হয়।আটকরা হলেন- ব্রাহ্মণবাড়িয়ার ডরমণ্ডল গ্রামের নুর ইসলামের মেয়ে মারুফা বেগম (৩২), নুর মিয়ার স্ত্রী ফরিদা খাতুন (৪০), সোহেল মিয়ার স্ত্রী কমলা বেগম (২৬), জামালের স্ত্রী জামেলা খাতুন (৩৭), আলামীনের স্ত্রী মায়ারুন নেছা (২৬), আবু মিয়ার স্ত্রী মিতু বেগম (৩৭) ও আব্দুল আলীমের স্ত্রী বানেছা বেগম (৪৫) ।পুলিশ জানায়, গেন্ডা বাসস্ট্যান্ডে এক নারী যাত্রী বাসের জন্য অপেক্ষা করছিলেন। এ সময় তাকে টার্গেট করে ছিনতাইকারী চক্রটি। ওই নারী যাত্রী যখনি একটি লেগুনায় উঠতে থাকে তখনি নারী ছিনতাইকারী চক্রটি তাকে ঘিরে ধরে ঝগড়ার ছলে চিৎকার-চেঁচামেচি শুরু করে। একপর্যায়ে ছিনতাইকারী চক্রের একজন সদস্য ওই যাত্রীর গলা থেকে স্বর্ণের চেইন নিয়ে দৌড় দেয়। এ সময় উপস্থিত জনতা ছিনতাইকারী নারীদের আটক করে গণধোলাই দেয়। খবর পেয়ে পুলিশ ঘটনাস্থলে গিয়ে সাত নারী ছিনতাইকারীকে থানায় নিয়ে আসে।সাভার মডেল থানা পুলিশের উপ-পরিদর্শক (এসআই) আবিদ হোসেন জানান, শেফালী আক্তার নামে ভুক্তভোগী ওই নারী যাত্রী ছিনতাইকারীদের নামে একটি মামলা দায়ের করেছেন। আটক নারীরা ছিনতাইয়ের অভিযোগ স্বীকার করেছেন।আল- মামুন/আরএআর/এমএস</body>
</article>
