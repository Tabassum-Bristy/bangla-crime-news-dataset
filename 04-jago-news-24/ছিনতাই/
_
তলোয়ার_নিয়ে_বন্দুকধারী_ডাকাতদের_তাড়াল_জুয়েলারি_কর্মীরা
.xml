<article>
  <headline>
তলোয়ার নিয়ে বন্দুকধারী ডাকাতদের তাড়াল জুয়েলারি কর্মীরা
</headline>
  <url>https://www.jagonews24.com/international/news/465324</url>
  <published_at>
</published_at>
  <category>ছিনতাই</category>
  <body>ডাকাতদের পাল্লায় পড়লে প্রথম কোন চিন্তা মাথায় আসবে আপনার? হয় পুলিশকে ফোন করার কথা মনে হবে নয়তো নিজের জীবন বাঁচাতে দৌড় লাগাবেন অথবা ঘরের মধ্যে দরজা বন্ধ করে বসে থাকবেন। কিন্তু ডাকাতদের সঙ্গে লড়াই করার সাহস হয়তো দেখাবেন না অনেকেই।তবে সেটাই করে দেখালেন একটি জুয়েলারি দোকানের কর্মচাররা। তলোয়ার নিয়ে বন্দুকধারী ডাকাতদের বিরুদ্ধে রুখে দাঁড়ান তারা। অনেক চেষ্টা করেও দোকানে ঢুকতে পারেনি ডাকাত দল। উল্টে কর্মচারীদের যুদ্ধংদেহী মূর্তি দেখে পালাতে দিশে পায়নি তারা।সম্প্রতি ডাকাতরা হানা দিয়েছিল কানাডার এক জুয়েলারি দোকানে। অশোক জুয়েলার্স নামের ওই দোকানে আচমকা হানা দেয় চার ডাকাত। হাতে বন্দুক নিয়ে ভয় দেখায় কর্মচারীদের। দোকানে তখন তিন কর্মচারী। কিন্তু ডাকাতদলের সামনে দমে যাওয়ার পাত্র যে তারা নন, তা বুঝিয়ে দেন কিছুক্ষণের মধ্যে। ডাকাতদের বন্দুকের মোকাবেলায় তলোয়ার হাতে ‘যুদ্ধে’ নেমে পড়েন তারা।ডাকাতরা আপ্রাণ চেষ্টা চালিয়ে যাচ্ছে দোকানের ভেতক ঢোকার। কিন্তু তিন কর্মচারীর সামনে তারা বারবার লড়াইয়ে পিছিয়ে পড়তে থাকে। জানলার কাঁচ ভেঙেও দোকানে ঢোকার চেষ্টা চালায়। সেটাও ভেস্তে দেয় কর্মচারীরা। শেষমেশ হতাশ হয়ে ডাকাতদল সেখান থেকে চলে যাওয়াই বুদ্ধিমানের কাজ হবে বলে মনে করে। এবং সেটাই তারা করে।পুরো ঘটনাটি দোকানের সিসিটিভি ফুটেজে ধরা পড়ে। সেই ফুটেজ সোশ্যাল মিডিয়ায় ভাইরাল হতেই কর্মচারীদের সাহসিকতায় মুখরিত হয়ে ওঠে সোশ্যাল মিডিয়া।অশোক জুয়েলার্সের মালিকের ছেলে অর্জুন বলেন, ‘যেই মুহূর্তে চারজন ডাকাত দোকানের ভেতরে ঢোকার চেষ্টা করেছিল, আমরা তখনই ওদের দিকে ছুটে যাই। ওদের একজনের হাতে বন্দুকও ছিল। কিন্তু আমাদের মূল চিন্তা ছিল, যে করেই হোক ওদের আটকাতেই হবে।’Stunning video.Owners of Ashok Jewellers in Mississauga sent me this surveillance footage — three people using swords to fend off a daylight robbery attempt on Wednesday. @globalnewsto pic.twitter.com/UjDb1kn2w7এমবিআর/জেআইএম</body>
</article>
