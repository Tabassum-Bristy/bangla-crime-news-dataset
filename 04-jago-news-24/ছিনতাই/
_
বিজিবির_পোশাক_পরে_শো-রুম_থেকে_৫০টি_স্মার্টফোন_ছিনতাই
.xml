<article>
  <headline>
বিজিবির পোশাক পরে শো-রুম থেকে ৫০টি স্মার্টফোন ছিনতাই
</headline>
  <url>https://www.jagonews24.com/country/news/501529</url>
  <published_at>
</published_at>
  <category>ছিনতাই</category>
  <body>চাঁপাইনবাবগঞ্জের শিবগঞ্জ উপজেলার একটি মোবাইল শো-রুম থেকে বিজিবির পোশাক পরিহিত তিন যুবক ৫০টি স্মার্টফোন ছিনতাই করেছে।সোমবার বেলা ২টার দিকে কানসাট বাজারের গোপালনগর মোড়ের কেএস টেলিকম নামক মোবাইল ফোনের শো-রুমে এ ছিনতাইয়ের ঘটনা ঘটে।শো-রুমের মালিক কবিরুল ইসলাম বলেন, সোমবার দুপুরে একটি মোটরসাইকেলযোগে তিন জন বিজিবির পোশাক পরিহিত যুবক আমার দোকানে ঢুকে মোবাইল ফোনগুলো একের পর এক নিতে থাকেন। এ সময় তাদের বাধা দিলে তারা আটক করে নিয়ে যাওয়ার হুমকি দেন। এরপর রুবেল নামে এক ব্যক্তি জোরালো প্রতিবাদ করলে তাকে ধাক্কা মেরে ফেলে দেন এবং ৫০ পিস স্মার্টফোন নিয়ে দ্রুত পালিয়ে যান তারা।রুবেল আরও জানান, এ ঘটনায় শিবগঞ্জ থানায় একটি অভিযোগ দায়েরের প্রস্তুতি চলছে। এদিকে সিটি টিভির ফুটেজে একজন বিজিবির পোশাক পরিহিত ব্যক্তিকে দোকানের ভেতর থেকে মোবাইল ফোনগুলো নামাতে দেখা যায়।এ ব্যাপারে চাঁপাইনবাবগঞ্জের অতিরিক্ত পুলিশ সুপার মাহবুবুল আলম বলেন, বিষয়টি ইতোমধ্যে পুলিশের নজরে এসেছে। দোকান মালিককে সিসি ক্যামেরার ফুটেজসহ একটি অভিযোগ শিবগঞ্জ থানায় দেয়ার পরামর্শ দেয়া হয়েছে।এ বিষয়ে ৫৯-বিজিবি ব্যাটালিয়নের অধিনায়ক এসএম সালাহউদ্দিন বলেন, বিষয়টি আমরা শুনেছি। এ বিষয়টি তদন্ত করে দেখব আমরা।মোহা. আব্দুল্লাহ/এএম/পিআর</body>
</article>
