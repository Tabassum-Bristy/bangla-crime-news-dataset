<article>
  <headline>
বাড়ি ফেরা হলো না চন্দনের
</headline>
  <url>https://www.jagonews24.com/country/news/434546</url>
  <published_at>
</published_at>
  <category>ছিনতাই</category>
  <body>যশোরে ছিনতাইকারীর ছুরিকাঘাতে চন্দন ঘোষ নামে এক ব্যক্তি নিহত হয়েছেন। বুধবার ভোরে শহরের রেলরোডে আদ-দ্বীন হাসপাতালের সামনে এ ঘটনা ঘটে।নিহত চন্দন ঘোষ শহরের টিবি ক্লিনিক এলাকার ভবতোষ ঘোষের ছেলে।স্থানীয় ও হাসপাতাল সূত্র জানায়, বুধবার ভোরে ঢাকা থেকে যশোরে আসেন চন্দন ঘোষ। এরপর রিকশাযোগে তিনি বাড়ি ফিরছিলেন। পথিমধ্যে রেলরোডে আদ-দ্বীন হাসপাতালের সামনে পৌঁছালে তিনি ছিনতাইকারীদের কবলে পড়েন। ছিনতাইকারীরা তাকে উপর্যুপরি ছুরিকাঘাত করে ফেলে রেখে পালিয়ে যায়। পরে স্থানীয় লোকজন তাকে যশোর ২৫০ শয্যা হাসপাতালে নিয়ে গেলে চিকিৎসক মৃত ঘোষণা করেন।যশোর কোতোয়ালি মডেল থানার ভারপ্রাপ্ত কর্মকর্তা (ওসি, তদন্ত) আবুল বাশার মিয়া জানান, ঢাকা থেকে ফিরে বাড়ি যাওয়ার পথে চন্দন ঘোষ ছিনতাইকারীদের কবলে পড়েন। ছিনতাইকারীর ছুরিকাঘাতে তার মৃত্যু হয়েছে। পুলিশ জড়িতদের আটকের জন্য অভিযান শুরু করেছে।মিলন রহমান/এফএ/পিআর</body>
</article>
