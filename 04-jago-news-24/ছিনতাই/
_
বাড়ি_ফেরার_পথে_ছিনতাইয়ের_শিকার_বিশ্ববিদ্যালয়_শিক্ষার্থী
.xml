<article>
  <headline>
বাড়ি ফেরার পথে ছিনতাইয়ের শিকার বিশ্ববিদ্যালয় শিক্ষার্থী
</headline>
  <url>https://www.jagonews24.com/national/news/503669</url>
  <published_at>
</published_at>
  <category>ছিনতাই</category>
  <body>চট্টগ্রাম নগরীর কোতয়ালী থানার পোলোগ্রাউন্ড এলাকায় ফারহান (২৬) নামে এক বিশ্ববিদ্যালয় শিক্ষার্থী ছিনতাইয়ের শিকার হয়েছেন। তার সঙ্গে থাকা একটি মোবাইল ফোন ও দুই হাজার টাকা ছিনিয়ে নিয়েছে ছিনতাইকারীরা। বুধবার (২৯ মে) মধ্যরাতে এ ঘটনা ঘটে।কোতয়ালী থানার ভারপ্রাপ্ত কর্মকর্তা (ওসি) মোহাম্মদ মহসীন বলেন, ঢাকার একটি বিশ্ববিদ্যালয়ে পড়ালেখা করেন ফারহান। ঈদে বাড়ি ফিরতে চট্টগ্রাম রেলস্টেশনে ট্রেন থেকে নেমে সিএনজি করে লালখান বাজারের বাসায় যাওয়ার পথে পোলোগ্রাউন্ড এলাকায় ছিনতাইয়ের শিকার হন তিনি।ওসি বলেন, তার পায়ে পাঁচ থেকে ছয়টি ছুরিকাঘাত করা হয়েছে। পাশাপাশি একটি মোবাইল ও দুই হাজার টাকা ছিনিয়ে নিয়েছে ছিনতাইকারীরা। ফারহানকে উদ্ধার করে প্রাথমিক চিকিৎসা দেয়া হয়েছে।আবু আজাদ/বিএ</body>
</article>
