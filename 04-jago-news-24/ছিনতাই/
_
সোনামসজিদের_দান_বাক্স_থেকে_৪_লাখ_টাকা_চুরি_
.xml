<article>
  <headline>
সোনামসজিদের দান বাক্স থেকে ৪ লাখ টাকা চুরি!
</headline>
  <url>https://www.jagonews24.com/religion/article/525268</url>
  <published_at>
</published_at>
  <category>ছিনতাই</category>
  <body>বাংলাদেশের অন্যতম প্রাচীন ছোট সোনামসজিদ। গত বৃহস্পতিবার রাতে রাজশাহী জেলার শিবগঞ্জ থানায় স্থাপিত এ প্রাচীন মসজিদের দানবাক্সের তালা ভেঙে চোররা চুরি করেছে দান বাক্সের টাকা।এ প্রাচীন মসজিদের দানবাক্সটি বছরে একবার খোলা হয়। দানবাক্সের তালাটি থাকে সিলগালা। দানবাক্সটি গত ১১ মাস ধরে সিলগালা অবস্থায় ছিল।গত বছর দানবাক্সটিতে জমা পড়েছিল ৫ লাখ টাকা। এ বছর এক মাস পরই তা খোলার কথা ছিল। গত বছরের হিসাবে এবারের চুরি হওয়া টাকার সুনির্দিষ্ট পরিমাণ জানা না থাকলেও আনুমানিক তা প্রায় ৪ লাখ টাকা হওয়ার কথা।গত বৃহস্পতিবার ভোর রাতে মুয়াজ্জিন ফজরের আজান দিতে মসজিদে ঢুকতেই দেখেন যে, কিছু টাকা ও তালাটি ভাঙা অবস্থায় মাটিতে পড়ে আছে। পরে মুয়াজ্জিন বাজারের রাতের প্রহরীকে ডেকে এনে তা দেখান ও জানান।মুয়াজ্জিনের কাছ থেকে ইমাম দানবাক্স থেকে টাকা চুরির বিষয়টি জানতে পারেন। পরে ইমাম ও কোষাধ্যক্ষ এসে দেখেন মসজিদের উত্তর পাশের পকেট গেটটিও ভাঙা।ইমাম ও কোষাধ্যক্ষের তথ্যের ভিত্তিতে জানা যায়, গত বছর এই দানবাক্সটিতে ৫ লাখ টাকা জমা হয়েছিল। এক মাস পরই দানবাক্সটি খোলার কথা ছিল। গত বছরের হিসাবে সম্ভাব্য ৪ লাখ টাকা জমা হওয়ার কথা।ইমাম ও কোষাধ্যক্ষ দানবাক্সের তালা ভেঙে চুরির বিষয়টি কমিটির সভাপতি উপজেলা নির্বাহী কর্মকর্তা রওশন ইসলামকে জানান। তিনি কমিটির সঙ্গে আলোচনা করে প্রয়োজনীয় ব্যবস্থা গ্রহণ করবেন বলে জানা যায়।এমএমএস/এমএস</body>
</article>
