<article>
  <headline>
যাত্রী বেশে সিএনজি ছিনতাই, গ্রেফতার ১
</headline>
  <url>https://www.jagonews24.com/national/news/468528</url>
  <published_at>
</published_at>
  <category>ছিনতাই</category>
  <body>রাজধানীতে যাত্রী বেশে সিএনজি অটোরিকশা ছিনতাইয়ের সময় মো. সরোয়ার ওরফে সবুজ (৩৩) নামে একজনকে গ্রেফতার করেছে খিলগাঁও থানা পুলিশ।সোমবার (১০ ডিসেম্বর) রাতে তাকে গ্রেফতার করা হয়। এ সময় ছিনতাইকৃত সিএনজি অটোরিকশা ও একটি মোবাইল ফোন জব্দ করে পুলিশ।এক বিজ্ঞপ্তিতে ঢাকা মেট্রোপলিটন পুলিশ (ডিএমপি) জানায়, রোববার রাতে মালিবাগ রেলগেট থেকে যাত্রাবাড়ী যাওয়ার উদ্দেশ্য কয়েকজন লোক একটি সিএনজি ভাড়া করেন। সিএনজি চালক তাদের নিয়ে যাত্রাবাড়ীর উদ্দেশ্য রওয়ানা হয়ে খিলগাঁওয়ের খিদমাহ হাসপাতালের সামনে পৌঁছালে অটোরিকশায় থাকা ছিনতাইকারীরা ড্রাইভারকে মারধর করে অস্ত্রের ভয় দেখিয়ে জোরপূর্বক সিএনজি নিয়ে পালিয়ে যায়। এ সময় ড্রাইভারের ব্যবহৃত একটি সিম্ফনি মোবাইল ফোনও নিয়ে যায় তারা। পরবর্তীতে ড্রাইভারের ছিনতাইকৃত মোবাইল দিয়ে সিএনজির মালিককের কাছে ৫০ হাজার টাকা দাবি করে। সিএনজির মালিক তাকে ৩০ হাজার টাকা দেন। কিন্তু ছিনতাইকারীরা সিএনজি ফেরৎ না দিয়ে তালবাহানা করতে থাকে।এ ঘটনায় সোমবার মো. সাহাদাত হোসেন নামে ওই চালক খিলগাঁও থানায় একটি অভিযোগ করেন। পরে পুলিশের অভিযান চালিয়ে সিপাহীবাগ টেম্পুস্ট্যান্ড থেকে সরোয়ার নামে ওই চক্রের এক সদস্যকে গ্রেফতার করে। তার দেয়া তথ্যমতে সিএনজি অটোরিকশা উদ্ধার করে পুলিশ।এআর/এএইচ/এমকেএইচ</body>
</article>
