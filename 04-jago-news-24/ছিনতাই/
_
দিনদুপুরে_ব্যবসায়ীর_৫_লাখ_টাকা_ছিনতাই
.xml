<article>
  <headline>
দিনদুপুরে ব্যবসায়ীর ৫ লাখ টাকা ছিনতাই
</headline>
  <url>https://www.jagonews24.com/country/news/467098</url>
  <published_at>
</published_at>
  <category>ছিনতাই</category>
  <body>সিলেট নগরের আম্বরখানা এলাকায় দিনদুপুরে এক ব্যবসায়ীর ৫ লাখ টাকা ছিনতাই হয়েছে। মঙ্গলবার বিকেল ৩টার দিকে আম্বরখানা-চৌহাট্টা সড়কে এ ঘটনা ঘটে। ছিনতাইয়ের শিকার ওই ব্যবসায়ীর নাম হুমায়ূন কবির। তিনি নগরের চৌকিদেখি এলাকার বাসিন্দা।জানা গেছে, ব্যবসায়ী হুমায়ূন কবির আম্বরখানাস্থ ডাচ-বাংলা ব্যাংক থেকে ৫ লাখ টাকা উত্তোলন করেন। পরে আম্বরখানা হয়ে দরগাগেট এলাকায় যাওয়ার পথে সিগন্যালের শো-রুমের সামনে আসামাত্র ৩টি মোটরসাইকেলযোগে ছিনতাইকারীরা এসে গতিরোধ করে টাকার ব্যাগ ছিনিয়ে নিয়ে যায়। ব্যবসায়ীর চিৎকারে লোক জড়ো হলেও ছিনতাইকারীরা পালিয়ে যায়। খবর পেয়ে পুলিশ ঘটনাস্থল পরিদর্শন করেছে।সিলেট কোতোয়ালি থানা পুলিশের ভারপ্রাপ্ত কর্মকর্তা (ওসি) মো. সেলিম মিয়া জানান, ঘটনাটি শুনেছি। ঘটনার সঙ্গে জড়িতদের শনাক্ত করে গ্রেফতারের চেষ্টা চলছে।ছামির মাহমুদ/এএম/এমএস</body>
</article>
