<article>
  <headline>
পটুয়াখালীতে ব্যবসায়ীকে কুপিয়ে ২০ লাখ টাকা ছিনতাই
</headline>
  <url>https://www.jagonews24.com/country/news/426323</url>
  <published_at>
</published_at>
  <category>ছিনতাই</category>
  <body>পটুুয়াখালীতে ব্যবসায়ীকে কুপিয়ে ২০ লাখ ৮০ হাজার টাকা ছিনতাই করেছে দুর্বৃত্তরা। বুধবার দুপুর সাড়ে ১২টার দিকে শহরের সিভিল সার্জন অফিসের কাছে এ ঘটনা ঘটে।এ ঘটনায় স্থানীয় সাজিদ এন্টারপ্রাইজের মালিক মিজানুর রহমান বাবুল (৪৮) ও তার সহযোগী প্রিন্স (২৫) আহত হয়েছেন। ঘটনায় জড়িত লিটন নামের এক ছিনতাইকারীকে এলাকাবাসী ধরে পুলিশে সোপর্দ করেছে।আহত সাজিদ এন্টারপ্রাইজের মালিক মিজানুর রহমান বাবুল জানান, সকালে তিনি তার সহযোগী প্রিন্সকে নিয়ে প্রতিষ্ঠানের বাকি টাকা উত্তোলনের জন্য জেলার বিভিন্ন উপজেলায় যায়।সেখানে বিভিন্ন প্রতিষ্ঠানের কাছ থেকে ২০ লাখ ৮০ হাজার টাকা উত্তোলন করেন। ওই টাকা নিয়ে প্রতিষ্ঠানে ফেরার পথে সিভিল সার্জন অফিসের সামনে এলে ৪-৫ জনের একদল ছিনতাইকারী তাদের ওপর হামলা চালায়।এ সময় তিনি অজ্ঞান হয়ে পড়লে তার ব্যাগভর্তি টাকা নিয়ে ছিনতাইকারীরা পালিয়ে যায়। স্থানীয়রা গুরুতর আহত অবস্থায় তাদের উদ্ধার করে পটুয়াখালী হাসপাতালে ভর্তি করে।পটুয়াখালী সদর থানা পুলিশের ওসি খন্দকার মোস্তাফিজুর রহমান জানান, ঘটনার পরপরই এলাকায় পুলিশ মোতায়েন করা হয়েছে। ওই ব্যবসায়ী মামলা দিলে আইনগত ব্যবস্থা নেয়া হবে।মহিব্বুল্লাহ্ চৌধুরী/এএম/জেআইএম</body>
</article>
