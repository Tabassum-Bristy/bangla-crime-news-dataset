<article>
  <headline>
চট্টগ্রামে অস্ত্রসহ ছিনতাইকারী গ্রেফতার
</headline>
  <url>https://www.jagonews24.com/national/news/502044</url>
  <published_at>
</published_at>
  <category>ছিনতাই</category>
  <body>নগরের আগ্রাবাদ থেকে সাইফুল ইসলাম ইমন (২৩) নামে এক ছিনতাইকারীকে অস্ত্রসহ গ্রেফতার করেছে পুলিশ। বুধবার (২২ মে) দিবাগত রাত ১টার দিকে তাকে গ্রেফতার করা হয়। এ সময় তার কাছ থেকে একটি দেশীয় তৈরি অস্ত্র উদ্ধার করা হয়েছে।গ্রেফতার সাইফুল ইসলাম ইমন গোপালগঞ্জের পোপিনাথপুর এলাকার মো. সিদ্দিকের ছেলে। ডবলমুরিং থানার ভারপ্রাপ্ত কর্মকর্তা (ওসি) সদীপ কুমার দাশ বলেন, রাতে নিয়মিত টহলের সময় আগ্রাবাদ সাউথল্যান্ড সেন্টারের সামনে দুই যুবককে দেখে সন্দেহ হয় পুলিশের।তাদের চ্যালেঞ্জ করা হলে একজন পালিয়ে যায়। এ সময় ধাওয়া দিয়ে সাইফুল ইসলাম ইমনকে অস্ত্রসহ গ্রেফতার করে পুলিশ। পালাতে গিয়ে সামান্য আহত হয়েছে সে। রাতেই চট্টগ্রাম মেডিকেল কলেজ হাসপাতালে তাকে প্রাথমিক চিকিৎসা দেয়া হয়।ওসি জানান, জিজ্ঞাসাবাদে সে স্বীকার করেছে ছিনতাই করার জন্যই ওই এলাকায় অপেক্ষা করছিল আরও দুইজন।এমআরএম/জেআইএম</body>
</article>
