<article>
  <headline>
একটির খোঁজে গিয়ে মিলল ৫টি অটোরিকশা
</headline>
  <url>https://www.jagonews24.com/country/news/486280</url>
  <published_at>
</published_at>
  <category>ছিনতাই</category>
  <body>গাজীপুরের শ্রীপুর উপজেলায় ছিনতাই হওয়া পাঁচটি অটোরিকশাসহ এই চক্রের দুই সদস্যকে গ্রেফতার করেছে শ্রীপুর থানা পুলিশ। শনিবার ভোররাতে শ্রীপুর মডেল থানায় অটোরিকশা ছিনতাইয়ের মামলার সূত্র ধরে ঢাকার আশুলিয়া থেকে ছিনতাই হওয়া পাঁচটি অটোরিকশাসহ তাদের গ্রেফতার করা হয়।গ্রেফতারকৃতরা হলেন- রংপুর জেলার কোতোয়ালি থানার বাবুপাড়ার গ্রামের শফিকুল ইসলামের ছেলে রাজ মিয়া (৩৮) ও নারায়ণগঞ্জ জেলার রূপগঞ্জ থানার বোলাইবো গ্রামের মৃত ইছব আলীর ছেলে কালু মিয়া (৩৫)।শ্রীপুর মডেল থানা পুলিশের উপ-পরিদর্শক (এসআই) শহিদুল ইসলাম মোল্লা বলেন, ১ মার্চ বিকেলে শ্রীপুরের রাজাবাড়ি বাজার এলাকা থেকে রাজ মিয়া ও কালু মিয়া যাত্রী বেশে অটোরিকশায় ওঠেন। বনের ভেতর দিয়ে পাঁচ পীর মাজার এলাকায় নির্জন স্থানে পৌঁছালে চালক আব্দুল্লাহকে গলায় ছুরি ধরে অটোরিকশাটি ছিনিয়ে নিয়ে যায় তারা।৬ মার্চ বুধবার আব্দুল্লাহ বাদী হয়ে থানায় একটি মামলা করেন। তদন্ত করে এ ঘটনায় জড়িত থাকার সন্দেহে রাজ ও কালুকে আশুলিয়া থেকে গ্রেফতার করা হয়। পরে তাদের দেয়া তথ্যের ভিত্তিতে আশুলিয়ার কুন্ডুবাগ ভূঁইয়া পাড়ার শহিদুললের গ্যারেজ থেকে পাঁচটি অটোরিকশা উদ্ধার করা হয়। শ্রীপুর মডেল থানা পুলিশের ভারপ্রাপ্ত কর্মকর্তা (ওসি) মো. জাবেদুল ইসলাম বলেন, উদ্ধারকৃত অটোরিকশাসহ ছিনতাই চক্রের দুই সদস্যকে আদালতে পাঠানো হয়েছে। ছিনতাই হওয়া একটির খোঁজে গিয়ে মিলল পাঁচটি অটোরিকশা।শিহাব খান/এএম/এমকেএইচ</body>
</article>
