<article>
  <headline>
খেলনা পিস্তল দিয়ে পুলিশকে আক্রমণ, দুই ছিনতাইকারী গুলিবিদ্ধ
</headline>
  <url>https://www.jagonews24.com/national/news/453352</url>
  <published_at>
</published_at>
  <category>ছিনতাই</category>
  <body>ছিনতাই করে পালানোর সময় রাজধানীর শাহবাগে শিখা চিরন্তনের পাশে পুলিশের গুলিতে দুই ছিনতাইকারী আহত হয়েছে। পরে তাদেরকে উদ্ধার করে ঢাকা মেডিকেল কলেজ (ঢামেক) হাসপাতাল ভর্তি করা হয়েছে।মঙ্গলবার দিনগত রাতে এ ঘটনা ঘটে। আহত ছিনতাইকারীরা হলেন- বিল্লাল হোসেন কবির (৩৫) ও সালমান (২৮)। তাদের দু'জনেরই ডান পায়ে গুলি লেগেছে।শাহবাগ থানার উপপরিদর্শক (এসআই) মঞ্জুরুল হোসেন জাগো নিউজকে বিষয়টি নিশ্চিত করে জানান, রাতে মৎস ভবন এলাকায় মোটরসাইকেলযোগে ছিনতাই করছিল ওই দুইজন। এমন সংবাদের ভিত্তিতে তাদের ধাওয়া করে সোহরাওয়ার্দী উদ্যানের শিখা চিরন্তন সংলগ্ন রাস্তায় বেরিক্যাড দিয়ে গতিরোধ করা হয়। এ সময় তারা পুলিশকে আক্রমণের জন্য চাপাতি ও পিস্তল বের করে। পুলিশ আত্মরক্ষায় তাদের গুলি চালালে দুইজনই ডান পায়ে গুলিবিদ্ধ হয়।তিনি আরও জানান, তাদের উদ্ধার করে ঢামেক হাসপাতালের জরুরি বিভাগের ১০২ নম্বর ওয়ার্ডে ভর্তি করানো হয়েছে। আটকের সময় তাদের সঙ্গে থাকা একটি খেলনা পিস্তল, মোটরসাইকেল, চাপাতি ও ছিনতাই করা ১টি মোবাইল উদ্ধার করা হয়েছে।এআর/আরএস/পিআর</body>
</article>
