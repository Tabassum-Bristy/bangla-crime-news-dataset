<article>
  <headline>
চালককে হত্যার পর অটোরিকশা ছিনতাই
</headline>
  <url>https://www.jagonews24.com/country/news/524366</url>
  <published_at>
</published_at>
  <category>ছিনতাই</category>
  <body>ময়মনসিংহে মোশাররফ হোসেন (২৫) নামে এক চালককে ছুরিকাঘাতে হত্যার পর তার অটোরিকশা ছিনতাই করেছে দুর্বৃত্তরা। সোমবার রাত সাড়ে ১০টার দিকে সদর উপজেলার মধ্য দাপুনিয়ার চারালপাড়া এলাকায় এ খুন ও অটোরিকশা ছিনতাইয়ের ঘটনা ঘটেছে।ময়মনসিংহ কোতয়ালি মডেল থানার পরিদর্শক (তদন্ত) খন্দকার শাকের আহামেদ জানান, সোমবার রাত ১০টার দিকে একদল দুর্বৃত্ত মোশাররফ হোসেন নামে এক অটোচালককে ছুরিকাঘাতে হত্যা করে। এরপর তার অটোরিকশাটি নিয়ে পালিয়ে যায়। পরে স্থানীয়রা নিহতের মরদেহ পড়ে থাকতে দেখে থানায় জানায়।তিনি আরও জানান, খবর পেয়ে পুলিশ ঘটনাস্থলে গিয়ে তার মরদেহ উদ্ধার করে ময়নাতদন্তের জন্য ময়মনসিংহ মেডিকেল কলেজ হাসপাতাল (মমেক) মর্গে পাঠিয়েছে। ঘটনাস্থল থেকে একটি ধারালো ছুরি ও অটোরিকশার চাবি উদ্ধার করা হয়েছে।এমএমজেড/এমকেএইচ</body>
</article>
