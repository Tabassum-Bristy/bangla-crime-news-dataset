<article>
  <headline>
জিহ্বা কেটে দিয়ে এনজিওকর্মীর টাকা ছিনতাই
</headline>
  <url>https://www.jagonews24.com/country/news/491200</url>
  <published_at>
</published_at>
  <category>ছিনতাই</category>
  <body>সাতক্ষীরায় জাহাঙ্গীর হোসেন (৩০) নামে এক এনজিওকর্মীর জিহ্বা কেটে দিয়ে টাকা ছিনতাইয়ের ঘটনা ঘটেছে। সোমবার রাত ৮টার দিকে সদর উপজেলার গাভা বাবলাতলা মাছের সেট এলাকায় এ ঘটনা ঘটে।সদর উপজেলার ব্যাংদহা বাজারের ডা. সুমল সরদার জানান, বেসরকারি সংস্থা আশা’র ব্যাংদহা শাখার মাঠ কর্মী কলারোয়া উপজেলা সদরের তুলসীডাঙার জাহাঙ্গীর হোসেন সোমবার সন্ধ্যা ৭টার দিকে ঋণ ও সঞ্চয় আদায় শেষে অফিসে ফিরছিলেন। পথিমধ্যে গাভা বাবলাতলা মাছের সেটের পাশে বেড়িবাঁধের ওপর পৌঁছালে বিপরীত দিক থেকে একটি মোটরসাইকেলে আসা তিনজন তার বাইসাইকেলের গতিরোধ করে। এ সময় তার ব্যাগে থাকা ঋণ ও সঞ্চয় আদায়ের ১৫ হাজার টাকা তারা কেড়ে নেয়। ছিনতাইয়ে বাধা দেয়ার সময় তার গলা ও জিহ্বা ব্লেড দিয়ে কেটে পালিয়ে যায় ছিনতাইকারীরা।আশা’র ব্যাংদহা শাখার ব্যবস্থাপক আল আমিন আল মামুন জানান, দুই সপ্তাহ আগে জাহাঙ্গীর তাদের অফিসে যোগদান করেছে।এ বিষয়ে সদর থানা পুলিশের ভারপ্রাপ্ত কর্মকর্তা (ওসি) মোস্তাফিজুর রহমান জাগো নিউজকে বলেন, এনজিওকর্মীকে জিহ্বা কেটে হত্যার চেষ্টা চালানো হয়েছে। এ ঘটনায় আইনগত ব্যবস্থা নেয়া হচ্ছে।আকরামুল ইসলাম/আরএআর/এমকেএইচ</body>
</article>
