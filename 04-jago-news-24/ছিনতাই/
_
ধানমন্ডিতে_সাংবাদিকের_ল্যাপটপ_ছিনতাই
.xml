<article>
  <headline>
ধানমন্ডিতে সাংবাদিকের ল্যাপটপ ছিনতাই
</headline>
  <url>https://www.jagonews24.com/national/news/80399</url>
  <published_at>
</published_at>
  <category>ছিনতাই</category>
  <body>ছিনতাইয়ের কবলে পড়ে ল্যাপটপ খোয়া গেছে সাংবাদিক ফাওজুল কবিরের। বৃহস্পতিবার রাত সাড়ে এগারটার দিকে অফিস থেকে বাসায় ফেরার পথে মোটরসাইকেল ছিনতাইকারী চক্র তার ল্যাপটপ ছিনিয়ে নিয়ে যায়। তিনি অনলাইন নিউজ পোর্টাল নিউজবাংলাদেশের স্পোর্টস বিভাগের নিউজরুম এডিটর। এ বিষয়ে ফাওজুল কবির জানান, রাত সাড়ে এগারোটার দিকে বাসায় ফেরার পথে ধানমন্ডি ১৫ নম্বরের কাছাকাছি মূল সড়কে এ ঘটনা ঘটে। রিকশায় ধানমন্ডি ২৭ পার হয়ে ১৫ নম্বর ইবনে সিনা হাসপাতালের কাছে পৌঁছালে মোটরসাইকেল আরোহী দুই ছিনতাইকারী চলন্ত রিকশা থেকে ল্যাপটপটি ছিনিয়ে নিয়ে যায়। এসময় রিকশায় ফাওজুলের সঙ্গে আরও দু`জন আরোহী ছিলেন।ছিনতাইয়ের ঘটনায় রাতেই ধানমণ্ডি থানায় সাধারণ ডায়েরি করেন তিনি। কর্তব্যরত পুলিশের উপ-পরিদর্শক (এসআই) রিপন জাগো নিউজকে জানান, আমরা বিষয়টিকে গুরুত্বের সঙ্গেই দেখছি। তবে ঘটনাটি অনাকাঙ্খিত। ধানমন্ডি থানা পুলিশের ভারপ্রাপ্ত কর্মকর্তা (ওসি) নুরে আজম জাগো নিউজকে বলেন, ছিনতাইকারীদের ধরার ব্যাপারে তাৎক্ষণিক নির্দেশ দেয়া হয়েছে।এসএ/এমজেড/পিআর</body>
</article>
