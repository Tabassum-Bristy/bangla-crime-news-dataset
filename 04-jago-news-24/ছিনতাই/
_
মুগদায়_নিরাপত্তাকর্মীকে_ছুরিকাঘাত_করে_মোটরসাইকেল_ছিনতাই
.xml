<article>
  <headline>
মুগদায় নিরাপত্তাকর্মীকে ছুরিকাঘাত করে মোটরসাইকেল ছিনতাই
</headline>
  <url>https://www.jagonews24.com/national/news/415510</url>
  <published_at>
</published_at>
  <category>ছিনতাই</category>
  <body>রাজধানীর মুগদা এলাকায় বাসায় ঢুকে নিরাপত্তাকর্মী মো. মিজান (৫৫) ও কেয়ারটেকার অাব্দুল গণিকে (৩০) ছুরিকাঘাত ও মারধর করে মোটরসাইকেল নিয়ে গেছে ছিনতাইকারীরা। পরে তাদের উদ্ধার করে ঢাকা মেডিকেল কলেজ (ঢামেক) হাসপাতালে ভর্তি করা হয়েছে।শুক্রবার ভোর ৫টার দিকে মুগদার মানিকনগরের ৮২/৮৩ নম্বর নুর ফাতেমা ভবনে এ ঘটনা ঘটে। স্থানীয়রা জানান, নিরাপত্তকর্মী ও কেয়ারটেকার বাধা দিলে তাদেরকে মারধর ও চুরিকাঘাত করে ছিনতাইকারীরা। পরে তাদের চিৎকার শুনে অাশেপাশের মানুষদের সহযোগিতায় ভবনের একটি ফ্ল্যাটের মালিক রাসেল অাহম্মেদ তাদেরকে ভোর ৬টায় ঢামেকে নিয়ে অাসেন।অাহতদের বরাত দিয়ে ঢামেকের ক্যাম্প পুলিশের উপ-পরিদর্শক বাচ্চু মিয়া জাগো নিউজকে বলেন, ভোর ৫টার দিকে ৩-৪ জন লোক ভবনের ভেতরে ঢুকে পড়ে। তাদের দেখে নিরাপত্তাকর্মী মিজান বাধা দিলে চাপাতি দিয়ে মাথায় কোপ দেয়। তার চিৎকার শুনে আব্দুল গণি এগিয়ে গেলে তারও মাথায় ও শরীরের বিভিন্ন স্থানে রড দিয়ে আঘাত করে। পরে ছিনতাইকারীরা ভবনের নিচতলায় রাখা মোটরসাইকেল নিয়ে পালিয়ে যায়।আরএস/এমএস</body>
</article>
