<article>
  <headline>
ছিনতাইকারীর গুলিতে প্রাণ গেল বিকাশকর্মীর
</headline>
  <url>https://www.jagonews24.com/national/news/432914</url>
  <published_at>
</published_at>
  <category>ছিনতাই</category>
  <body>রাজধানীর ডেমরার পূর্ব বক্সনগরে ছিনতাইকারীর গুলিতে রাশেদ হোসেন (২২) নামে ব্র্যাক ব্যাংকের মোবাইল ব্যাংকিংয়ের বিকাশকর্মী নিহত হন। রোববার দুপুর পৌনে ১২টার দিকে পূর্ব বক্সনগর হারুন ভিলার সামনে এ ঘটনা ঘটে। এ সময় রাশেদের কাছে নগদ ৭২ হাজার টাকা ছিল। ছিনতাইকারী গুলি চালিয়ে ওই টাকা ছিনিয়ে নিয়ে যায়।ডেমরা থানার ইন্সপেক্টর (তদন্ত) মো. সেলিম জাগো নিউজকে জানান, নিহত রাশেদ হোসেনের বাড়ি ঝিনাইদহের শৈলকুপায়। ডেমরাতেই থাকতেন। মৃতদেহ উদ্ধার করে ঢাকা মেডিকেল কলেজ হাসপাতাল মর্গে পাঠানো হয়েছে।তিনি বলেন, বিষয়টি খতিয়ে দেখছি। পরিবারের সঙ্গে যোগাযোগের চেষ্টা চলছে। পাশাপাশি ছিনতাইকারীকে ধরতে অভিযান চালানো হচ্ছে।জেইউ/জেএইচ/এমএস</body>
</article>
