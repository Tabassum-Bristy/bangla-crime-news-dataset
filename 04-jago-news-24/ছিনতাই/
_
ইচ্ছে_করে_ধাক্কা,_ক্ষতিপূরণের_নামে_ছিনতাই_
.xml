<article>
  <headline>
ইচ্ছে করে ধাক্কা, ক্ষতিপূরণের নামে ছিনতাই!
</headline>
  <url>https://www.jagonews24.com/national/news/472775</url>
  <published_at>
</published_at>
  <category>ছিনতাই</category>
  <body>চট্টগ্রাম নগরের কোতোয়ালি থানার জুবলী রোড এলাকা থেকে অস্ত্র ও গুলিসহ মো. শাহাদাত হোসেন (২৬) নামে এক ছিনতাইকারীকে গ্রেফতার করেছে পুলিশ। মঙ্গলবার (১ জানুয়ারি) সকালে তাকে গ্রেফতার করা হয়। গ্রেফতার মো. শাহাদাত হোসেন পটিয়া উপজেলার কুসুমপুরা ইউনিয়নের হরিণখাইন এলাকার মো. ইসমাইলের ছেলে।কোতোয়ালী থানার ভারপ্রাপ্ত কর্মকর্তা (ওসি) মোহাম্মদ মহসীন জাগো নিউজকে বলেন, ‘শাহাদাত একজন পেশাদার ছিনতাইকারী। তিনি রাস্তায় পথচারী মানুষকে টার্গেট করে কৌশলে ছিনতাইয়ের কাজ করতেন। এ ক্ষেত্রে সঙ্গে থাকা একটি ভাঙা মোবাইল হাতে রেখে টার্গেট করা পথচারীর সঙ্গে ইচ্ছাকৃতভাবে ধাক্কা লাগেন তিনি। এ সময় নিজের হাত থেকে মোবাইল ফেলে দিয়ে পথচারীর সঙ্গে বিরোধ বাধিয়ে দেন। মোবাইল ফোন ভেঙে যাওয়ার ক্ষতিপূরণ চান। এভাবে পথচারীর সব কিছু হাতিয়ে নেন তিনি, যা অভিনব এক ছিনতাই।’ওসি আরও বলেন, ‘থার্টি ফাস্ট নাইটকে কেন্দ্র করে জুবলী রোড এলাকায় পুলিশের তল্লাশি চলাকালে একটি এলজি, দুটি গুলি ও একটি মোবাইল সেটসহ ছিনতাইকারী মো. শাহাদাত হোসেনকে গ্রেফতার করা হয়েছে। তার বিরুদ্ধে কোতোয়ালি ও পটিয়া থানায় মোট চারটি মামলা রয়েছে।’জেডএ/এমএস</body>
</article>
