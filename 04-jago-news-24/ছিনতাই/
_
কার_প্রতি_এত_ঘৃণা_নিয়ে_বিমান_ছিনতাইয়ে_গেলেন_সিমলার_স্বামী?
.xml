<article>
  <headline>
কার প্রতি এত ঘৃণা নিয়ে বিমান ছিনতাইয়ে গেলেন সিমলার স্বামী?
</headline>
  <url>https://www.jagonews24.com/entertainment/news/483624</url>
  <published_at>
</published_at>
  <category>ছিনতাই</category>
  <body>ঢাকা থেকে দুবাইগামী বাংলাদেশ বিমানের ‘ময়ূরপঙ্খী’ উড়োজাহাজ ছিনতাইকারী কথিত মাহাদীর পরিচয় মিলেছে। তার নাম মাহমুদ পলাশ বলে জানা গেছে। ২৪ বছর বয়সী পলাশের গ্রামের বাড়ি নারায়ণগঞ্জের সোনারগাঁ উপজেলার পিরোজপুর ইউনিয়নের দুধঘাটা গ্রামে। তার স্ত্রী ঢাকাই চলচ্চিত্রে জাতীয় পুরস্কারপ্রাপ্ত নায়িকা সিমলা।এদিকে র‌্যাব জানিয়েছে, পলাশ তালিকাভুক্ত অপরাধী। নিজেদের সংরক্ষিত ক্রিমিনাল ডাটাবেজ অনুযায়ী র‌্যাব দাবি করছে, নিহতের নাম পলাশ আহমেদ। তবে গতকাল পর্যন্ত তার নাম মাহাদী বলে জানা যাচ্ছিল।আর ফেসবুকে দেখা গেল তার আরেক নাম। মাহাবি জাহান নামে তিনি ফেসবুক ব্যবহার করতেন। সেই আইডিতে ঘুরে দেখা গেল সর্বশেষ আপডেটগুলো স্ত্রী সিমলাকে ঘিরে। তার সর্বশেষ স্ট্যাটাসটি ছিল, ‘ঘৃণা নিঃশ্বাসে প্রশ্বাসে।’ রোববার দুপুর ১টা ৩ মিনিটে স্ট্যাটাসটি দেন তিনি।স্ট্যাটাসটি শেয়ার করছেন অনেকেই। প্রশ্ন তুলছেন, কার ওপর এত ঘৃণা পুষে রেখেছিলেন পলাশ? কী সেই ঘৃণা যার প্রতিক্রিয়ায় বিমান ছিনতাইয়ের মতো পাগলামি করতে গেলেন তিনি? নিহত পলাশের মুখ থেকে সেই উত্তর পাওয়া যাবে না কোনোদিন।তবে ফেসবুকে পলাশের সর্বশেষ স্ট্যাটাসটি শেয়ার করে অনেকেই নায়িকা সিমলাকে এই ঘৃণার পাত্রী বলে দাবি করছেন।এলএ/এমকেএইচ</body>
</article>
