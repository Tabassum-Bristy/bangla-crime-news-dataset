<article>
  <headline>
গৃহবধূকে হত্যার পর ঝুলিয়ে রাখার অভিযোগ
</headline>
  <url>https://www.jagonews24.com/country/news/323839</url>
  <published_at>
</published_at>
  <category>খুন</category>
  <body>ফরিদপুরের মধুখালী উপজেলার স্বরুপপুর গ্রামের শিরিনা বেগম আর্জিনা নামের এক গৃহবধূকে হত্যার করে ঘরের মধ্যে ঝুলিয়ে রাখার অভিযোগ করেছেন নিহতের পরিবারের লোকজন।মধুখালী থানা পুলিশ সোমবার দুপুরে ওই গৃহবধূর মরদেহ উদ্ধার করে থানায় নিয়ে যায়। মধুখালীর থানা পুলিশের উপ-পরিদর্শক (এসআই) মো. মনিরুজ্জামান মরদেহ উদ্ধারের বিষয়টি নিশ্চিত করেছেন।তিনি বলেন, মরদেহের বিভিন্নস্থানে ক্ষতচিহ্ন রয়েছে। এ ঘটনায় জিজ্ঞাসাবাদের জন্যে শাশুড়ি ও ননদকে আটক করা হয়েছে।নিহতের বাবা মো. নবিয়াল শেখ জানান, বিয়ের পর থেকেই যৌতুকের দাবিতে আর্জিনার ওপর অত্যাচার করতো তার স্বামী মুরাদ শেখ ও তার পরিবারের সদস্যরা। তার মেয়কে হত্যা করে ঘরের আড়ার সঙ্গে ঝুলিয়ে রাখা হয়েছে বলে দাবি তার।রুবেলুর রহমান/এএম/পিআর</body>
</article>
