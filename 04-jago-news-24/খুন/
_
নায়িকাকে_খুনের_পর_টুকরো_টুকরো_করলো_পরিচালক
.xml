<article>
  <headline>
নায়িকাকে খুনের পর টুকরো টুকরো করলো পরিচালক
</headline>
  <url>https://www.jagonews24.com/entertainment/bollywood/492840</url>
  <published_at>
</published_at>
  <category>খুন</category>
  <body>ভারতে এক অভিনেত্রীকে খুনের দায়ে এক চলচ্চিত্র পরিচালকে গ্রেফতার করেছে দেশটির পুলিশ। তিনি আবার ওই অভিনেত্রীর স্বামী। ঘটনা এখানেই শেষ নয়, নিখোঁজ হওয়া ওই অভিনেত্রীকে খুন করে টুকরো টুকরো করেছিলেন চলচ্চিত্র পরিচালক স্বামী বালকৃষ্ণণ।ভারতীয় সংবাদ মাধ্যমে জনানো হয়, ঘটনাটি ঘটেছিল চলতি বছরের ১৯ জানুয়ারি। চেন্নাই শহরের দক্ষিণাঞ্চলের একাধিক ময়লার স্তূপ থেকে পলিথিনে মোড়ানো এক নারীর দেহাংশ উদ্ধার করে পুলিশ। তবে মাথার সন্ধান না পাওয়ায় প্রাথমিকভাবে মরদেহের পরিচয় জানা যায়নি। পরে তদন্ত শুরু করে পুলিশ।তদন্তকারীরা জানান, দেহাংশ তল্লাশি সময় মরদেহের হাতে দুটি ট্যাটু দেখতে পান। একটি হর-পার্বতীর, অন্যটি ড্রাগনের। কাটা হাত থেকে একটি বালাও উদ্ধার করা হয়। পরে সেই সূত্র ধরেই এক ট্যাটু শিল্পীর সন্ধান পায় পুলিশ। জানা যায়, ওই ট্যাটুটি আঁকা হয়েছিল অভিনেত্রী সন্ধ্যার পায়ে। যিনি আবার ১৮ জানুয়ারি থেকে নিখোঁজ হন।সেই সূত্র ধরে অভিনেত্রী সন্ধ্যার স্বামী বালকৃষ্ণণকে গ্রেফতার করে পুলিশ। তদন্তকারীরা জানিয়েছেন, সন্ধ্যার পরিচালক স্বামী বালকৃষ্ণণ প্রথমে জানান, থুতুকুড়িতে মায়ের কাছে গিয়েছেন অভিনেত্রী। কিন্তু, অভিনেত্রীর মা পুলিশকে জানান, তিনি সেখানে যাননি।পরে পুলিশের জেরায় মুখে স্ত্রীকে খুনের ঘটনা স্বীকার করেন পরিচালক বালকৃষ্ণণ। একই সঙ্গে মরদেহের মাথাসহ দেহের বাকি অংশ কোথায় রাখা হয়েছে তাও জানিয়েছেন তিনি। তবে কী কারণে স্ত্রীকে খুন করেছেন তা জানা যায়নি।আরএস/জেআইএম</body>
</article>
