<article>
  <headline>
বাকবিতণ্ডার সময় চাচাকে পিটিয়ে হত্যা
</headline>
  <url>https://www.jagonews24.com/country/news/366328</url>
  <published_at>
</published_at>
  <category>খুন</category>
  <body>তুচ্ছ ঘটনাকে কেন্দ্র করে নারায়ণগঞ্জের আড়াইহাজার উপজেলায় চাচা সোনা মিয়াকে (৭৫) পিটিয়ে হত্যা করেছে আপন ভাতিজা। স্থানীয় লোকজনের সহযোগিতায় ভাতিজা আমিনুল মিয়াকে (৩০) গ্রেফতার করেছে পুলিশ।সোমবার রাতে উপজেলার সাতগ্রাম ইউনিয়নের পুরিন্দা এলাকায় ওই ঘটনা ঘটে। নিহত সোনা মিয়া ওই এলাকার মৃত সাহবুদ্দিন মিয়ার ছেলে। ভাতিজা আমিনুল মিয়া নিহত সাহবুদ্দিনের ছোট ভাই এমদাদুল হকের ছেলে।আড়াইহাজার থানা পুলিশের উপ-পরিদর্শক (এসআই) আরিফুল ইসলাম জানান, রাত সাড়ে ৮টায় পারিবারিক ঘটনাকে কেন্দ্র করে চাচা সোনা মিয়ার সঙ্গে ভাতিজা আমিনুলের বাকবিতণ্ডা হয়। এক পর্যায়ে ভাতিজা ঘর থেকে মাটি কাটার কোদালের হাতল দিয়ে চাচা সোনা মিয়াকে পিটিয়ে আহত করে। পরে স্থানীয়রা আহত সোনা মিয়াকে নরসিংদী সদর হাসপাতালে নেয়ার পথে তিনি মারা যায়।শাহাদাত/এমএএস/জেআইএম</body>
</article>
