<article>
  <headline>
নওগাঁয় ডাকাতের ছুরিকাঘাতে নিহত ১
</headline>
  <url>https://www.jagonews24.com/country/news/473961</url>
  <published_at>
</published_at>
  <category>খুন</category>
  <body>নওগাঁর রানীনগরে ডাকাতের ছুরিকাঘাতে বাড়িওয়ালার ভাগনে মোফাজ্জল হোসেন (৫০) নিহত হয়েছেন। এ ঘটনায় আরও চারজন এলাকাবাসী আহত হয়েছেন। সোমবার দিবাগত রাতে উপজেলার কালীকগ্রাম ইউনিয়নের আমগ্রাম গ্রামে আলহাজ মজিবর রহমানের বাড়িতে এ ঘটনা ঘটে।স্থানীয় সূত্রে জানা যায়, রাত আড়াইটার দিকে আলহাজ মজিবর রহমানের বাড়িতে ১০/১৫ জন ডাকাতের দল প্রবেশ করে। গ্রামবাসী বিষয়টি জানার পর ডাকাতদের প্রতিবন্ধকতা সৃষ্টি করলে বাড়িওয়ালার ভাগনে মোফাজ্জল হোসেনকে ছুরিকাঘাত করে ডাকাতরা। আহতবস্থায় তাকে উদ্ধার করে রানীনগর উপজেলা স্বাস্থ্য কমপ্লেক্সে নেয়া হলে কর্তব্যরত চিকিৎসক তাকে মৃত ঘোষণা করেন। এ ঘটনায় আরও চারজন এলাকাবাসী আহত হয়েছে। তাদেরও চিকিৎসা দেয়া হচ্ছে।রানীনগর থানা পুলিশের ভারপ্রাপ্ত কর্মকর্তা (ওসি) এসএম সিদ্দিকুর রহমান বলেন, ডাকাতিতে বাধা দেয়া ওই ব্যক্তিকে ছুরিকাঘাতে হত্যা করা হয়েছে। প্রায় ৩০ হাজার টাকা ও একটি সোনার চেইন লুট করেছে ডাকাতরা। এ ঘটনায় থানায় মামলা দায়েরের প্রস্তুতি চলছে।আব্বাস আলী/আরএআর/জেআইএম</body>
</article>
