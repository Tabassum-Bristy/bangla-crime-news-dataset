<article>
  <headline>
কুয়েত আ.লীগ নেতা হত্যায় খুনিদের শাস্তি দাবি
</headline>
  <url>https://www.jagonews24.com/probash/article/496507</url>
  <published_at>
</published_at>
  <category>খুন</category>
  <body>নড়াইলের লোহাগড়া উপজেলার নোয়াগ্রামে আওয়ামী লীগের দুই পক্ষের সংঘর্ষে কুয়েত প্রবাসী মিজানুর রহমানের (৫০) মৃত্যুতে গভীর শোক প্রকাশ করেছেন কুয়েত আওয়ামী লীগের নেতৃবৃন্দ।এছাড়া মরহুমের শোকসন্তপ্ত পরিবারের প্রতি সমবেদনা এবং খুনিদের দ্রুত বিচারের আইনের আওতায় আনার দাবি জানিয়েছেন তারা।কুয়েত আওয়ামী লীগের সভাপতি আতাউর গণি মামুন, সাধারণ সম্পাদক ফয়েজ কামাল, কুয়েত যুবলীগের আহ্বায়ক ইমাম উদ্দিন বাদল, কুয়েত স্বেচ্ছাসেবক লীগের সভাপতি মাসুদ করিমসহ কুয়েত আওয়ামী লীগের সহযোগী সংগঠনের নেতারা এ দাবি জানান।উল্লেখ্য, শনিবার বিকেলে লোহাগড়া উপজেলার নোয়াগ্রামে আওয়ামী লীগের দুই পক্ষের সংঘর্ষে নিহত হন কুয়েত প্রবাসী আওয়ামী লীগ নেতা সৈয়দ মিজানুর রহমান। এ হামলায় আহত হন আরও অন্তত ১০ জন।নিহত মিজানুর রহমান নোয়াগ্রামের মৃত সৈয়দ সিদ্দিক আলীর ছেলে। তিন মাসের ছুটি নিয়ে গত মার্চে দেশে যান তিনি। আবার দুই মাস পর কুয়েতে ফিরে আসার কথা ছিল। তিনি কুয়েত আওয়ামী লীগের সাংগঠনিক সম্পাদকের দায়িত্বে ছিলেন।বিএ/জেআইএম</body>
</article>
