<article>
  <headline>
কেন্দুয়ায় প্রতিপক্ষের হামলায় নিহত এক, পরিবারের চারজন আহত
</headline>
  <url>https://www.jagonews24.com/country/news/500458</url>
  <published_at>
</published_at>
  <category>খুন</category>
  <body>নেত্রকোণার কেন্দুয়ায় প্রতিপক্ষের হামলায় একজন নিহত ও একই পরিবারের আরও চারজন গুরুতর আহত হয়েছেন। বুধবার দিবাগত রাত দেড়টার দিকে উপেজেলার মাসকা ইউনিয়নের আলমপুর গ্রামে এ ঘটনা ঘটে। এ ঘটনায় আটক করা হয়েছে তিনজনকে।কেন্দুয়া থানা সূত্রে জানা যায়, পূর্ব শত্রুতার জের ধরে বুধবার দিবাগত রাত দেড়টার দিকে মাসকা ইউনিয়নের আলমপুর গ্রামের মো. রুহুল আলম বাঙালির ছেলে জুবায়ের আলম হাসানের (২২) ওপর বাড়ির পাশেই হামলা চালায় প্রতিপক্ষের লোকজন।এ সময় হাসানের বাবা রুহুল আলম এগিয়ে এলে তাকেও কুপিয়ে মারাত্মক আহত করে। একে একে হাসানের মাসহ পরিবারের পাঁচজনকে কুপিয়ে আহত করে প্রতিপক্ষ।ঘটনার পর স্থানীয়রা আহতদের উদ্ধার করে ময়মনসিংহ মেডিকেল কলেজ হাসপাতালে নিয়ে গেলে রাত ৩টার দিকে কর্তব্যরত চিকিৎসক হাসানকে মৃত ঘোষণা করেন। গুরুতর আহত আরও তিনজনকে ময়মনসিংহ মেডিকেল কলেজ হাসপাতালে ভর্তি করা হয়েছে।এ বিষয়ে কেন্দুয়া থানার ভারপ্রাপ্ত কর্মকর্তা (ওসি) ইমারত হোসেন গাজী জানান, একই গ্রামের আবুল কালাম আজাদ এবং হাসানের মধ্যে বিরোধ চলছিল। এরই জের ধরে রাত দেড়টার দিকে হামলা চালায় আজাদসহ তার লোকজন।এ ঘটনায় হাসান নিহত ও তার পরিবারের চারজন আহত হয়েছেন। ঘটনার পর আবুল কালাম আজাদসহ তার ছেলে ও স্ত্রীকে আটক করা হয়েছে।কামাল হোসাইন/বিএ</body>
</article>
