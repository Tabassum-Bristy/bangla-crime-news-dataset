<article>
  <headline>
বীরগঞ্জে হত্যা মামলায় ২ জনের যাবজ্জীবন
</headline>
  <url>https://www.jagonews24.com/country/news/490101</url>
  <published_at>
</published_at>
  <category>খুন</category>
  <body>দিনাজপুরের বীরগঞ্জ উপজেলায় ১০ বছর আগের চাঞ্চল্যকর নজরুল ইসলাম হত্যাকাণ্ডের ঘটনায় দুইজনকে যাবজ্জীবন কারাদণ্ড দিয়েছেন আদালত।বুধবার বিকেলে দিনাজপুরের অতিরিক্ত জেলা ও দায়রা জজ ৩য় আদালতের বিচারক মো. আনোয়ারুল হক এ রায় ঘোষণা করেন। নিহত নজরুল ইসলাম বীরগঞ্জ উপজেলার ধুলট গ্রামের মকবুল হোসেনের ছেলে।দণ্ডপ্রাপ্ত দুইজন হলেন- বীরগঞ্জ উপজেলার ধুলট গ্রামের আব্দুল কাদেরের ছেলে মো. মনু মিয়া ও একই গ্রামের মো. হানিফ আলীর ছেলে মো. মিজানুর রহমান।রাষ্ট্রপক্ষের আইনজীবী এপিপি মাহমুদুর রহমান বলেন, ১০ বছর আগে ২০০৯ সালের ৩১ অক্টোবর নজরুল ইসলাম বাড়ি থেকে বীরগঞ্জ উপজেলার শনকা হাটে যান। এরপর নজরুল ইসলাম আর বাড়িতে ফিরে আসেননি।পরদিন বাবা মকবুল হোসেন শনকা হাটের অদূরে আমজাদ আলীর লিচু বাগানে গিয়ে ছেলের মরদেহ শনাক্ত করেন। এ ব্যাপারে মকবুল হোসেন দুইজনকে আসামি করে বীরগঞ্জ থানায় মামলা করেন। বিচারক দুইজনকে দোষী সাব্যস্ত করে যাবজ্জীবন কারাদণ্ড ও ১০ হাজার টাকা জরিমানা অনাদায়ে আরও এক বছর বিনাশ্রম কারাদণ্ড দেন। আসামিপক্ষের আইনজীবী ছিলেন মো. আমিনুর রহমান ও সরকারপক্ষে ছিলেন মো. খলিলুর রহমান।এমদাদুল হক মিলন/এএম/এমএস</body>
</article>
