<article>
  <headline>
মাছ চুরি নিয়ে দ্বন্দ্বে উখিয়ায় যুবক খুন
</headline>
  <url>https://www.jagonews24.com/country/news/430830</url>
  <published_at>
</published_at>
  <category>খুন</category>
  <body>কক্সবাজারের উখিয়ার পালংখালীতে ঘের থেকে মাছ চুরিকে কেন্দ্র করে জুহুর আহমদ (৩৮) নামে এক যুবক খুন হয়েছেন। বুধবার রাত আড়াইটার দিকে পালংখালী ইউনিয়নের আনজুমান পাড়ায় এ ঘটনা ঘটে।নিহত জুহুর আহমদ আনজুমান পাড়ার মৃত এরশাদ উল্লাহর ছেলে ও মাছচাষি।স্থানীয় লোকজন ও নিহতের পরিবার জানায়, কিছুদিন আগে কয়েকজন যুবক জুহুর আহমদের ঘের থেকে মাছ চুরি করে। পরে তাদের আটক করে পুলিশে দেয় জুহুর। এরই জের ধরে বুধবার রাতে একদল যুবক তাকে কুপিয়ে গুরুতর আহত করে। উদ্ধার করে উখিয়া স্বাস্থ্য কমপ্লেক্সে নেয়া হলে চিকিৎসক তাকে মৃত ঘোষণা করেন।বিষয়টি নিশ্চিত করে উখিয়া থানার ওসি আবুল খায়ের জানান, নিহতের মরদেহ উদ্ধার করে ময়নাতদন্তের জন্য কক্সবাজার সদর হাসপাতালে পাঠানো হয়েছে। হত্যাকারীদের চিহ্নিত করে আটকের চেষ্টা চলছে।সায়ীদ আলমগীর/এফএ/আরআইপি</body>
</article>
