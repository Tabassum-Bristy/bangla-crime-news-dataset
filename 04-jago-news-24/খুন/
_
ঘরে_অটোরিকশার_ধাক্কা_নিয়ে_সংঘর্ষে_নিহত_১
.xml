<article>
  <headline>
ঘরে অটোরিকশার ধাক্কা নিয়ে সংঘর্ষে নিহত ১
</headline>
  <url>https://www.jagonews24.com/country/news/427155</url>
  <published_at>
</published_at>
  <category>খুন</category>
  <body>পটুয়াখালীর বাউফলে তুচ্ছ ঘটনা নিয়ে সংঘর্ষে হ্যাপি বেগম (৩৫) নামে এক নারীর মৃত্যু হয়েছে। রোববার রাতে বগা ইউনিয়নের রাজনগর গ্রামে এ ঘটনা ঘটে। এ ঘটনায় তিনজনকে গ্রেফতার করেছে পুলিশ।গ্রেফতাররা হলেন, আবদুর রব (২৫), আবুল কালাম (২৮) ও মোছা. মালা বেগম (২৫)।জানা গেছে, দীর্ঘদিন ধরে রাজনগর গ্রামের মো. ইব্রাহীমের সঙ্গে আবদুর রহিম চৌকিদারের জমি সংক্রান্ত বিরোধ চলে আসছে। রোববার রাত ৯টায় আবদুর রহিমের ছেলে আবদুর রব অটোরিকশা নিয়ে বাড়ি ফেরার পথে ইব্রাহীমের ঘরের সঙ্গে ধাক্কা লাগে। এ নিয়ে দু’পক্ষের মধ্যে কথা-কাটাকাটি হয়। এক পর্যায়ে তা সংঘর্ষে রূপ নেয়।আহতদের মধ্যে হোসনে আরা বেগম (৫৫) নামে এক নারীকে আশঙ্কাজনক অবস্থায় বরিশাল শের-ই-বাংলা মেডিকেল কলেজ হাসপাতালে পাঠানো হয়েছে।উপজেলা স্বাস্থ্য কমপ্লেক্সের আবাসিক চিকিৎসক আবদুর রউফ বলেন, ‘হ্যাপির পেটে ছুরিকাঘাত করা হয়েছে। এখানে আসার আগেই তার মৃত্যু হয়।’বাউফল থানার ওসি মো. মনিরুল ইসলাম বিষয়টি নিশ্চিত করেছেন।মহিবুল্লাহ চৌধূরী/এফএ/জেআইএম</body>
</article>
