<article>
  <headline>
ইডেনের সাবেক অধ্যক্ষ খুন : গ্রেফতার ৩
</headline>
  <url>https://www.jagonews24.com/national/news/481542</url>
  <published_at>
</published_at>
  <category>খুন</category>
  <body>ইডেন কলেজের সাবেক অধ্যক্ষ মাহফুজা চৌধুরী পারভীন হত্যাকাণ্ডে ঘটনায় তিনজনকে গ্রেফতার করেছে পুলিশ।গ্রেফতারকৃতরা হলেন, রাশিদা (৫৫), রুমা ওরফে রেশমা (৩০) এবং স্বপ্না (৩৫)। এরমধ্যে রেশমা ও স্বপ্না নিহত মাহফুজা চৌধুরী পারভীনের গৃহকর্মী ছিলেন। হত্যাকাণ্ডের পর থেকেই তারা পলাতক ছিলেন।নিউ মার্কেট থানার ওসি আতিকুর রহমান গ্রেফতারের বিষয়টি নিশ্চিত করেছেন। তিনি জানান, বিকেল ৩টায় নিউমার্কেট থানায় এ বিষয়ে ব্রিফিং করা হবে।উল্লেখ্য, ১০ ফেব্রুয়ারি (রোববার) বিকেলে রাজধানীর এলিফ্যান্ট রোডে সুকন্যা টাওয়ারে নিজের বাসা থেকে ইডেন কলেজের সাবেক অধ্যক্ষ মাহফুজা চৌধুরী পারভীনের মরদেহ উদ্ধার করে পুলিশ। পুলিশের ধারণা, তাকে হত্যা করা হয়েছে।পরেরদিন সোমবার সকালে পলাতক দুই গৃহকর্মী রেশমা ও স্বপ্নাসহ তিনজনকে আসামি করে নিউমার্কেট থানায় মামলা করেন মাহফুজার স্বামী ইসমত কাদের গামা।এআর/এএইচ/এমএস</body>
</article>
