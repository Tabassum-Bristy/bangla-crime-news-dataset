<article>
  <headline>
জুলহাস-তনয় হত্যা মামলার প্রতিবেদন ২৯ আগস্ট
</headline>
  <url>https://www.jagonews24.com/law-courts/news/514535</url>
  <published_at>
</published_at>
  <category>খুন</category>
  <body>রাজধানীর কলাবাগানে ইউএসএইড কর্মকর্তা জুলহাস মান্নান ও তার বন্ধু মাহবুব তনয় হত্যার তদন্ত প্রতিবেদন দাখিলের জন্য আগামী ২৯ আগস্ট দিন ধার্য করেছেন আদালত।বৃহস্পতিবার মামলার তদন্ত প্রতিবেদন দাখিলের দিন ধার্য ছিল। কিন্তু গোয়েন্দা পুলিশ (তদন্তকারী সংস্থা) প্রতিবেদন দাখিল না করায় ঢাকা মহানগর হাকিম সাইদুজ্জামান শরীফ নতুন এ দিন ধার্য করেন।২০১৬ সালের ২৫ এপ্রিল কলাবাগানের লেক সার্কাস রোডের বাসায় ঢুকে জুলহাস ও তার বন্ধু থিয়েটারকর্মী মাহবুব তনয়কে কুপিয়ে হত্যা করে দুর্বৃত্তরা। ওই ঘটনায় জুলহাসের বড় ভাই মিনহাজ মান্নান ইমন বাদী হয়ে কলাবাগান থানায় একটি মামলা করেন।হত্যাকাণ্ডের পর জঙ্গিগোষ্ঠী আল কায়েদার ভারতীয় উপমহাদেশ শাখা আনসার আল ইসলাম বাংলাদেশ শাখার নামে দায় স্বীকারের খবর আসে।জেএ/এনএফ/জেআইএম</body>
</article>
