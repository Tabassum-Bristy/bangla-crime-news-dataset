<article>
  <headline>
সমুদ্র সৈকতে যুবকের গুলিবিদ্ধ মরদেহ
</headline>
  <url>https://www.jagonews24.com/country/news/473249</url>
  <published_at>
</published_at>
  <category>খুন</category>
  <body>কক্সবাজারের টেকনাফের বাহারছড়া সৈকত এলাকায় অজ্ঞাত এক ব্যক্তির গুলিবিদ্ধ মরদেহ উদ্ধার করা হয়েছে। শুক্রবার সকালে নোয়াখালীপাড়া বিচ এলাকা থেকে মরদেহটি উদ্ধার করে পুলিশ।  টেকনাফ বাহারছড়া পুলিশ তদন্ত কেন্দ্রের ইনচার্জ পরিদর্শক (তদন্ত) আনোয়ার হোসেন জানান, বিচ এলাকায় একটি মরদেহ দেখতে পেয়ে পুলিশে খবর দেয় স্থানীয়রা। গুলিবিদ্ধ রক্তাক্ত মরদেহটির সুরতহাল রিপোর্ট তৈরির পর হেফাজতে নেয়া হয়েছে।টেকনাফ থানার ওসি প্রদীপ কুমার দাশ জানান, মরদেহের পরিচয় শনাক্তের চেষ্টা চলছে। ধারণা করা হচ্ছে মাদক কিংবা অন্যকোনো বিষয়ে দু’গ্রুপের দ্বন্দ্বের জেরে গোলাগুলিতে ওই যুবক মারা গেছে। ময়নাতদন্তের জন্য মরদেহটি কক্সবাজার মেডিকেল কলেজ হাসপাতালের অস্থায়ী ক্যাম্পাস সদর হাসপাতাল মর্গে পাঠানোর প্রস্তুতি চলছে।সায়ীদ আলমগীর/এফএ/এমএস</body>
</article>
