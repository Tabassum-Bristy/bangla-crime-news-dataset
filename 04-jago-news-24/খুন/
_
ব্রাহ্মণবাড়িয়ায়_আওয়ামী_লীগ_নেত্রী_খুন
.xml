<article>
  <headline>
ব্রাহ্মণবাড়িয়ায় আওয়ামী লীগ নেত্রী খুন
</headline>
  <url>https://www.jagonews24.com/country/news/379426</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ার নবীনগরে দুর্বৃত্তদের হামলায় উপজেলা আওয়ামী লীগের মহিলাবিষয়ক সম্পাদক স্বপ্না আক্তার (৪০) নিহত হয়েছেন।বুধবার রাত ৯টার দিকে উপজেলার বাঙ্গরা উত্তর সরকারি প্রাথমিক বিদ্যালয়ের সামনে এ ঘটনা ঘটে।স্থানীয় সূত্রে জানা গেছে, সন্ধ্যায় উপজেলার সাতমোড়া ইউনিয়নের দশমৌজা এলাকায় একটি দলীয় সভা শেষে স্বপ্না সিএনজি অটোরিকশাযোগে তার বাড়ি জিনোদপুর ইউনিয়নের চারপাড়া গ্রামে যাচ্ছিলেন।পথে বাঙ্গরা উত্তর সরকারি প্রাথমিক বিদ্যালয়ের সামনে সিএনজি অটোরিকশায় যাত্রীবেশে দুর্বৃত্তরা স্বপ্নার ওপর হামলে পড়ে। এ সময় দুর্বৃত্তরা তাকে ছুরিকাঘাত করে পালিয়ে যায়।ব্রাহ্মণবাড়িয়ার পুলিশ সুপার মো. মিজানুর রহমান ঘটনার সত্যতা নিশ্চিত করে জাগো নিউজকে জানান, নিহতের মরদেহ উদ্ধার করা হয়েছে। হত্যাকাণ্ডের সঙ্গে জড়িতদের গ্রেফতারের চেষ্টা চলছে। আজিজুল সঞ্চয়/আরএআর/বিএ/এমএস</body>
</article>
