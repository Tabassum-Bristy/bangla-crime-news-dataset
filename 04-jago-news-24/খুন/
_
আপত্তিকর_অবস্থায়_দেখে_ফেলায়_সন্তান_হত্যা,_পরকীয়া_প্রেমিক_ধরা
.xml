<article>
  <headline>
আপত্তিকর অবস্থায় দেখে ফেলায় সন্তান হত্যা, পরকীয়া প্রেমিক ধরা
</headline>
  <url>https://www.jagonews24.com/country/news/423046</url>
  <published_at>
</published_at>
  <category>খুন</category>
  <body>নারায়ণগঞ্জের আড়াইহাজারে ঘুমের ওষুধ সেবন করিয়ে দৈহিক সম্পর্ক করার বিষয়টি দেখে ফেলায় প্রেমিকা শেফালীর সন্তান হৃদয়কে (৯) আগুনে পুড়িয়ে হত্যার ঘটনায় পরকীয়া প্রেমিক মোমেনকে গ্রেফতার করেছে পুলিশ।রোববার ভোরে ময়মনসিংহের নান্দাইল থানার মেরাকোনা এলাকায় অভিযান চালিয়ে তাকে গ্রেফতার করে দুপুরে থানায় নিয়ে আসে পুলিশ।গ্রেফতার মোমেন আড়াইহাজার বিশনন্দি ইউনিয়নের দয়াকান্দা এলাকার সুরুজ মিয়া ছেলে। পরকীয়া প্রেমিকা শেফালীকে ঘুমের ওষুধ সেবন করিয়ে শেফালীর ছেলেকে আগুনে পুড়িয়ে হত্যার পর মোমেন আত্মগোপনে চলে যায়।আড়াইহাজার থানা পুলিশের ভারপ্রাপ্ত কর্মকর্তা (ওসি) এম এ হক বলেন, ডিবি পুলিশ ও থানা পুলিশ ময়মনসিংহের নান্দাইল থানার মেরাকোনা এলাকায় যৌথ অভিযান চালিয়ে মোমেনকে গ্রেফতার করে। গ্রেফতার মোমেন পুলিশের কাছে হৃদয়কে হত্যার কথা স্বীকার করেছে।তিনি জানান, উপজেলার উচিৎপুরা ইউনিয়নের বাড়ৈপাড়া গ্রামের আনোয়ার হোসেন প্রবাসে থাকার ফলে তার স্ত্রী শেফালী পাশের বাড়ির মোমেনের সঙ্গে পরকীয়া প্রেমের সম্পর্ক গড়ে তোলে।গত ১২ এপ্রিল রাতে শেফালীর দুই সন্তান হৃদয় (৯) ও শিহাবকে (৭) নিয়ে ঘুমিয়ে পড়ে। ওই রাতেই শেফালীর পরকীয়া প্রেমিক মোমেন তাদের ঘরে আসে। তারা দুইজন একসঙ্গে খাবার খায়। ওই সময় মোমেন শেফালীর খাবারের সঙ্গে ঘুমের ওষুধ মিশিয়ে দেয়। শেফালী ঘুমিয়ে পড়লে পরকীয়া প্রেমিক তার সঙ্গে দৈহিক সম্পর্ক করতে যায়।এ সময় শেফালীর বড় ছেলে হৃদয় ঘুম থেকে জেগে তাদেরকে আপত্তিকর অবস্থায় দেখে ফেলে। পরে মোমেন শেফালীর দুই সন্তানকে কাঁথা দিয়ে মুড়িয়ে আগুন ধরিয়ে দেয়। অগ্নিদগ্ধ হয়ে হৃদয় ঘটনাস্থলে মারা যায়। আর শিহাবকে উদ্ধার হাসপাতালে ভর্তি করা হয়। ঘটনার পর সন্তান হত্যার দায়ে মা শেফালীকে গ্রেফতার করে পুলিশ। পরে মোমেন পালিয়ে যায়। অবশেষে রোববার তাকে গ্রেফতার করা হয়।গত ১৪ এপ্রিল নারায়ণগঞ্জ সিনিয়র জুডিশিয়াল ম্যাজিস্ট্রেট মেহেদি হাসানের আদালতে ১৬৪ ধারায় স্বীকারোক্তিমূলক জবানবন্দি দেয় শেফালী। জবানবন্দিতে শেফালী তার সন্তানকে আগুনে পুড়িয়ে হত্যার জন্য মোমেনকে দায়ী করেন।শাহাদাত/এএম/পিআর</body>
</article>
