<article>
  <headline>
ট্রাকের ধাক্কায় যুবলীগ নেতা নিহত
</headline>
  <url>https://www.jagonews24.com/country/news/492908</url>
  <published_at>
</published_at>
  <category>খুন</category>
  <body>দিনাজপুর-ফুলবাড়ী মহাসড়কের চিরিরবন্দরে ট্রাকের ধাক্কায় হাসান আলী (৪২) নাকে এক যুবলীগ নেতা নিহত হয়েছেন। মঙ্গলবার রাত সাড়ে ১০টার দিকে দিনাজপুর-ফুলবাড়ী মহাসড়কের মোহনপুর ব্রিজের টোল আদায় অফিসের সামনে এ দুর্ঘটনা ঘটে।নিহত হাসান আলী চিরিরবন্দর উপজেলার আব্দুলপুর ইউনিয়নের গুড়িয়াপাড়া এলাকার ফজলার রহমানের ছেলে। তিনি চিরিরবন্দর উপজেলা যুবলীগের সদস্য।প্রত্যক্ষদর্শীরা জানান, মোটরসাইকেল আরোহী হাসান আলী দিনাজপুর থেকে চিরিরবন্দর যাওয়ার পথে মোহনপুর ব্রিজের টোল আদায় অফিসের সামনে এসে পৌঁছালে দিনাজপুরগামী একটি ট্রাক মোটরসাইকেলটিকে সজোড়ে ধাক্কা দেয়। এতে হাসান আলী গুরুত্বর আহত হন। পরে স্থানীয়রা তাকে আশঙ্কাজনক অবস্থায় উদ্ধার করে দিনাজপুর এম আব্দুর রহিম মেডিকেল হাসপাতালে পাঠান। সেখানে চিকিৎসাধীন অবস্থায় বুধবার সকাল ৬টায় কর্তব্যরত চিকিৎসক তাকে মৃত ঘোষণা করেন।চিরিরবন্দর থানা পুলিশের ভারপ্রাপ্ত কর্মকর্তা (ওসি) মো. হারেসুল ইসলাম ঘটনার সত্যতা নিশ্চিত করেছেন।এমদাদুল হক মিলন/আরএআর/জেআইএম</body>
</article>
