<article>
  <headline>
লাশ দেখে শিউরে উঠলেন সবাই
</headline>
  <url>https://www.jagonews24.com/country/news/459280</url>
  <published_at>
</published_at>
  <category>খুন</category>
  <body>গাজীপুরের কালীগঞ্জে হাত-পা ও মুখ বাঁধা অজ্ঞাত (৩৫) এক যুবকের বিবস্ত্র মরদেহ উদ্ধার করেছে পুলিশ। উদ্ধারকৃত মরদেহ বৃহস্পতিবার বিকেলে ময়নাতদন্তের জন্য গাজীপুর শহীদ তাজউদ্দিন আহমেদ মেডিকেল কলেজ হাসপাতালে পাঠানো হয়েছে। বিষয়টি নিশ্চিত করেছেন কালীগঞ্জ থানা পুলিশের ওসি মো. আবুবকর মিয়া।উলুখোলা পুলিশ ফাঁড়ির এসআই গোলাম মাওলা বলেন, বৃহস্পতিবার দুপুরে উপজেলার নাগরী ইউনিয়নের রাথুরা গ্রাম সংলগ্ন কাঞ্চন-মিরেরবাজার মহাসড়কের পাশে ফাঁকা প্লটের পেছনে হাত-পা-মুখ বাঁধা এবং গলায় ফাঁস লাগানো অজ্ঞাত এক যুবকের মরদেহ দেখতে পান স্থানীয়রা।পরে উলুখোলা ফাঁড়িতে খবর দিলে পুলিশ মরদেহ উদ্ধার করে বিকেলে ময়নাতদন্তের জন্য গাজীপুর শহীদ তাজউদ্দিন আহমেদ মেডিকেল কলেজ হাসপাতালে পাঠানো হয়।এসআই গোলাম মাওলা আরও বলেন, ওই যুবকের মাথায়, নাকে-মুখে একাধিক আঘাতের চিহ্ন রয়েছে। তার কয়েকটি দাঁত ভেঙে ফেলে খুনিরা। তার পরনে কোনো জামা-কাপড় ছিল না। তার মরদেহের অবস্থা দেখে শিউরে ওঠেন সবাই। তাকে নির্মমভাবে হত্যা করে সড়কের ফাঁকা প্লটে ফেলে গেছে খুনিরা।আব্দুর রহমান আরমান/এএম/পিআর</body>
</article>
