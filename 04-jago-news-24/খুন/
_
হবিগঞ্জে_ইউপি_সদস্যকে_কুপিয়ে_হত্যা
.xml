<article>
  <headline>
হবিগঞ্জে ইউপি সদস্যকে কুপিয়ে হত্যা
</headline>
  <url>https://www.jagonews24.com/country/news/489130</url>
  <published_at>
</published_at>
  <category>খুন</category>
  <body>হবিগঞ্জের বানিয়াচং উপজেলায় ময়না মিয়া (৬২) নামে এক ইউপি সদস্যকে কুপিয়ে হত্যা করেছে দুর্বৃত্তরা। শুক্রবার রাত ৯টার দিকে উপজেলার যাত্রাপাশা এলাকায় এ ঘটনা ঘটে।নিহত ময়না মিয়া বানিয়াচং দক্ষিণ পশ্চিম ইউনিয়ন পরিষদের ৩ নম্বর ওয়ার্ডের টানা চার বারের নির্বাচিত সদস্য।স্থানীয়রা জানান, শুক্রবার রাতে দুর্বৃত্তরা তাকে কুপিয়ে হত্যা করে একটি ডোবায় মরদেহ ফেলে চলে যায়। পরে পুলিশ এসে মরদেহটি উদ্ধার করে।বানিয়াচং থানা পুলিশের ভারপ্রাপ্ত কর্মকর্তা (ওসি) মো. রাশেদ মোবারক জানান, মরদেহের গায়ে ধারালো অস্ত্রের অনেকগুলো আঘাত রয়েছে। হত্যায় জড়িতদের গ্রেফতারে অভিযান চলছে।বানিয়াচং দক্ষিণ পশ্চিম ইউনিয়ন পরিষদের চেয়ারম্যান মো. রেখাছ মিয়া বলেন, একটি পক্ষের সঙ্গে কয়েক মাস ধরে ময়না মিয়ার বিরোধ চলছিল। ধারণা করা হচ্ছে তারাই তাকে কুপিয়ে হত্যা করেছে।আরএআর/এমএস</body>
</article>
