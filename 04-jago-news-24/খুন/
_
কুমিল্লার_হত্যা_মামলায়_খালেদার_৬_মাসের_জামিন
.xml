<article>
  <headline>
কুমিল্লার হত্যা মামলায় খালেদার ৬ মাসের জামিন
</headline>
  <url>https://www.jagonews24.com/law-courts/news/485514</url>
  <published_at>
</published_at>
  <category>খুন</category>
  <body>কুমিল্লার চৌদ্দগ্রামে দায়ের করা হত্যা মামলায় বিএনপি চেয়ারপারসন খালেদা জিয়াকে ৬ মাসের জামিন দিয়েছেন হাইকোর্ট। বুধবার (৬ মার্চ) বিচারপতি এ কে এম আসাদুজ্জামান ও বিচারপতি এস এম মুজিবুর রহমানের হাইকোর্ট বেঞ্চ এ আদেশ দেন।এর আগে গতকাল মঙ্গলবার (৫ মার্চ ) জামিন চেয়ে খালেদা জিয়ার আবেদনের শুনানি শেষ হয়। শুনানি শেষ আদেশের জন্য আজ বুধবার দিন ধার্য ছিল।বিচারপতি এ কে এম আসাদুজ্জামান ও বিচারপতি এস এম মুজিবুর রহমানের হাইকোর্ট বেঞ্চে এ শুনানি অনুষ্ঠিত হয়। আদালতে রাষ্ট্রপক্ষে অ্যাটর্নি জেনারেল মাহবুবে আলম এবং খালেদা জিয়ার পক্ষে এ জে মোহাম্মদ আলী উপস্থিত ছিলেন।২০১৫ সালের শুরুর দিকে ২০ দলীয় জোটের অবরোধ চলাকালে ঢাকা-চট্টগ্রাম মহাসড়কের চৌদ্দগ্রামে দুষ্কৃতকারীদের ছোড়া পেট্রলবোমায় আইকন পরিবহনের একটি বাসের কয়েকজন যাত্রী অগ্নিদগ্ধ হয়ে মারা যান। আহত হন ২০ জন।ওই ঘটনায় কুমিল্লার চৌদ্দগ্রাম থানায় এ হত্যা মামলা করা হয়। পরে এ মামলায় খালেদা জিয়াকে আসামি দেখানো হয়।এফএইচ/আরএস/জেআইএম</body>
</article>
