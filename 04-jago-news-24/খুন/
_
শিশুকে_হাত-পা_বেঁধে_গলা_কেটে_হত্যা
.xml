<article>
  <headline>
শিশুকে হাত-পা বেঁধে গলা কেটে হত্যা
</headline>
  <url>https://www.jagonews24.com/country/news/397357</url>
  <published_at>
</published_at>
  <category>খুন</category>
  <body>সিরাজগঞ্জের বেলকুচিতে চায়না খাতুন (১১) নামে এক শিশুকে হাত-পা বেঁধে গলা কেটে হত্যা করেছে দুর্বৃত্তরা। সোমবার রাতের কোনো এক সময় তাকে হত্যা করে যমুনা নদীর বেড়াখারুয়ার ডিগ্রির চর এলাকায় ফেলে রেখে পালিয়ে যায় দুর্বৃত্তরা। মঙ্গলবার ভোরে উপজেলার বেড়াখারুয়া যমুনা নদীর পাড় থেকে শিশুটির মরদেহ উদ্ধার করে পুলিশ।নিহত চায়না খাতুন উপজেলার সদর ইউনিয়নের ছোট বেড়াখারুয়া গ্রামের জহুরুল ইসলামের মেয়ে।বেলকুচি থানা পুলিশের ভারপ্রাপ্ত কর্মকর্তা (ওসি) সজ্জাদ হোসেন এ তথ্য নিশ্চিত করে জানান, যমুনা নদীর বেড়াখারুয়া এলাকায় একটি মেয়ের হাত-পা বাঁধা অবস্থায় গলাকাটা মরদেহ দেখতে পায় স্থানীয়রা। পরে তারা বিষয়টি পুলিশকে অবগত করে। খবর পেয়ে মরদেহটি উদ্ধার করে ময়নাতদন্তের জন্য মর্গে পাঠানো হয়েছে।ওসি বলেন, প্রাথমিকভাবে ধারণা করা হচ্ছে হাত-পা বেঁধে ধারালো অস্ত্র দিয়ে মেয়েটিকে গলা কেটে হত্যা করেছে দুর্বৃত্তরা। এ ঘটনায় মামলা দায়েরের প্রস্তুতি চলছে।ইউসুফ দেওয়ান রাজু/আরএআর/জেআইএম</body>
</article>
