<article>
  <headline>
বিয়ানীবাজারে ব্যবসায়ীকে গলা কেটে হত্যা
</headline>
  <url>https://www.jagonews24.com/country/news/424079</url>
  <published_at>
</published_at>
  <category>খুন</category>
  <body>সিলেটের বিয়ানীবাজার উপজেলার চারখাই গাছতলা এলাকা থেকে সহিব উদ্দিন সৈবন আহমদ নামে এক ব্যবসায়ীর গলাকাটা মরদেহ উদ্ধার করেছে পুলিশ। শুক্রবার সকাল ১০টার দিকে মরদেহটি উদ্ধার করা হয়।নিহত সৈবন আহমদ বিয়ানীবাজার পৌরশহরের জামান প্লাজার আবরনী বস্ত্র বিতানের মালিক। তার বাড়ি বড়লেখা উপজেলার ইটাউরী গ্রামে। তিনি দীর্ঘদিন ধরে বিয়ানীবাজার পৌরসভার দাসগ্রাম এলাকায় বাড়ি করে বসবাস করছিলেন। পুলিশ জানায়, সকালে স্থানীয়রা মরদেহটি পড়ে থাকতে দেখে পুলিশে খবর দেয়। পরে চারখাই ফাঁড়ি থেকে পুলিশ গিয়ে মরদেহটি উদ্ধার করে। নিহত ব্যবসায়ী সৈবন আহমদের পরনে ছিল সাদা হাফ হাতা শার্ট ও কালো প্যান্ট। রক্তে পুরো শার্ট লাল হয়ে যায়। ধারণা করা হচ্ছে তাকে গলা কেটে হত্যা করে ফেলে গেছে দুর্বৃত্তরা। তবে কি কারণে কে বা কারা তাকে হত্যা করেছে তা জানা যায়নি। নিহতের মরদেহের সুরতহাল প্রতিবেদন তৈরি শেষে দুপুর আড়াইটার দিকে ময়নাতদন্তের জন্য সিলেট এমএজি ওসমানী মেডিকেল কলেজ হাসপাতাল মর্গে প্রেরণ করা হয়েছে।বিয়ানীবাজার থানার ভারপ্রাপ্ত কর্মকর্তা (ওসি) শাহজালাল মুন্সী বলেন, প্রাথমিকভাবে ধারণা করা হচ্ছে- পূর্ববিরোধ অথবা অন্য কোনো কারণে ব্যবসায়ী সৈবন আহমদ খুন হয়েছেন। পুলিশ খুনিদের শনাক্ত করে গ্রেফতারে কাজ শুরু করেছে।ছামির মাহমুদ/আরএআর/পিআর</body>
</article>
