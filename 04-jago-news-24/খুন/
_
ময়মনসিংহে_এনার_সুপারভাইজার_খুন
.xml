<article>
  <headline>
ময়মনসিংহে এনার সুপারভাইজার খুন
</headline>
  <url>https://www.jagonews24.com/country/news/416410</url>
  <published_at>
</published_at>
  <category>খুন</category>
  <body>ময়মনসিংহে দুর্বৃত্তের ছুরিকাঘাতে স্বপন সরকার (২৮) নামে এক পরিবহন শ্রমিক খুন হয়েছে। মঙ্গলবার সন্ধ্যায় শহরের সারদা ঘোষ রোডে নির্মাণাধীন এক বহুতল ভবনে এ ঘটনা ঘটে।ওই ভবনের কেয়ার টেকার নোমানের বরাত দিয়ে পুলিশ জানায়, মঙ্গলবার বিকেল সাড়ে পাঁচটার দিকে নোমান বাইরে থেকে ভবনে প্রবেশের সময় চার যুবককে লাশ নিয়ে সিড়ি দিয়ে নামতে দেখেন। এসময় তাদেরকে কিছু জিজ্ঞাসা করলে যুবকরা কোনো জবাব না দিয়ে লাশ ফেলে দ্রুত চলে যায়। খবর পেয়ে পুলিশ ঘটনাস্থলে এসে নিহত স্বপন সরকারের রক্তমাখা জামাসহ লাশ উদ্ধার করে। স্বপন সরকার শহরের সেহড়া মুন্সিবাড়ি এলাকার বেণু সরকারের ছেলে। তিনি ঢাকা-ময়মনসিংহ মহাসড়কে চলাচলকারী এনা পরিবহনের সুপারভাইজার ছিল। বর্তমানে একটি ওষুধ কোম্পানিতে কাজ করছেন বলেও পরিবারের পক্ষ থেকে জানানো হয়।কোতোয়ালি মডেল থানা পুলিশের ওসি মাহমুদুল ইসলাম খবরের সত্যতা নিশ্চিত করে জানান, নিহত স্বপনের বুকে ছুরিকাঘাতের চিহ্ন রয়েছে। সন্ধ্যার পর লাশ উদ্ধার করে মর্গে পাঠানো হয়েছে। ওই ভবনের কেয়ারটেকার নোমানসহ ৬জন শ্রমিককে জিজ্ঞাসাবাদ করার জন্য আটক করা হয়েছে বলেও জানান তিনি। আটক শ্রমিকরা হলেন, নোমান, হেলাল, নাইম, ইয়াজউদ্দিন, আমিনুল ইসলাম ও জামাল হোসেন।জাহাঙ্গীর কবির জুয়েল/এমএএস/আরআইপি</body>
</article>
