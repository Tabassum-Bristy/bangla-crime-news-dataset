<article>
  <headline>
টঙ্গীতে ছুরিকাঘাতে যুবক খুন
</headline>
  <url>https://www.jagonews24.com/country/news/510229</url>
  <published_at>
</published_at>
  <category>খুন</category>
  <body>গাজীপুরের টঙ্গীতে পূর্বশক্রতার জেরে প্রতিপক্ষের ছুরিকাঘাতে ইয়াসিন মোল্লা (২২) নামে এক যুবক খুন হয়েছেন। আহত হয়েছেন পারভেজ নামে অপর এক যুবক। তাকে ঢাকা পঙ্গু হাসপাতালে ভর্তি করা হয়েছে।শনিবার (২৯ জুন) রাতে টঙ্গী পশ্চিম থানা এলাকার মাজার বস্তি হোন্ডারোড এলাকায় এ ঘটনা ঘটে।নিহত ইয়াসিন জামালপুরের ইসলামপুর উপজেলার লাল মিয়া মোল্লার ছেলে। টঙ্গীর মাছিমপুরে পরিবারসহ ভাড়া বাসায় থাকতেন।টঙ্গী পশ্চিম থানার পরিদর্শক (তদন্ত) মো. দেলোয়ার হোসেন চৌধুরী ও স্থানীয়রা জানান, রাতে পূর্ব শক্রতার জের ধরে হোন্ডারোড এলাকায় আবুল কালাম নামে একজনের সঙ্গে ইয়াসিন মোল্লা ও পারভেজের কথা কাটাকাটি হয়। এক পর্যায়ে আবুল কালাম ওই দুই জনকে ছুরিকাঘাত করে পালিয়ে যায়। এ সময় স্থানীয়রা তাদের উদ্ধার করে টঙ্গী সরকারি হাসপাতালে নিয়ে গেলে কর্তব্যরত চিকিৎসক ইয়াসিনকে মৃত ঘোষণা করেন। পরে সেখান থেকে আহত পারভেজকে ঢাকা পঙ্গু হাসপাতালে পাঠানো হয়।তিনি আরও জানান, ময়নাতদন্তের জন্য ইয়াসিনের মরদেহ গাজীপুর শহীদ তাজউদ্দীন আহমদ মেডিকেল কলেজ হাসপাতাল মর্গে পাঠানো হয়েছে। ঘাতক আবুল কালামকে গ্রেফতারে অভিযান চলছে।মো. আমিনুল ইসলাম/এমএমজেড/জেআইএম</body>
</article>
