<article>
  <headline>
কুরআনের হাফেজকে পিটিয়ে হত্যা, চারজনের যাবজ্জীবন
</headline>
  <url>https://www.jagonews24.com/country/news/515486</url>
  <published_at>
</published_at>
  <category>খুন</category>
  <body>খুলনায় পবিত্র কুরআনের হাফেজ ফরহাদুজ্জামানকে পিটিয়ে হত্যার দায়ে চারজনের যাবজ্জীবন কারাদণ্ড দিয়েছেন আদালত। একই সঙ্গে প্রত্যেককে ১০ হাজার টাকা করে জরিমানা এবং অনাদায়ে আরও ছয় মাসের কারাদণ্ডাদেশ দেয়া হয়েছে। সোমবার খুলনার অতিরিক্ত জেলা ও দায়রা জজ প্রথম আদালতের বিচারক মো. ইয়ারব হোসেন এ রায় দেন। মামলায় পাঁচজনকে খালাস দেয়া হয়েছে।নিহত হাফেজ ফরহাদুজ্জামান ডুমুরিয়া উপজেলার শোভনা ইউনিয়নের মৌলভীপাড়া গ্রামের মৃত বাবর আলীর ছেলে।দণ্ডপ্রাপ্তরা হলেন- একই গ্রামের পীর আলী তফাদারের ছেলে শহীদ তফাদার, আমিন সরদার ও তার ভাই আজিজুল সরদার এবং সাত্তার সরদারের ছেলে সোলায়মান সরদার।খালাসপ্রাপ্তরা হলেন- মোমিন সরদার, সবুর সরদার, নূর ইসলাম সরদার, জুলফিকার সরদার ও নিছার সরদার।আদালতের রাষ্ট্রপক্ষের আইনজীবী এম ইলিয়াস খান জানান, মসজিদের বালু চুরির প্রতিবাদ করায় ২০১৫ সালের ৫ জুন শুক্রবার জুমার নামাজ শেষে বাড়ি ফেরার পথে হাফেজ ফরহাদুজ্জামানকে পিটিয়ে হত্যা করা হয়। এ ঘটনায় নিহতের ভাই ফারুক হোসেন বাদী হয়ে ৯ জনের বিরুদ্ধে ডুমুরিয়া থানায় হত্যা মামলা দায়ের করেন। ওই বছরের ৯ অক্টোবর ডুমুরিয়া থানার এসআই জাহাঙ্গীর হোসেন ৯ জনকে অভিযুক্ত করে আদালতে চার্জশিট দাখিল করেন। মামলায় ৩০ জন সাক্ষীর মধ্যে ২২ জনের সাক্ষ্যগ্রহণ করা হয়েছে।আলমগীর হান্নান/আরএআর/জেআইএম</body>
</article>
