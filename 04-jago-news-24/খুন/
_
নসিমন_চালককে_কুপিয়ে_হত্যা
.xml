<article>
  <headline>
নসিমন চালককে কুপিয়ে হত্যা
</headline>
  <url>https://www.jagonews24.com/country/news/525443</url>
  <published_at>
</published_at>
  <category>খুন</category>
  <body>কুষ্টিয়ার দৌলতপুরে রাশেদুল ইসলাম (২৪) নামে এক নসিমন চালককে ধারালো অস্ত্র দিয়ে কুপিয়ে হত্যা করেছে দুর্বৃত্তরা। নিহত রাশেদুল হোগলবাড়িয়া ইউনিয়নের গাছের দিয়াড় টলটলি পাড়া গ্রামের মোস্তাকের ছেলে।শনিবার সন্ধ্যা ৭টার দিকে উপজেলার হোগলবাড়িয়া ইউনিয়নের গাছের দিয়াড় টলটলি পাড়া গ্রামে এই হত্যাকাণ্ড ঘটে।নিহতের পরিবার ও এলাকাবাসীরা জানান, স্থানীয় মাঠে ফুটবল খেলা দেখে বাড়ি ফেরার পথে একই গ্রামের সাইফুল ইসলামের নেতৃত্বে কয়েকজন দুর্বৃত্ত রাশেদুলকে ধারালো অস্ত্র দিয়ে কুপিয়ে মারাত্মক জখম করে পালিয়ে যায়। এ সময় আশপাশের লোকজন তাকে উদ্ধার করে প্রথমে দৌলতপুর উপজেলা স্বাস্থ্য কমপ্লেক্সে ভর্তি করেন। সেখানে অবস্থার আরও অবনতি হওয়ায় পরে তাকে ২৫০ শয্যার কুষ্টিয়া জেনারেল হাসপাতালে নেয়া হয়। সেখানে চিকিৎসাধীন অবস্থায় রাত ১১টার দিকে তার মৃত্যু হয়।দৌলতপুর থানার অফিসার ইনচার্জ (ওসি) এস এম আরিফুর রহমান জানান, প্রাথমিকভাবে তারা ধারণা করছেন পূর্ব শত্রুতার জের ধরে এ হত্যাকাণ্ড ঘটে থাকতে পারে। তবে, তদন্ত সম্পন্ন না হওয়া পর্যন্ত সঠিক কারণ বলা যাবে না।এ রিপোর্ট লেখা পর্যন্ত এ ঘটনায় থানায় কোনো মামলা হয়নি। পুলিশ খুনের সঙ্গে জড়িত কাউকে গ্রেফতার করতে পারেনি বলেও জানান তিনি।আল-মামুন সাগর/এমএমজেড/এমএস</body>
</article>
