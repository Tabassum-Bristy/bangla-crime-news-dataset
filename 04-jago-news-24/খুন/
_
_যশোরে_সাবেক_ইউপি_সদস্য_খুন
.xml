<article>
  <headline>
 যশোরে সাবেক ইউপি সদস্য খুন
</headline>
  <url>https://www.jagonews24.com/country/news/345874</url>
  <published_at>
</published_at>
  <category>খুন</category>
  <body>যশোরের ঝিকরগাছায় দুর্বৃত্তদের ছুরিকাঘাতে সিদ্দিকুর রহমান (৪৫) নামে সাবেক এক ইউপি সদস্য ও আওয়ামী লীগ কর্মী নিহত হয়েছেন।রোববার রাতে ঝিকরগাছার দিকদানা মাঠে তার ওপর হামলার ঘটনা ঘটে। আহত অবস্থায় স্থানীয়রা তাকে উদ্ধার করে যশোর ২৫০ শয্যা জেনারেল হাসপাতালে নিলে তার মৃত্যু হয়। নিহত সিদ্দিকুর রহমান ঝিকরগাছার বালিয়াডাঙ্গা গ্রামের তোফান গোলদারের ছেলে।বাঁকড়া মহিলা কলেজের প্রভাষক জাহাঙ্গীর হোসেন সাংবাদিকদের জানিয়েছেন, রোববার রাত ৮টার দিকে দিকদানা মাঠের মধ্যে নিয়ে মোটরসাইকেল চালিয়ে যাওয়ার সময় ছুরিকাঘাতে আহত অবস্থায় সিদ্দিকুর রহমানকে দেখতে পান। তিনি স্থানীয়দের সহযোগিতায় সিদ্দিকুরকে উদ্ধার করে যশোর ২৫০ শয্যা জেনারেল হাসপাতালে ভর্তি করেন। সেখানে চিকিৎসাধীন অবস্থায় তিনি মারা যান। তার শরীরের একাধিক স্থানে ছুরিকাঘাতের চিহ্ন রয়েছে বলে চিকিৎসক জানিয়েছেন।নিহতের ছেলে তরিকুল ইসলাম জানিয়েছেন, মোবাইল ফোনে খবর পেয়ে হাসপাতালে এসে বাবাকে মৃত দেখতে পেলাম। তবে কে বা কারা এ ঘটনা ঘটিয়েছে তার এখনও জানা যায়নি।ঝিকরগাছার বাঁকড়া পুলিশ তদন্ত কেন্দ্রের ইনচার্জ পরিদর্শক সিকদার মতিয়ার রহমান জানান, সন্ধ্যায় বাড়ি থেকে বাঁকড়া বাজারের উদ্দেশে রওনা হন সিদ্দিকুর রহমান। এরপর পথে কে বা কারা তাকে কুপিয়ে আহত করে ফেলে রাখে। স্থানীয়রা তাকে উদ্ধার করে যশোর সদর হাসপাতালে নিলে তার মৃত্যু হয়। বিষয়টি তদন্ত করে ঘটনা উদঘাটনের চেষ্টা করা হচ্ছে।মিলন রহমান/এফএ/জেআইএম</body>
</article>
