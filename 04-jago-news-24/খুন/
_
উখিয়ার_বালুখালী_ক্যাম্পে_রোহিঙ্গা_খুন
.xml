<article>
  <headline>
উখিয়ার বালুখালী ক্যাম্পে রোহিঙ্গা খুন
</headline>
  <url>https://www.jagonews24.com/country/news/434366</url>
  <published_at>
</published_at>
  <category>খুন</category>
  <body>কোন্দলের জের ধরে কক্সবাজারের উখিয়ার পালংখালীর বালুখালী ক্যাম্পে এক রোহিঙ্গার গলা কেটে খুন করা হয়েছে। সোমবার রাত ৯টার দিকে বালুখালী ১১নং ক্যাম্পের সি ব্লকে এ ঘটনা ঘটে।নিহত আরিফ উল্লাহ (৪৫) ১১ নং ক্যাম্পের সি ব্লকের এখলাছ মিয়ার ছেলে ও দু'ছেলে জনক। উখিয়া থানার ওসি আবুল খায়ের জানান, দুর্বৃত্তের হাতে খুন হওয়ার খবর পেয়ে ক্যাম্প থেকে নিহত আরিফ উল্লাহর মরদেহ উদ্ধার করে কক্সবাজার সদর হাসপাতাল মর্গে পাঠানো হয়েছে।তিনি বলেন, আমরা ধারণা করছি, অভ্যন্তরীণ কোন্দলের জের ধরে তাকে হত্যা করা হয়ে থাকতে পারে।কক্সবাজারের অতিরিক্ত পুলিশ সুপার (উখিয়া সার্কেল) চাইলাউ মার্মা বলেন, হত্যাকাণ্ডে জড়িতদের ধরতে পুলিশ অভিযান শুরু করেছে। আশা করছি দ্রুত কোনো সুরাহা পেয়ে যাব।১১ নং ক্যাম্পের সি ব্লকের বাসিন্দা মোহাম্মদ আলী জানান, জিওগ্রাফি বিষয়ে অনার্স-মাস্টার্স সম্পন্ন করা আরিফ উল্লাহ সবার প্রিয় ছিল। ক্যাম্পের কল্যাণে উন্নয়নকর্মীদের সঙ্গে সার্বক্ষণিক যোগাযোগ রেখে রোহিঙ্গাদের উন্নয়নে কাজ করতেন। তিনি স্বপ্ন দেখতেন সবাই নিজ দেশে প্রত্যাবাসন করবেন।সায়ীদ আলমগীর/এমআরএম</body>
</article>
