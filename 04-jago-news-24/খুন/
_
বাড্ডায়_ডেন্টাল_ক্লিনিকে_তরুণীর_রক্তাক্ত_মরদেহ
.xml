<article>
  <headline>
বাড্ডায় ডেন্টাল ক্লিনিকে তরুণীর রক্তাক্ত মরদেহ
</headline>
  <url>https://www.jagonews24.com/national/news/407614</url>
  <published_at>
</published_at>
  <category>খুন</category>
  <body>রাজধানীর বাড্ডা থানাধীন একটি ডেন্টাল ক্লিনিক থেকে এক তরুণীর রক্তাক্ত মরদেহ উদ্ধার করেছে পুলিশ। খবর পেয়ে শুক্রবার বিকেল সাড়ে ৩টার দিকে বাড্ডা থানার পুলিশ ঘটনাস্থলে পৌঁছে নিহতের মরদেহ উদ্ধার করে।বিষয়টি নিশ্চিত করে বাড্ডা থানার পরিদর্শক (তদন্ত) নজরুল ইসলাম জানান, আজ বিকেলে হায়দার ডিজিটাল ডেন্টাল ক্লিনিক নামে ওই প্রতিষ্ঠান থেকে লিজা (২০) নামে এক তরুণীর রক্তাক্ত মরদেহ উদ্ধার করা হয়েছে। সে ওই ক্লিনিকে রিসিপশনিস্ট হিসেবে চাকরি করতো। প্রাথমিকভাবে ধারণা করা হচ্ছে তাকে হত্যা করা হয়েছে। তবে কী কারণে তাকে হত্যা বা কারা এ ঘটনায় জড়িত তাৎক্ষণিকভাবে তা জানা যায়নি।তিনি আরও জানান, হত্যার রহস্য উদঘাটনে নিহতের মরদেহ ময়না তদন্তের জন্য ঢাকা মেডিকেল কলেজ (ঢামেক) হাসপাতালের মর্গে পাঠানো হচ্ছে। এ ঘটনায় জড়িতদের শিগগিরই গ্রেফতার করা সম্ভব হবে বলে আশাবাদ ব্যক্ত করেন তিনি।জেইউ/এমএমজেড/আইআই</body>
</article>
