<article>
  <headline>
শিশু হত্যায় ২ জনের যাবজ্জীবন
</headline>
  <url>https://www.jagonews24.com/country/news/371818</url>
  <published_at>
</published_at>
  <category>খুন</category>
  <body>ঠাকুরগাঁও পীরগঞ্জ উপজেলার চাঁদগাঁও এলাকার শিশু নাদিরা (৫) হত্যা মামলার আসামি মাজেদা ও তহমিনাকে যাবজ্জীবন কারাদণ্ড দিয়েছেন আদালত।বৃহস্পতিবার দুপুরে অতিরিক্ত জেলা ও দায়রা জজ মো. হায়দার আলী এ রায় দেন। এ সময় মামলার আর এক আসামি মহসিনকে অব্যহতি দেন আদালত। রাষ্ট্রপক্ষের আইনজীবী আবদুল হামিদ জানান, আদালত তথ্য প্রমাণের ভিত্তিতে সঠিক রায় দিয়েছেন।ঠাকুরগাঁও পীরগঞ্জ উপজেলা চাঁদগাঁও এলাকার মহসিনের সঙ্গে প্রতিবেশী মাজেদা খাতুনের বসতভিটার ৫ শতক জমি নিয়ে দির্ঘদিন ধরে বিরোধ চলছিল। মাজেদা খাতুন ও তার সৎভাইয়ের স্ত্রী তহমিনা পূর্ব পরিকল্পিতভাবে মহসিনকে ফাঁসানোর জন্য ২০১৪ সালের ১৭ এপ্রিল প্রতিবেশী আবদুল কুদ্দুসের শিশু মেয়ে নাদিরাকে হত্যা করে। এ সময় আসামি মাজেদা ও তহমিনা এলাকায় গুজব ছড়ায় মহসিন শিশু নাদিরাকে ধর্ষণ করে হত্যা করেছে।পরের দিন আবদুল কুদ্দুস তার শিশু নাদিরাকে ধর্ষণ ও হত্যা করার অভিযোগে মহসিনকে আসামি করে পীরগঞ্জ থানা একটি হত্যা মামলা করেন।পরবর্তীতে তদন্তকালে এজাহারকারীর ছেলে ফয়সাল বলেন, মাজেদা তাকে শিক্ষিয়ে দেয় মহসিন নাদিরাকে মেরে ফেলছে এ কথা বলার জন্য। পরে পুলিশ মাজেদাকে গ্রেফতার করে জিজ্ঞাসাবাদ করলে মাজেদা ঘটনাটি খুলে বলে ও অপরাধ স্বীকার করে নেন। পরে মাজেদা কোর্টে ১৬৪ ধারায় হত্যার দায় স্বীকার করেন।মো. রবিউল এহসান রিপন/এএম/জেআইএম</body>
</article>
