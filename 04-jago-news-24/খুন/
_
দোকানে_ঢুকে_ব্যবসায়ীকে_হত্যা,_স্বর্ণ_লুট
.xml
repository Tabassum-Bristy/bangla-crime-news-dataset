<article>
  <headline>
দোকানে ঢুকে ব্যবসায়ীকে হত্যা, স্বর্ণ লুট
</headline>
  <url>https://www.jagonews24.com/country/news/493638</url>
  <published_at>
</published_at>
  <category>খুন</category>
  <body>নোয়াখালীর বিচ্ছিন্ন দ্বীপ উপজেলা হাতিয়ায় শিপ্লব চন্দ্র বণিক (৩৫) নামে এক স্বর্ণ ব্যবসায়ীকে ঘুমন্ত অবস্থায় দোকান ঘরের মধ্যে শ্বাসরোধ করে হত্যা করেছে দুর্বৃত্তরা। এ সময় ১৫ লক্ষাধিক টাকার স্বর্ণালংকার লুট করা হয়েছে। শনিবার দিবাগত রাতে উপজেলার আফাজিয়া বাজার এ ঘটনা ঘটেছে।হাতিয়া থানা পুলিশের ভারপ্রাপ্ত কর্মকর্তা কামরুজ্জামান শিকদার জানান, শিপ্লব চন্দ্র বণিক আফাজিয়া বাজারের সততা স্বর্ণ শিল্পালয়ের মালিক। শনিবার রাতে দোকান বন্ধ করে তিনি দোকানে রাত্রিযাপন করেন। সকাল ১০টার দিকে দোকান ভেতর থেকে বন্ধ থাকায় পাশের ব্যবসায়ীরা খোঁজ নিয়ে দেখেন দোকানের পেছনের দরজা খোলা এবং দোকনের খাটের ওপর শিপ্লব মৃত অবস্থা পড়ে আছে। পরে স্থানীয় ব্যবসায়ীরা বিষয়টি থানায় জানালে পুলিশ গিয়ে মরদেহটি উদ্ধার করে।তিনি বলেন, ধারণা করা হচ্ছে পেছনের দরজা খুলে দুর্বৃত্তরা ঘরে ঢুকে ঘুমন্ত অবস্থায় শিপ্লব বণিককে শ্বাসরোধ করে হত্যা করেছে। পরে তার সঙ্গে থাকা দোকানের চাবি নিয়ে সিন্ধুক খুলে স্বর্ণালংকার চুরি করে নিয়ে গেছে।নিহত শিপ্লবের স্ত্রী পাখী রানী বণিক কান্না জানান, তার স্বামীর দোকানে ৭/৮ লাখ টাকার বন্ধকি স্বর্ণ ছিল এবং দোকানে ১০ লক্ষাধিক টাকার মালামাল ছিল। তাদের এক সন্তান রয়েছে। তিনি স্বামী হত্যার বিচার দাবি করেন।মিজানুর রহমান/আরএআর/এমএস</body>
</article>
