<article>
  <headline>
মৌলভীবাজারে দুই পক্ষের সংঘর্ষে নিহত ১
</headline>
  <url>https://www.jagonews24.com/country/news/472743</url>
  <published_at>
</published_at>
  <category>খুন</category>
  <body>মৌলভীবাজারের জুড়ি উপজেলায় জমি-সংক্রান্ত বিরোধে দুই পক্ষের সংঘর্ষে তাহের আলী (৫০) নামে একজন নিহত হয়েছেন। এ ঘটনায় আরও সাতজন গুরুতর আহত হয়েছেন।মঙ্গলবার বেলা সাড়ে ১১টার দিকে উপজেলার জায়ফরনগর ইউনিয়নের পশ্চিম গোবিন্দপুর এলাকায় এ ঘটনা ঘটে। নিহত তাহের আলী একই ইউনিয়নের কালীনগর গ্রামের আকবর আলীর ছেলে।পুলিশ ও স্থানীয় সূত্রে জানা যায়, ফসলি জমি নিয়ে এলাকার তাহের আলী ও চান মিয়ার সঙ্গে দীর্ঘদিনের বিরোধ ছিল। সকালে বিরোধপূর্ণ জমিতে ধানের চারা রোপণ নিয়ে দুই পক্ষ সংঘর্ষে জড়ায়। এতে প্রতিপক্ষের আঘাতে তাহের আলীসহ আটজন গুরুতর আহত হন। তাদের হাসপাতালে নেয়া হলে চিকিৎসক তাহের আলীকে মৃত ঘোষণা করেন।জুড়ি থানা পুলিশের ভারপ্রাপ্ত কর্মকর্তা (ওসি) জাহাঙ্গীর হোসেন বলেন, এ ঘটনায় তিনজনকে আটক করা হয়েছে। পরিস্থিতি পুলিশের নিয়ন্ত্রণে রয়েছে।রিপন দে/এএম/এমকেএইচ</body>
</article>
