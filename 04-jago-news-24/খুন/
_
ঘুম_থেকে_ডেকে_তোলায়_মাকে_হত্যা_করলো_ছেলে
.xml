<article>
  <headline>
ঘুম থেকে ডেকে তোলায় মাকে হত্যা করলো ছেলে
</headline>
  <url>https://www.jagonews24.com/country/news/414741</url>
  <published_at>
</published_at>
  <category>খুন</category>
  <body>পাবনার চাটমোহর উপজেলায় ঘুম থেকে ডেকে তোলায় লাঠির আঘাতে আয়েশা খাতুন (৫৫) নামে এক মাকে হত্যা করেছে ছেলে।সোমবার সকাল ৭টার দিকে উপজেলার ফৈলজনা ইউনিয়নের ঘাসিখোলা গ্রামে এ ঘটনা ঘটে। ঘটনার পরপরই ঘাতক ছেলে মাসুদ রানাকে (২৫) আটক করে পুলিশে সোপর্দ করেছেন স্থানীয়রা। নিহত আয়েশা খাতুন ইন্তাজ আলীর স্ত্রী।স্থানীয়রা জানায়, সকালে নিজ ঘরে ঘুমিয়ে ছিল মাসুদ। ঘুম থেকে উঠতে দেরি হওয়ায় মা আয়েশা খাতুন মাসুদ রানাকে ঘরে গিয়ে বেশ কয়েকবার ডাকাডাকি করে।পরে ক্ষুব্ধ ছেলে ঘরে থাকা লাঠি দিয়ে তার মায়ের মাথায় সজোরে আঘাত করে। এতে প্রচণ্ড রক্তক্ষরণ হয়ে ঘটনাস্থলেই মৃত্যু হয় আয়েশা খাতুনের। এ সময় মাসুদ পালানোর চেষ্টা করলে এলাকাবাসী ধাওয়া দিয়ে তাকে ধরে ফেলে পুলিশের কাছে সোপর্দ করে।চাটমোহর থানা পুলিশের ওসি এসএম আহসান হাবীব বলেন, খবর পেয়ে ঘটনাস্থলে পুলিশ পাঠিয়ে মাসুদ রানাকে আটক করে থানায় নিয়ে আসা হয়েছে। তার বিরুদ্ধে মামলার প্রস্তুতি চলছে।একে জামান/এএম/এমএস</body>
</article>
