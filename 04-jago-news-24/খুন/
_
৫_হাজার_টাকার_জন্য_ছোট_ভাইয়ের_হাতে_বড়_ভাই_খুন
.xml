<article>
  <headline>
৫ হাজার টাকার জন্য ছোট ভাইয়ের হাতে বড় ভাই খুন
</headline>
  <url>https://www.jagonews24.com/country/news/497278</url>
  <published_at>
</published_at>
  <category>খুন</category>
  <body>পাবনার ঈশ্বরদীতে ধারের ৫ হাজার টাকা চাওয়া নিয়ে ছোট ভাইয়ের ছুরিকাঘাতে বড় ভাই জিয়ারুল মন্ডল (৩৫) নিহত হয়েছেন। এ ঘটনায় ঘাতক ছোট ভাই কাজিম মন্ডলকে আটক করেছে পুলিশ। বুধবার সকালে ঈশ্বরদী পৌর এলাকার নুর মহল্লায় এ ঘটনা ঘটে। নিহত জিয়ারুল মন্ডল নুর মহল্লার মন্টু মন্ডলের ছেলে।ঈশ্বরদী থানা পুলিশের ভারপ্রাপ্ত কর্মকর্তা (ওসি) বাহাউদ্দিন ফারুকী ঘটনার সত্যতা স্বীকার করে জানান, বড় ভাই জিয়ারুল ছোট ভাই কাজিমের কাছ থেকে ৫ হাজার টাকা ধার নেন। বুধবার সকালে এই টাকা চাওয়া নিয়ে দুই ভাইয়ের মধ্যে কথা কাটাকাটির একপর্যায়ে ছোট ভাই কাজিম ধারালো ছুরি দিয়ে জিয়ারুলকে কুপিয়ে আহত করেন। গুরুতর আহত অবস্থায় বড় ভাই জিয়ারুল মন্ডলকে ঈশ্বরদী উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন।এ ঘটনায় এলাকাবাসী ছোট ভাই কাজিমকে আটক করে পুলিশে সোপর্দ করেন। পরে পুলিশ বড় ভাইয়ের মরদেহ উদ্ধার করে ময়নাতদন্তের জন্য পাবনা জেনারেল হাসপাতাল মর্গে পাঠায়। এ ঘটনায় মামলার প্রস্ততি চলছে বলে ওসি জানান।একে জামান/আরএআর/জেআইএম</body>
</article>
