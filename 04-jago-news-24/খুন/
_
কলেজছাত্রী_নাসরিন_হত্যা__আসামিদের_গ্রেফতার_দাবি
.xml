<article>
  <headline>
কলেজছাত্রী নাসরিন হত্যা : আসামিদের গ্রেফতার দাবি
</headline>
  <url>https://www.jagonews24.com/country/news/362617</url>
  <published_at>
</published_at>
  <category>খুন</category>
  <body>ঠাকুরগাঁও জেলার বালিয়াডাঙ্গী উপজেলার লাহিড়ী ডিগ্রি কলেজের ১ম বর্ষের ছাত্রী নাসরিন আক্তারকে (২১) যৌতুকের কারণে হত্যার প্রতিবাদে ও আসামিদের দ্রুত গ্রেফতার ও বিচারের দাবিতে মানববন্ধন কর্মসূচি পালন করা হয়েছে।মঙ্গলবার দুপুরে বালিয়াডাঙ্গী উপজেলার চাড়োল ইউনিয়বাসীর আয়োজনে শহরের প্রাণকেন্দ্রে চৌরাস্তায় এই মানববন্ধন কর্মসূচি পালিত হয়।মানববন্ধনে বক্তব্য রাখেন- ঠাকুরগাঁও জেলা আওয়ামী লীগের সাংগঠনিক সম্পাদক অ্যাডভোকেট মোস্তাক আলম টুলু, পৌর কাউন্সিলর দ্রোপদী দেবি আগরওয়ালা, মহিলা পরিষদ ঠাকুরগাঁও জেলা শাখার সাধারণ সম্পাদক সুচরিতা দেব, ঠাকুরগাঁও জেলা জাতীয় মহিলা সংস্থার সভাপতি মনোয়ারা বেগম, ঠাকুরগাঁও জননী সংস্থার নির্বাহী পরিচালক নূর বানু বেগম, উপমা পল্লী উন্নয়ন সংস্থার নির্বাহী পরিচালক ফারজানা আখতার পাখি ও মেয়ের বাবা নাজিম উদ্দিন প্রমুখ।বক্তারা নাসরিনের হত্যাকারী আসামিদের দ্রুত খুঁজে বের করে আইনের আওতায় এনে দৃষ্টান্তমূলক শাস্তি নিশ্চিত না হওয়া পর্যন্ত আন্দোলন অব্যাহত ও পরবর্তিতে আরও কঠোর আন্দোলনে যাওয়ার হুঁশিয়ারি দেন।মো: রবিউল এহসান রিপন/এএম/আইআই</body>
</article>
