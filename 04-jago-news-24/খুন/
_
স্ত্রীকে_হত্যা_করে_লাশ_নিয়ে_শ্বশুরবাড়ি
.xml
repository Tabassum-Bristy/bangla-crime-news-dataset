<article>
  <headline>
স্ত্রীকে হত্যা করে লাশ নিয়ে শ্বশুরবাড়ি
</headline>
  <url>https://www.jagonews24.com/country/news/391390</url>
  <published_at>
</published_at>
  <category>খুন</category>
  <body>নিজের স্ত্রীকে ওড়না পেঁচিয়ে হত্যার পর মরদেহ নিয়ে বান্দরবানের নাইক্ষ্যংছড়িতে শ্বশুরবাড়িতে হাজির হয়েছেন হত্যাকারী স্বামী।বুধবার বান্দরবানের নাইক্ষ্যংছড়ি উপজেলার সদর ইউনিয়নের চাকঢালায় শ্বশুরবাড়িতে হাজির হন স্বামী মোহাম্মদ ছৈয়দ (৩০)। এর আগে মঙ্গলবার স্ত্রী মালেকা বেগমকে (২৫) হত্যা করেন তিনি।পুলিশ ও পরিবার সূত্র জানায়, মঙ্গলবার দুপুরে চট্টগ্রামের আমানত শাহ কলোনির ভাড়া বাসায় গলায় ওড়না পেঁচিয়ে ফাঁস লাগিয়ে স্ত্রী মালেকা বেগমকে (২৫) হত্যা করে স্বামী মোহাম্মদ ছৈয়দ (৩০)। ঘটনাটি ধামাচাপা দিতে স্ত্রীর স্বাভাবিক মৃত্যু হয়েছে বলে শ্বশুরবাড়িতে ফোন করেন স্বামী।মরদেহ দেখে সন্দেহ হলে পুলিশকে খবর দেন নিহত গৃহবধূর পরিবার। খবর পেয়ে মোহাম্মদ ছৈয়দ ও তার ছোটবোন ছেনোয়ারা বেগমকে (২৭) আটক করে পুলিশ। বিষয়টি নিশ্চিত করে নাইক্ষ্যংছড়ি থানা পুলিশের এসআই নুরুল আমিন জানান, জিজ্ঞাসাবাদে স্বামী মো. ছৈয়দ স্ত্রীকে পরিকল্পিতভাবে হত্যার ঘটনা স্বীকার করেছেন। এ ঘটনায় দুইজনকে আটক করা হয়েছে।এএম/আইআই</body>
</article>
