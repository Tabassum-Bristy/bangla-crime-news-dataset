<article>
  <headline>
বন্ধুর বউকে বিয়ে করতে বন্ধুকে হত্যা
</headline>
  <url>https://www.jagonews24.com/international/news/509324</url>
  <published_at>
</published_at>
  <category>খুন</category>
  <body>বন্ধুর বউকে বিয়ে করতে বন্ধুকেই খুন করলেন এক ব্যক্তি। মঙ্গলবার ওই ব্যক্তিকে গ্রেফতার করেছে পুলিশ। বন্ধুর বউকে বিয়ে করার জন্য তিনি এতটাই উতলা হয়ে উঠেছিলেন যে, নিজের হাতেই বন্ধুর মাথায় ইট দিয়ে আঘাত করেন। এরপর বন্ধুকে অজ্ঞান অবস্থায় দিল্লির একটি রেল লাইনে ফেলে পালিয়ে যান।পুলিশ বলছে, অভিযুক্ত ওই ব্যক্তির নাম গুলকেশ। ২৪ তারিখ রাতে সে তার বন্ধু দালবিরকে (৩০) ফোন করে জাখিরা এলাকার রেল লাইনের কাছে নিয়ে যায়। এরপর সেখানে দালবিরের মাথায় ইট দিয়ে বাড়ি দেয়। ইটের আঘাতে অজ্ঞান হয়ে যায় দালবির।পরে দালবিরকে রেল লাইনের ওপর ফেলে দেয়া হয় যেন সে ট্রেনের নিচে কাটা পড়ে। এমন অপরাধের পর সে গুলকেশ নিজেই আবার পুলিশকে ফোন করে। সে পুলিশকে বলে যে, তার পরিচিত একজন রমা রোডের প্রেম নগর ফটকের কাছে রেল লাইনের ওপর শুয়ে আছে।পুলিশকে ভুল পথে পরিচালিত করার সব ধরনের চেষ্টাই চালিয়েছিল গুলকেশ। কিন্তু পরে তাকে জিজ্ঞাসাবাদ করে পুলিশ। তার মোবাইল ঘেটে দালবিরের স্ত্রীর সঙ্গে তার প্রেমের সম্পর্কের বিষয়টি জানা যায়।গুলকেশ দালবিরের স্ত্রী পূজাকে বিয়ে করতে চাইলেও পূজা কখনওই তাকে বিয়ে করতে চায়নি। যদিও পূজা তাকে পছন্দই করত। পূজাকে রাজি হচ্ছিল না তাই তাকে বিয়ে করার জন্যই শেষমেষ দালবিরকে খুন করে গুলকেশ।টিটিএন/জেআইএম</body>
</article>
