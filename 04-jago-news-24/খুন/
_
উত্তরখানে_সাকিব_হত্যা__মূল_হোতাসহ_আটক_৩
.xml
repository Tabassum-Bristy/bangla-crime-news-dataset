<article>
  <headline>
উত্তরখানে সাকিব হত্যা : মূল হোতাসহ আটক ৩
</headline>
  <url>https://www.jagonews24.com/national/news/507414</url>
  <published_at>
</published_at>
  <category>খুন</category>
  <body>রাজধানীর উত্তরখানে ছিনতাইকারীর ছুরিকাঘাতে চাঞ্চল্যকর সাকিব (২০) হত্যার ঘটনায় মূল হোতাসহ ৩ জনকে আটক করেছে পুলিশের এলিটফোর্স র‌্যাব।সোমবার (১৭ জুন) রাতে উত্তরা থেকে ঘটনার মূল হোতা মো. শাহীন ওরফে ব্ল্যাক শাহীনসহ (২৪) তাদের আটক করে র‌্যাব-১ এর একটি দল। এ সময় হত্যার কাজে ব্যবহৃত অস্ত্র উদ্ধার করে র‌্যাব।মঙ্গলবার (১৮ জুন) দুপুরে কারওয়ান বাজার র‌্যাব মিডিয়া সেন্টারে সংবাদ সম্মেলনে এ ব্যাপারে বিস্তারিত জানানো হবে।উল্লেখ্য, শনিবার বিকেলে উত্তরখানের বাটুলিয়া নদীর পাড়ে ছিনতাইকারীদের হামলার শিকার হন সাকিব ও তার বন্ধু শিপন।পরিবার জানায়, শনিবার ছুটির দিন থাকায় দুই বন্ধু নদীর পাড়ে ঘুরতে যায়। সেখানে তিন- চারজন ছিনতাইকারী তাদের পথ রোধ করে টাকা ও মোবাইল ছিনিয়ে নেয়ার চেষ্টা করলে তারা বাধা দেয়। এ সময় ছিনতাইকারীরা সাকিবের বাম পাজরে ও পিঠে এবং শিপনের পিঠে ছুরিকাঘাত করে। তাদের চিৎকারে আশপাশের লোকজন এগিয়ে গেলে ছিনতাইকারীরা পালিয়ে যায়। পরে আহত অবস্থায় দুইজনকে প্রথমে উত্তরার একটি হাসপাতাল ও পরে ঢামেক হাসপাতালে নিয়ে গেলে চিকিৎসক রাতে সাকিবকে মৃত ঘোষণা করেন। আহত শিপন ঢাকা মেডিক্যালে চিকিৎসাধীন রয়েছে।জেইউ/এএইচ/এমকেএইচ</body>
</article>
