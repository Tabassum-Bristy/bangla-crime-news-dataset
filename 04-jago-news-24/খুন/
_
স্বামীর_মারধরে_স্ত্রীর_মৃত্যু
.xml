<article>
  <headline>
স্বামীর মারধরে স্ত্রীর মৃত্যু
</headline>
  <url>https://www.jagonews24.com/country/news/461221</url>
  <published_at>
</published_at>
  <category>খুন</category>
  <body>বরিশালের হিজলা উপজেলায় স্বামীর মারধরে সালমা বেগম (৩০) নামের এক গৃহবধূর মৃত্যু হয়েছে। এ ঘটনায় রোববার দুপুরে গৃহবধূর স্বামী শামীম সরদারকে গ্রেফতার করেছে পুলিশ।মৃত সালমা বেগম হিজলার বাহেরচর গ্রামের নেছার হাওলাদারের মেয়ে। গৃহবধূর বাবা নেছার হাওলাদার জানান, শামীম পরকীয়ায় আসক্ত হওয়ায় দীর্ঘদিন পরিবারে কলহ চলছিল। এরই জেরে শনিবার রাতে শামীমের সঙ্গে সালমার ঝগড়া হয়। এ সময় সালমাকে মারধর করে শামীম। শনিবার মধ্যরাতে গুরুতর আহত অবস্থায় সালমাকে উপজেলা হাসপাতালে আনা হলে কর্তব্যরত চিকিৎসক মৃত ঘোষণা করেন।হিজলা থানা পুলিশের ওসি এসএম মাকসুদুর রহমান বলেন, এ ঘটনায় সালমার বাবা নেছার হাওলাদার মামলা করেছেন। শামীম সরদারকে গ্রেফতার করা হয়েছে। সালমার মরদেহ মর্গে পাঠানো হয়েছে।সাইফ আমীন/এএম/আরআইপি</body>
</article>
