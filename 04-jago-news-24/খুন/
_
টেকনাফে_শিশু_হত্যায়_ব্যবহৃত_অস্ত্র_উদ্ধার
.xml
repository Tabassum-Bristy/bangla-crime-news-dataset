<article>
  <headline>
টেকনাফে শিশু হত্যায় ব্যবহৃত অস্ত্র উদ্ধার
</headline>
  <url>https://www.jagonews24.com/country/news/407457</url>
  <published_at>
</published_at>
  <category>খুন</category>
  <body>কক্সবাজারের টেকনাফের হ্নীলায় গুলি করে শিশু হত্যার ঘটনায় ব্যবহৃত অবৈধ অস্ত্রটি জব্দ করেছে পুলিশ। বৃহস্পতিবার সকালে ঘাতক বেলালের দেয়া তথ্যমতে বাড়ির আঙ্গিনায় মাটিচাপা অবস্থা থেকে দেশীয় অস্ত্রটি উদ্ধার করে পুলিশ।গত ৩০ জানুয়ারি বিকেলে হ্নীলা রঙ্গীখালী লামারপাড়ার কাদেরের ছেলে মো. ছাদেককে (৭) ওই অস্ত্র দিয়ে গুলি করে হত্যা করা হয়। এ সময় আরও এক শিশু গুলিবিদ্ধ হয়ে হাসপাতালে চিকিৎসাধীন।টেকনাফ থানা পুলিশের ভারপ্রাপ্ত কর্মকর্তা (ওসি) মাইন উদ্দিন খান জানান, শিশু সাদেক হত্যায় মামলা দায়ের হয়েছে। এ মামলায় গ্রেফতার বেলালকে ৩ দিনের রিমান্ডে আনা হয়। তার স্বীকারোক্তিতে ওই অস্ত্রটি উদ্ধার করা হয়।ওসি মাইন উদ্দিন খান বলেন, সন্ত্রাসী কাজে ব্যবহৃত অস্ত্রটি উদ্ধার করতে সক্ষম হয়েছি। এখন তাকে আদালতে প্রেরণ করা হবে।সায়ীদ আলমগীর/এএম/জেআইএম</body>
</article>
