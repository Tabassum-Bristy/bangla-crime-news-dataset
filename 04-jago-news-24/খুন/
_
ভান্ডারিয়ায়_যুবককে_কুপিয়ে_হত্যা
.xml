<article>
  <headline>
ভান্ডারিয়ায় যুবককে কুপিয়ে হত্যা
</headline>
  <url>https://www.jagonews24.com/country/news/403163</url>
  <published_at>
</published_at>
  <category>খুন</category>
  <body>পিরোজপুরের ভান্ডারিয়া উপজেলার গরিপুর ইউনিয়নের পূর্ব মাটিভাঙা গ্রামে বুধবার রাতে রাসেল খান (৩২) নামে এক যুবককে কুপিয়ে হত্যা করেছে দুর্বৃত্তরা। পুলিশ এ ঘটনায় লিটন হাওলাদার নামে এক যুবককে আটক করেছে।নিহত রাসেল ঝালকাঠীর কাঠালিয়া উপজেলার শেলজালিয়া ইউনিয়নের উত্তর বেলতলা গ্রামের প্রয়াত বারেক খানের ছেলে।কাঠালিয়া থানার ওসি শওকত আনোয়ার জানিয়েছেন, রাসেল খানের বিরুদ্ধে কাঠালিয়া থানায় একটি ডাকাতিসহ আটটি মামলা আছে। তিনি পুলিশের তালিকাভুক্ত ডাকাত। তবে কাঠালিয়ার শেলজালিয়া ইউনিয়নের চেয়ারম্যান ও ইউনিয়ন আওয়ামী লীগের সভাপতি মাহমুদ হাসান রিপনের দাবি রাসেল খান একজন কৃষক।ভান্ডারিয়া উপজেলার গরিপুর ইউনিয়নের পূর্ব মাটিভাঙা ওয়ার্ডের ইউপি সদস্য আবুল কালাম জানান, রাতে উত্তর বেলতলা গ্রামের নতুন বাজার থেকে রাসেল খান বাড়ি ফিরছিলেন। এ সময় একদল লোক তাকে কুপিয়ে হত্যা করে ফেলে রেখে যায়। হাসান মামুন/এফএ/আরআইপি</body>
</article>
