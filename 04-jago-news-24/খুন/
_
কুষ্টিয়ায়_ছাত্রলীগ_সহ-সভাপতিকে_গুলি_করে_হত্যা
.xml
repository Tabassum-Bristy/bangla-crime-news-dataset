<article>
  <headline>
কুষ্টিয়ায় ছাত্রলীগ সহ-সভাপতিকে গুলি করে হত্যা
</headline>
  <url>https://www.jagonews24.com/country/news/430550</url>
  <published_at>
</published_at>
  <category>খুন</category>
  <body>কুষ্টিয়া জেলা ছাত্রলীগের সহ-সভপতি নাজমুল হোসেন (২৭) দুর্বৃত্তের গুলিতে নিহত হয়েছেন। মঙ্গলবার রাত ৩টার দিকে কুষ্টিয়া সদর উপজেলার হরিপুর ইউনিয়নের ফারাজি পাড়ায় নাজমুলের নিজ বাড়িতে এ ঘটনা ঘটে।নাজমুলের খালতো ভাই মিলন জানান, রাতে নিজ ঘরে ঘুমন্ত অবস্থায় দুর্বৃত্তরা নাজমুলের মাথায় গুলি করে পালিয়ে যায়। রক্তাক্ত অবস্থায় এলাকাবাসী উদ্ধার করে কুষ্টিয়া জেনারেল হাসপাতালে নিলে কর্তব্যরত চিকিৎসক তাকে মৃত ঘোষণা করেন।কুষ্টিয়া মডেল থানার এসআই আতিকুর রহমান জানান, কী কারণে এবং কারা এ হত্যাকাণ্ড ঘটিয়েছে তা খতিয়ে দেখা হচ্ছে।নিহত নাজমুল কুষ্টিয়া সদর উপজেলার হরিপুর ইউনিয়নের ফারাজি পাড়ার আলতাফ হোসেনের ছেলে।আল মামুন সাগর/এফএ/এমএস</body>
</article>
