<article>
  <headline>
শিক্ষার্থীকে নদীতে ফেলে হত্যায় সুষ্ঠু বিচার দাবি
</headline>
  <url>https://www.jagonews24.com/national/news/442081</url>
  <published_at>
</published_at>
  <category>খুন</category>
  <body>বিশ্ববিদ্যালয় শিক্ষার্থীকে বাসে তোলার পরিবর্তে নদীতে ফেলে হত্যার নিন্দা জানিয়ে সুষ্ঠু বিচার দাবি করেছে যাত্রী অধিকার আন্দোলন। চট্টগ্রাম থেকে ঢাকা আসার পথে মুন্সীগঞ্জে হানিফ পরিবহনের বাসকর্মীরা নদীতে ফেলে নর্থ সাউথ বিশ্ববিদ্যালয় শিক্ষার্থী সাইদুর রহমানকে হত্যার নিন্দা জানিয়েছে যাত্রী অধিকার আন্দোলন।বৃহস্পতিবার গণমাধ্যমে পাঠানো প্রেস বিজ্ঞপ্তিতে সংগঠনের আহ্বায়ক কেফায়েত শাকিল ও যুগ্ম আহ্বায়ক অন্তু মুজাহিদ জানান, হানিফ পরিবহনের শ্রমিকরা যে আচরণ করেছে নিঃস্বন্দেহে এটা হত্যা, এর কঠিন বিচার হওয়া প্রয়োজন। নইলে এ ধরনের সন্ত্রাসীরা ভবিষ্যতে অপরাধ করতেও দ্বিধাবোধ করবে না।তারা বলেন, আমরা দীর্ঘদিন ধরে বলে আসছি এদেশের গণপরিবহন এখন আর জনগণের পরিবহন নেই। এই সেক্টর স্বার্থবাদী লোক দখল করে নিয়েছে। যারা এখন সেবার পরিবর্তে জনগণের জীবন নিয়ে ছিনিমিনি খেলা শুরু করছে। এদের কাছে দেশের মানুষ নিরাপদ নয়।বিচার না হওয়ায় পরিবহন শ্রমিকরা বেপরোয়া হচ্ছে দাবি করে যাত্রী অধিকার আন্দোলনের নেতারা বলেন, একের পর এক হত্যাকাণ্ড ঘটিয়েও কোনো ধরনের বিচারের সম্মুখীন না হওয়ায় পরিবহন শ্রমিকরা দিনকে দিন বেপরোয়া হয়ে উঠছে।নর্থ সাউথ বিশ্ববিদ্যালয়ের শিক্ষার্থী সাইদুর রহমানকে হত্যা ও সড়কে সব হত্যাকাণ্ডের জন্য মৃত্যুদণ্ডের বিধান রেখে আইন করাসহ গণপরিবহন ব্যবস্থাকে জনবান্ধব করতে সরকারের পদক্ষেপ গ্রহণের দাবি জানান তারা।এএস/এমআরএম/জেআইএম</body>
</article>
