<article>
  <headline>
কসাইয়ের গলা কাটল আরেক কসাই
</headline>
  <url>https://www.jagonews24.com/country/news/460247</url>
  <published_at>
</published_at>
  <category>খুন</category>
  <body>বগুড়ার শিবগঞ্জের গাংনগরে পাওনা টাকা নিয়ে বিরোধের জেরে এক কসাইকে কুপিয়ে ও গলা কেটে হত্যা করেছে আরেক কসাই। মঙ্গলবার দুপুরে উপজেলার গাংনগর কারিগর পাড়ায় এ ঘটনা ঘটে।নিহত সালজার রহমান (৬০) শিবগঞ্জ উপজেলার গাংনগর পোড়ানগরী এলাকার মৃত বাজি মোল্লার ছেলে। খুনের অভিযোগে আটক আদিল (৩৫) গাংনগর মাঝপাড়া গ্রামের মৃত মোকাব্বের আলীর ছেলে।স্থানীয়রা জানান, মঙ্গলবার গাংনগর কারিগর পাড়া (মাঝপাড়ার) মাংস বিক্রেতা আদিলের (৩৫) বাড়িতে পোড়ানগরীর কসাই সালজার রহমান (৬৫) পাওনা টাকা চাইতে আসেন। কিন্তু আদিল পাওনা টাকা দিতে অস্বীকৃতি জানালে বাকবিতণ্ডার একপর্যায়ে ধাক্কাধাক্কি শুরু হয়। তখন কসাই আদিল মাংস কাটার চাপ্পর নিয়ে সালজারের গলায় ও মাথায় উপর্যুপরি কোপাতে থাকেন। এতে গলা কেটে ঘটনাস্থলেই সালজারের মৃত্যু হয়। পরে এলাকাবাসী আদিলকে ধরে গণধোলাই দিয়ে পুলিশে সোপর্দ করে।এ ব্যাপারে নিহত সালজারের ছেলে সুজা মোল্লা বলেন, আমার বাবা পাওনা টাকা চাইতে গিয়েছিল আদিলের বাড়িতে। টাকা না দিয়ে তাকে গলা কেটে হত্যা করেছে আদিল।মোকামতলা পুলিশ তদন্ত কেন্দ্রের ইনচার্জ (পুলিশ পরিদর্শক) মিজানুর রহমান হত্যাকাণ্ডের বিষয়টি নিশ্চিত করে বলেন, অভিযুক্তকে আটক করা হয়েছে। এ ব্যাপারে মামলার প্রস্তুতি চলছে।লিমন বাসার/আরএআর/জেআইএম</body>
</article>
