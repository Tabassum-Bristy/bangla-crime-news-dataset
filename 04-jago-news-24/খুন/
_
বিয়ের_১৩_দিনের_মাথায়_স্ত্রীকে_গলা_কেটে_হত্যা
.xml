<article>
  <headline>
বিয়ের ১৩ দিনের মাথায় স্ত্রীকে গলা কেটে হত্যা
</headline>
  <url>https://www.jagonews24.com/country/news/524656</url>
  <published_at>
</published_at>
  <category>খুন</category>
  <body>বগুড়া নগরীর শাকপালা দিঘীর পাড় এলাকায় বিয়ের মাত্র ১৩ দিনের মাথায় নববধূকে গলা কেটে হত্যার অভিযোগ উঠেছে স্বামী শাহিন মিয়ার বিরুদ্ধে। নিহত নববধূর নাম নূরজাহান বেগম (৩০)। মঙ্গলবার রাতে এ হত্যাকাণ্ডের ঘটনা ঘটে।বগুড়া সদর সার্কেলের অতিরিক্ত পুলিশ সুপার সনাতন চক্রবর্তী জানান, বগুড়ার শহীদ জিয়াউর রহমান (শজিমেক) হাসপাতালের ওয়ার্ড বয় সদর উপজেলার কদিমপাড়ার দৌলত জামানের ছেলে শাহিন মিয়া গত ২২ আগস্ট শিবগঞ্জ উপজেলার দাইমুল্যা গ্রামের মৃত সাবাশ সাকিদারের মেয়ে নূরজাহানকে বিয়ে করেন। বিয়ের পর থেকে শাহীন শাকপালা দিঘীর পাড় এলাকায় বাসা ভাড়া নিয়ে বসবাস শুরু করেন।মঙ্গলবার রাতে স্ত্রী নূরজাহানকে গলাকেটে হত্যার পর শাহীন ঘরে তালা দিয়ে পালিয়ে যান। রাত ১২টার পর পুলিশ খবর পেয়ে লাশ উদ্ধার করে। পরে অভিযান চালিয়ে শাহীনকে আটক করেছে পুলিশ।এফএ/এমকেএইচ</body>
</article>
