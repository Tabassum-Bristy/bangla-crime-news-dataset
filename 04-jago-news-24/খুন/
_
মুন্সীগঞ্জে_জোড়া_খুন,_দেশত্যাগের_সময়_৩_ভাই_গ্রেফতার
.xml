<article>
  <headline>
মুন্সীগঞ্জে জোড়া খুন, দেশত্যাগের সময় ৩ ভাই গ্রেফতার
</headline>
  <url>https://www.jagonews24.com/country/news/339055</url>
  <published_at>
</published_at>
  <category>খুন</category>
  <body>মুন্সীগঞ্জ টঙ্গিবাড়ী উপজেলার জোড়া খুনের মামলার পলাতক তিন আসামিকে দেশত্যাগের সময় খুলনা থেকে গ্রেফতার করেছে পুলিশ। তারা তিনজনই ভাই।সোমবার সকাল সিনিয়র সহকারী পুলিশ সুপার কাজী মাকসুদা লিমার নেতৃত্বে খুলনার সোনাতলা এলাকায় অভিযান চালিয়ে হত্যা মামলার এই ৩ আসামিকে গ্রেফতার করে পুলিশ।গ্রেফতাররা হলেন- টঙ্গিবাড়ী উপজেলার কান্দাপাড়া এলাকার মানিক মোল্লার তিন ছেলে সোহেল মোল্লা (৩৫), রাসেল মোল্লা (২৮) ও নাসির মোল্লা (৩৮)।টঙ্গিবাড়ী থানা পুলিশের ভারপাপ্ত কর্মকর্তা (ওসি) ইয়ারদৌস হাসান জানান, মোবাইল ট্র্যাকিংয়ের মাধ্যমে আসামিদের অবস্থান নিশ্চিত করা হয়। সকালে সিনিয়র সহকারী পুলিশ সুপার কাজী মাকসুদা লিমার নেতৃত্বে খুলনার সোনাতলা এলাকায় অভিযান পরিচালিত হয়।এ সময় জোড়া খুনের মামলায় অভিযুক্ত প্রধান তিন আসামিকে গ্রেফতার করা হয়। আমাদের কাছে তথ্য ছিল তারা বর্ডার পার হয়ে ভারত যাওয়ার প্রস্তুতি নিচ্ছিল। আগামীকাল মঙ্গলবার রিমান্ড চেয়ে তাদের আদালতে পাঠানো হবে বলেও জানান ওসি।তিনি আরও জানান, ঘটনার দিন রাতে নিহত শাহ-আলমের স্ত্রী রাশেদা বেগম হত্যা মামলা করেন। এর পর পুলিশের অভিযানে এই পর্যন্ত ৮ জন গ্রেফতার হয়েছে।গত ৯ সেপ্টেম্বর রাতে টঙ্গিবাড়ী উপজেলার বেতকা ইউনিয়নের কুন্ডের বাজার এলাকায় জমি নিয়ে বিরোধের জের ধরে দুইজনকে কুপিয়ে হত্যা করা হয়।এ সময় বেতকার ৯ নম্বর ওয়ার্ডের শাহ আলম (৫৫) ঘটনাস্থলেই মারা যান এবং মো. আলী হোসেন (৫০) চিকিৎসাধীন অবস্থায় ঢাকা মেডিকেল কলেজ হাসপাতালে মারা যান।ভবতোষ চৌধুরী নুপুর/এএম/এমএস</body>
</article>
