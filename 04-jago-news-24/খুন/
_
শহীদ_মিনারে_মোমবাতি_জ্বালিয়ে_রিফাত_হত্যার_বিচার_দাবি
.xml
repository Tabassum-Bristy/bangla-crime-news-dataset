<article>
  <headline>
শহীদ মিনারে মোমবাতি জ্বালিয়ে রিফাত হত্যার বিচার দাবি
</headline>
  <url>https://www.jagonews24.com/country/news/509912</url>
  <published_at>
</published_at>
  <category>খুন</category>
  <body>বরগুনায় রিফাত শরীফকে স্ত্রীর সামনে প্রকাশ্য দিবালোকে কুপিয়ে হত্যার প্রতিবাদে ও সন্ত্রাসীদের দৃষ্টান্তমূলক শাস্তির দাবিতে সিলেটে মোমবাতি জ্বালিয়ে মানববন্ধন হয়েছে।শুক্রবার সন্ধ্যা সাড়ে ৭টায় সিলেট কেন্দ্রীয় শহীদ মিনারে এ মানববন্ধন হয়। এর আয়োজন করে তারার আলো সমাজ কল্যাণ সংস্থা নামের একটি সামাজিক সংগঠন।আরও পড়ুন&gt;&gt; সন্ত্রাসীর সঙ্গে যুদ্ধ করেও স্বামীকে বাঁচাতে পারলেন না স্ত্রী তারার আলো সমাজ কল্যাণ সংস্থার আহ্বায়ক রিপন আহমদের সভাপতিত্বে ও যুগ্ম-আহ্বায়ক ফাহাদুর রহমানের পরিচালনায় প্রধান অতিথি হিসেবে উপস্থিত ছিলেন রোটারি ক্লাব অব কসমোপলিটন ক্লাবের সভাপতি মামনুর রশিদ জুনু।এতে আরও উপস্থিত ছিলেন তারার আলো সমাজ কল্যাণ সংস্থার যুগ্ম আহ্বায়ক শাহাবুদ্দিন, ইসলাম রাহাত, রাজিকুল ইসলাম, বুরহান আহমদ, সোহাগ সেহজাদ, আহমদ, মাসুম বিল্লাহ, আব্দুল করিম, জালাল আহমদ, রিয়ান আহমদ, রেদয়ান আহমদ, মাহমুদ, কামরান আহমদ, জমির আলী, বেলাল মিয়া, বদরুল, হামিদ, সোহাগ, আল আমিন, আলিম হায়দার, গোলাম কিবরিয়া, আফিজ আলী, সৈকত আহমদ, আব্দুল্লাহ ফায়েজ, মঞ্জুর আহমদ, মুহিবুর হোসেন ইমাম প্রমুখ।গত ২৬ জুন সকালে বরগুনা সরকারি কলেজের সামনে শত শত লোকের উপস্থিতিতে স্ত্রীর সামনে শাহ নেয়াজ রিফাত শরীফ (২৫) নামের এক যুবককে কুপিয়ে জখম করা হয়।নিহত রিফাত শরীফের বাড়ি বরগুনা সদর উপজেলার ৬নং বুড়িরচর ইউনিয়নের বড় লবণগোলা গ্রামে। তার বাবার নাম আ. হালিম দুলাল শরীফ। মা-বাবার একমাত্র সন্তান ছিলেন রিফাত।ওইদিন সকালে গুরুতর অবস্থায় রিফাতকে বরগুনা জেনারেল হাসপাতালে ভর্তি করা হয়। অবস্থা আশঙ্কাজনক হওয়ায় তাকে বরিশালের শেরেবাংলা মেডিকেল কলেজ হাসপাতালে ভর্তি করা হয়। বিকেল সাড়ে ৩টার দিকে তার মৃত্যু হয়।ছামির মাহমুদ/জেডএ </body>
</article>
