<article>
  <headline>
ভাইয়ের হাতুড়ির আঘাতে ভাই নিহত
</headline>
  <url>https://www.jagonews24.com/country/news/447891</url>
  <published_at>
</published_at>
  <category>খুন</category>
  <body>মুন্সীগঞ্জ সদর উপজেলার বজ্রযোগিনী ইউনিয়নে চাচাতো ভাইয়ের হাতুড়ির আঘাতে মাদরাসা শিক্ষক ক্বারী মো. আওলাদ হোসেন (৫৫) নিহত হয়েছেন। এ ঘটনায় ঘাতক তাইজেল শেখকে (৪৫) গ্রেফতার করেছে পুলিশ।মঙ্গলবার রাত ১১টার দিকে ইউনিয়নের আজিমপুরা এলাকায় এই ঘটনা ঘটে।নিহত আওলাদ হোসেন আজিমপুরা এলাকার মৃত আব্দুর গফুর শেখের ছেলে। তিনি চুরাইন আনোয়ারুল উলম রহমানিয়া মাদরাসার ক্বেরাত বিভাগের শিক্ষক এবং ওষুধের দোকানের ব্যবসায়ী ছিলেন।নিহতের স্ত্রী সাহিদা বেগম জানান, মঙ্গলবার রাতে খাওয়া শেষ করে ব্যবসার হিসাব নিকাশ নিয়ে কাজ করছিলেন আওলাদ। আনুমানিক রাত ৯টার দিকে তার চাচাতো ভাই তাইজুল মোবাইল করলে তিনি বাসা থেকে বের হয়ে যান। পরে দীর্ঘ সময় তার মোবাইল ফোন বন্ধ পাওয়ায় খুঁজতে তাইজুলের বাসায় গেলে সেখানে বাড়ির পাশের পুকুর ঘাটে তাইজুলকে রক্ত পরিষ্কার করতে দেখা যায়।তিনি আরও জানান, তাইজুল তার ভাইয়ের ব্যবসা বাণিজ্যে উন্নতি এবং চারদিকে সুনামের বিষয়টি মেনে নিতে পারেনি। বাড়িতে ডেকে এনে ঘুমের ওষুধ খাওয়ানোর পর মাথায় হাতুড়ি দিয়ে আঘাত করে তাকে খুন করে।হাতিমারা পুলিশ ফাঁড়ির ইনচার্জ কর্মকর্তা জিল্লুর রহমান জানান, স্থানীয়দের কাছ থেকে খবর পেয়ে মরদেহ উদ্ধার করা হয়েছে। এই ঘটনায় তাইজুলকে আটক ও মরদেহ ময়নাতদন্তের জন্য মুন্সীগঞ্জ জেনারেল হাসপাতালে পাঠানো হয়েছে।ভবতোষ চৌধুরী নুপুর/এফএ/পিআর</body>
</article>
