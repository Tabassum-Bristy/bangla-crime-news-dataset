<article>
  <headline>
ভাবিকে জড়িয়ে ধরতে বাধা দেয়ায় ভাইকে খুন
</headline>
  <url>https://www.jagonews24.com/country/news/482618</url>
  <published_at>
</published_at>
  <category>খুন</category>
  <body>লক্ষ্মীপুরে পরিবারিক কলহের জের ধরে ছোট ভাই মান্নানের হাতে বড় ভাই আবদুল হান্নান (২৫) খুন হয়েছেন। এ ঘটনায় মান্নানকে আটক করেছে পুলিশ।মঙ্গলবার রাতে সদর উপজেলার পার্বতীনগর ইউনিয়নের আটিয়া বাজার এলাকায় এ হত্যাকাণ্ডের ঘটনা ঘটে। নিহত হান্নান পার্বতীনগর ইউনিয়নের বাসিন্দা আবুল কালামের ছেলে। তারা দুই ভাই বেড়জাল দিয়ে মাছ শিকার করতেন।নিহতের বাবা আবুল কালাম জানান, রাতে হান্নানের স্ত্রী সালমা আক্তারের ঘরে উঁকি দেয় ছোট ভাই মান্নান। এ সময় বড় ভাই বিষয়টি টের পান। এ নিয়ে দুই ভাইয়ের মধ্যে কথা কাটাকাটি হয়। একপর্যায়ে বড় ভাইয়ের স্ত্রীকে জড়িয়ে ধরেন ছোট ভাই। এতে ক্ষিপ্ত হয়ে হান্নান দা নিয়ে ছোট ভাইকে তেড়ে আসেন। পরে হান্নানের হাত থেকে দা ছিনিয়ে নিয়ে তাকে কুপিয়ে হত্যা করেন মান্নান।বিষয়টি নিশ্চিত করে লক্ষ্মীপুর সদর মডেল থানা পুলিশের সহকারী উপ-পরিদর্শক (এএসআই) রানা দাশ বলেন, বড় ভাইকে হত্যার অভিযোগে ছোট ভাইকে আটক করা হয়েছে। নিহতের মরদেহ উদ্ধার করে ময়নাতদন্তের জন্য সদর হাসপাতালের মর্গে পাঠানো হয়েছে। ভাবিকে জড়িয়ে ধরার বিষয় নিয়ে এ হত্যাকাণ্ডের ঘটনা ঘটেছে। এ ঘটনায় মামলা দায়েরের প্রস্তুতি চলছে।কাজল কায়েস/এএম/এমএস</body>
</article>
