<article>
  <headline>
কাশ্মিরের পিডিপি নেতা গোলাম নবীকে গুলি করে হত্যা
</headline>
  <url>https://www.jagonews24.com/international/news/423680</url>
  <published_at>
</published_at>
  <category>খুন</category>
  <body>ভারত নিয়ন্ত্রিত জম্মু-কাশ্মিরের ক্ষমতাসীন রাজনৈতিক দল পিপলস ডেমোক্রেটিক পার্টির (পিডিপি) সাবেক নেতা গোলাম নবী প্যাটেলকে গুলি চালিয়ে হত্যা করেছে দুর্বৃত্তরা। বুধবার জম্মু-কাশ্মিরের পুলওয়ামা জেলায় তার গাড়ি লক্ষ্য করে দুর্বৃত্তরা গুলি চালালে মারা যান তিনি।পুলওয়ামা জেলার রাজপুরা চৌক এলাকায় তার স্কর্পিও এসইউভি গাড়ি চালিয়ে যাওয়ার সময় দুর্বৃত্তরা গুলি ছোড়ে। বেশ কয়েক রাউন্ড গুলি ছোড়া হয় পিডিপির এই নেতাকে লক্ষ্য করে।ভারতীয় বার্তাসংস্থা এএনআই বলছে, ওই ঘটনার সময় গাড়িতে প্যাটেলের দুই ব্যক্তিগত নিরাপত্তা রক্ষী ছিলেন। গুলিতে তারাও আহত হয়েছেন। পরে তাদের উদ্ধার করে হাসপাতালে ভর্তি করা হয়।তবে ঘটনাস্থল থেকে দুর্বৃত্তরা দ্রুত রাইফেলসহ পালিয়ে গেছেন বলে এনডিটিভি জানিয়েছে। এদিকে, জম্মু-কাশ্মিরের মুখ্যমন্ত্রী সাবেক এ পিডিপি নেতার প্রাণহানির ঘটনায় নিন্দা প্রকাশ করেছেন। একই সঙ্গে নিহতের পরিবারের সদস্যদের প্রতি সমবেদনা জানিয়েছেন তিনি।পুলিশ বলছে, এ ঘটনায় একটি হত্যা মামলা দায়ের করা হয়েছে এবং ঘটনার তদন্ত শুরু হয়েছে।এসআইএস/জেআইএম</body>
</article>
