<article>
  <headline>
খাগড়াছড়িতে জেএসএস নেতাকে গুলি করে হত্যা
</headline>
  <url>https://www.jagonews24.com/country/news/475134</url>
  <published_at>
</published_at>
  <category>খুন</category>
  <body>পার্বত্য খাগড়াছড়িতে প্রতিপক্ষের গুলিতে মোহন কুমার ত্রিপুরা (৩৫) নামে পার্বত্য চট্টগ্রাম জনসংহতি সমিতির (জেএসএস-এমনএন লারমা) এক নেতা নিহত হয়েছেন। সোমবার রাত ৮টার দিকে রামগড়ের জগন্নাথ পাড়া এলাকায় এ ঘটনা ঘটে।নিহত মোহন কুমার ত্রিপুরা জেএসএসের (এমএন লারমা) রামগড় উপজেলা কমিটির সাংগঠনিক সম্পাদক। তিনি মাটিরাঙ্গা উপজেলার থলিচন্দ্র মহাজন পাড়ার কৃষ্ণ ত্রিপুরার ছেলে বলে জানা গেছে।জানা গেছে, রামগড়ের জগন্নাথপাড়ার বাসিন্দা প্রদেশ ত্রিপুরার বাড়িতে অন্যদের সঙ্গে আড্ডা দিচ্ছিলেন জেএসএস নেতা মোহন কুমার ত্রিপুরা। এ সময় কতিপয় স্বশস্ত্র সন্ত্রাসী বাড়ির ভেতর ঢুকে তাকে গুলি করে পালিয়ে যায়। এতে ঘটনাস্থলেই তার মৃত্যু হয়। পরে খবর পেয়ে রামগড় থানা পুলিশ ঘটনাস্থল থেকে মরদেহ উদ্ধার করে।এ ঘটনার জন্য পার্বত্য চুক্তিবিরোধী ইউনাইটেড পিপলস ডেমোক্রেটিক ফ্রন্টকে (ইউপিডিএফ) দায়ী করেছে জেএসএসের (এমনএন লারমা) কেন্দ্রীয় তথ্য ও প্রকাশনা বিষয়ক সম্পাদক সুধাকর ত্রিপুরা।কিন্তু অভিযোগ অস্বীকার করে ইউপিডিএফের কেন্দ্রীয় তথ্য ও প্রচার সম্পাদক নিরণ চাকমা বলেন, নিজেদের অভ্যন্তরীণ দ্বন্দ্বে এ হত্যাকাণ্ড ঘটতে পারে।রামগড় থানা পুলিশের ওসি তারেক মোহাম্মদ আব্দুল হান্নান বলেন, খবর পেয়ে পুলিশ মরদেহ উদ্ধার করেছে। নিহতের তলপেটে গুলির চিহ্ন রয়েছে বলেও জানান তিনি।মুজিবুর রহমান ভুইয়া/এফএ/জেআইএম</body>
</article>
