<article>
  <headline>
তর্কাতর্কিতেই জীবন গেল যুবকের
</headline>
  <url>https://www.jagonews24.com/national/news/514872</url>
  <published_at>
</published_at>
  <category>খুন</category>
  <body>রাজধানীর লালবাগে ছুরিকাঘাতে শামীম হোসেন (১৮) নামে একজনকে হত্যা করা হয়েছে। তর্কাতর্কির একপর্যায়ে রাফি নামে এক যুবকের ছুরিকাঘাতে গুরুতর আহত হন তিনি। মুমূর্ষু অবস্থায় ঢাকা মেডিকেল হাসপাতালে ভর্তি করা হলে চিকিৎসাধীন অবস্থায় রাত সোয়া ১০টায় মারা যান।শুক্রবার (১৯ জুলাই) রাত ৯টার দিকে লালবাগ শহীদনগর ৪ নম্বর গলিতে এই ঘটনাটি ঘটে।নিহতের পরিচিত সিয়াম ফয়সাল ও খোকন মাঝি জানান, শামীম শহীদনগরের ৪ নম্বর গলি এলাকায় থাকতেন। ওই এলাকার এক কারখানায় কাজ করতেন। কোনো একটি বিষয় নিয়ে রাফি নামের এক যুবকের সঙ্গে শামীমের তর্কাতর্কি হয়। একপর্যায়ে রাফি ক্ষিপ্ত হয়ে শামীমকে ছুরিকাঘাত করেন। পরে তাকে উদ্ধার করে হাসপাতালে আনা হলে মারা যান।ঢাকা মেডিকেল কলেজ (ঢামেক) পুলিশ ক্যাম্পের এএসআই আব্দুল খান জানান, বিষয়টি সংশ্লিষ্ট থানাকে অবগত করা হয়েছে। মরদেহ ময়নাতদন্তের জন্য হাসপাতাল মর্গে রাখা হয়েছে।জেইউ/এসআর</body>
</article>
