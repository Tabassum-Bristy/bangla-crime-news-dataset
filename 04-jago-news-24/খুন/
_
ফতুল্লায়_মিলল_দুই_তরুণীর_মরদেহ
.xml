<article>
  <headline>
ফতুল্লায় মিলল দুই তরুণীর মরদেহ
</headline>
  <url>https://www.jagonews24.com/country/news/474252</url>
  <published_at>
</published_at>
  <category>খুন</category>
  <body>নারায়ণগঞ্জ সদর উপজেলার ফতুল্লা থেকে দুই তরুণীর মরদেহ উদ্ধার করেছে পুলিশ। এদের মধ্যে এক তরুণীকে (২২) শ্বাসরোধে হত্যার পর পরিত্যক্ত জায়গায় ফেলে যায়। অপর তরুণী কুলসুম আক্তারের (২৫) মৃত্যু নিয়ে রয়েছে রহস্য।বুধবার সকালে পৃথক স্থান থেকে তাদের মরদেহ উদ্ধারের পর ময়নাতদন্তের জন্য নারায়ণগঞ্জ জেনারেল হাসপাতালের মর্গে পাঠায় পুলিশ।ফতুল্লা মডেল থানা পুলিশের উপ-পরিদর্শক (এসআই) আমিনুল ইসলাম বলেন, ফতুল্লার ভোলাইল এলাকার পরিত্যক্ত স্থানে ২২ বছরের এক তরুণীর মরদেহ পড়ে থাকতে দেখে স্থানীয়রা পুলিশকে খবর দেয়। ঘটনাস্থলে গিয়ে তার মরদেহ উদ্ধার করা হয়। ধারণা করা হচ্ছে, দুর্বৃত্তরা ওই তরুণীকে অন্য কোথাও শ্বাসরোধে হত্যার পর এখানে ফেলে যায়।এদিকে, ফতুল্লা মডেল থানা পুলিশের উপ-পরিদর্শক (এসআই) উত্তম রায় চৌধুরী বলেন, ফতুল্লার ঢালীপাড়ার মাসুদ মিয়ার বাড়ির একটি কক্ষ থেকে কুলসুম আক্তার (২৫) নামের এক তরুণীর মরদেহ উদ্ধার করা হয়। তারা গলায় ফাঁস দেয়ার দাগ রয়েছে। ঢালীপাড়ার মাসুমের বাড়িতে ভাড়া থেকে গার্মেন্টে কাজ করত কুলসুম। ওই বাড়িতে তার স্বামীও থাকত। কয়েকদিন ধরে স্বামী-স্ত্রীর মধ্যে দ্বন্দ্ব মনোমালিন্য চলছিল। এর কারণে কুলসুম গলায় ফাঁস দিয়ে আত্মহত্যা করতে পারে বলে ধারণা করা হচ্ছে। ঘটনার পর নিহতের স্বামী মামুন পলাতক রয়েছে। তাকে গ্রেফতারের চেষ্টা চলছে। ময়নাতদন্তের পর কুলসুমের মৃত্যুর কারণ জানা যাবে।শাহাদাত/এএম/এমএস</body>
</article>
