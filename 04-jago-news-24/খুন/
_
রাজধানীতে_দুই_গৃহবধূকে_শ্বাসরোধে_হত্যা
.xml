<article>
  <headline>
রাজধানীতে দুই গৃহবধূকে শ্বাসরোধে হত্যা
</headline>
  <url>https://www.jagonews24.com/national/news/441949</url>
  <published_at>
</published_at>
  <category>খুন</category>
  <body>রাজধানীর যাত্রাবাড়ী ও রামপুরা থানাধীন এলাকা থেকে দুই গৃহবধূর মরদেহ উদ্ধার করেছে পুলিশ। পুলিশের দাবি, দুই গৃহবধূকেই শ্বাসরোধ করে হত্যা করা হয়েছে।বৃহস্পতিবার সকালের দিকে যাত্রাবাড়ী কাজলা এলাকা থেকে অজ্ঞাত পরিচয় এক গৃহবধূর মরদেহ করে যাত্রাবাড়ী থানা পুলিশ।পুলিশ বলছে, ওই গৃহবধূর গলায় আঙ্গুলের ছাপ ও আঘাতের চিহ্ন দেখা গেছে। স্বামী বা অন্য কারো দ্বারা শ্বাসরোধে হত্যার শিকার হয়ে থাকতে পারেন ওই নারী। এ ঘটনার পর থেকে নিহতের স্বামী ও শ্বশুড়-শাশুড়ি পলাতক রয়েছেন।এ ব্যাপারে যাত্রাবাড়ী থানার ওসি কাজী ওয়াজেদ আলী ঘটনার সত্যতা নিশ্চিত করে জানান, নিহত নারীর নাম জানা যায়নি। বয়স আনুমানিক ২২ হবে।তিনি আরও জানান, যাত্রাবাড়ী কাজলা এলাকায় স্বামী ও শ্বশুড়-শাশুড়িকে নিয়ে থাকতো নিহত ওই নারী। ঘটনার পর থেকে শ্বশুড়-শাশুড়ি ও স্বামী সেলিম পলাতক। ঘটনার বিস্তারিত জানান চেষ্টা করা হচ্ছে। নিহত নারীর গলায় দাগ দেখা গেছে, ধারণা করা হচ্ছে শ্বাসরোধ করে হত্যা করা হয়েছে। মৃতদেহ ময়নাতদন্তের জন্য মিটফোট মর্গে পাঠানো হবে।অন্যদিকে রাজধানীর রামপুরা থেকে স্ত্রী জুলেখা আক্তার (৪২) নামে এক নারীর মৃতদেহ উদ্ধার করেছে পুলিশ। বুধবার মধ্যরাতে সংবাদ পেয়ে ঘটনাস্থলে যায় পুলিশ। বৃহস্পতিবার সকালের দিকে মৃতদেহ উদ্ধার করে ময়নাতদন্তের জন্য ঢাকা মেডিকেল কলেজ মর্গে পাঠানো হয়।রামপুরায় থানা ওসি প্রলয় কুমার সাহা ঘটনার সত্যতা নিশ্চিত করে জানান, নিহত জুলেখার গলায় দাগ দেখা গেছে। ধারণা করা হচ্ছে, তাকে শ্বাসরোধ করে হত্যা করা হয়েছে। ঘটনার পরে থেকে নিহতের স্বামী পলাতক রয়েছেন।জেইউ/এমবিআর/আরআইপি</body>
</article>
