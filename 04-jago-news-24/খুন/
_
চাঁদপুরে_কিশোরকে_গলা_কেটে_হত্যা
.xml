<article>
  <headline>
চাঁদপুরে কিশোরকে গলা কেটে হত্যা
</headline>
  <url>https://www.jagonews24.com/country/news/396616</url>
  <published_at>
</published_at>
  <category>খুন</category>
  <body>চাঁদপুরের হাজীগঞ্জে আসাদ হোসেন (১৭) নামে এক কিশোরকে গলা কেটে হত্যা করেছে দুর্বৃত্তরা। রোববার হাজীগঞ্জ উপজেলার ৩ নম্বর কালোচো ইউনিয়নের খিলপাড়া গ্রামের মজুমদার বাড়ির পেছনের পরিত্যক্ত স্থান থেকে তার মরদেহ উদ্ধার করা হয়। আসাদ ওই এলাকার রফিকুল ইসলামের ছেলে।নিহতের স্বজনরা জাগো নিউজকে জানায়, আসাদের পরিবার ঢাকায় বাসবাস করে। গত সপ্তাহে তারা হাজীগঞ্জের গ্রামের বাড়িতে বেড়াতে আসে। শনিবার রাত ৮টার দিকে স্থানীয় কিশোরদের সঙ্গে ব্যাডমিন্টন খেলছিল আসাদ।এ সময় আসাদকে একটি ফেদার কিনে দিতে বলে স্থানীয় কিশোররা। পরে সে ফেদার কিনে দেবে বলে জানায়। এরপর খেলা শেষ হলেও আসাদ আর ঘরে ফিরেনি। রাতে অনেক খোঁজাখুঁজি করেও তাকে পাওয়া যায়নি।রোববার সকালে স্থানীয়রা নিহত আসাদের রক্তাক্ত মরদেহ দেখতে পেয়ে হাজীগঞ্জ থানা পুলিশকে খবর দেয়। মরদেহ উদ্ধার করে চাঁদপুর সরকারি জেনারেল হাসপাতালে ময়নাতদন্তের জন্য পাঠায় পুলিশ।হাজীগঞ্জ থানা পুলিশের ভারপ্রাপ্ত কর্মকর্তা (ওসি) জাবেদুল ইসলাম বিষয়টি নিশ্চিত করে জাগো নিউজকে বলেন, পরিবারের পক্ষ থেকে মামলার দায়েরের প্রস্তুতি চলছে। আমরা হত্যার আসল রহস্য উদঘাটনে কাজ করছি। আশা করছি শিগগিরই এ হত্যার রহস্য ও সম্পৃক্তদের গ্রেফতার করতে পারব।ইকরাম চৌধুরী/এএম/জেআইএম</body>
</article>
