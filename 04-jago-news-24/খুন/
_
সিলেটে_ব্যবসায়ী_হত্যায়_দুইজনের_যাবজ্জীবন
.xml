<article>
  <headline>
সিলেটে ব্যবসায়ী হত্যায় দুইজনের যাবজ্জীবন
</headline>
  <url>https://www.jagonews24.com/country/news/371236</url>
  <published_at>
</published_at>
  <category>খুন</category>
  <body>সিলেট মহানগরের দক্ষিণ সুরমার ঝালোপাড়া এলাকার ধনাঢ্য ব্যবসায়ী জি এস অমর খালেদ সুমনকে হত্যার দায়ে শোভন ও সায়মন নামে দুই আসামিকে যাবজ্জীবন কারাদণ্ড দিয়েছেন আদালত। এছাড়াও তাদের প্রত্যেককে ২০ হাজার টাকা করে জরিমানা করা হয়েছে।বুধবার দুপুরে সিলেটের অতিরিক্ত মহানগর দায়রা জজ মো. আব্দুল হালিম এ রায় দেন। মামলার অপর দুই আসামির বিরুদ্ধে অভিযোগ প্রমাণিত না হওয়ায় তাদের খালাস দেয়া হয়েছে।এ বিষয়ে সংশ্লিষ্ট আদালতের অতিরিক্ত পিপি অ্যাডভোকেট মাসুক আহমদ বলেন, আমরা এ রায়ে পুরোপুরি খুশি নয়। আসামিদের সবার সর্বোচ্চ সাজার দাবি জানিয়ে আমরা উচ্চ আদালতে আপিল করব।মামলা সূত্রে জানা যায়, ২০১১ সালের ৪ ফেব্রুয়ারি বিকেল সাড়ে ৩টায় দক্ষিণ সুরমার ঝালোপাড়ার আন্জুমান হাউজে ব্যবসায়ী খালেদকে হত্যা করা হয়। এ ঘটনায় নিহতের স্ত্রী ইসরাত জাহান তারানা বাদী হয়ে থানায় হত্যা মামলা দায়ের করেন। এ মামলায় ৮ জন সাক্ষী আদালতে সাক্ষ্য প্রদান করেন।রাষ্ট্রপক্ষে অতিরিক্ত পিপি অ্যাডভোকেট মাসুক আহমদ ও আসামিপক্ষে অ্যাডভোকেট আব্দুল মওদুদ মামলাটি পরিচালনা করেন।ছামির মাহমুদ/আরএআর/জেআইএম</body>
</article>
