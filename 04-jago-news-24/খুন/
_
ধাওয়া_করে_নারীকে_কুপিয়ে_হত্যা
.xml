<article>
  <headline>
ধাওয়া করে নারীকে কুপিয়ে হত্যা
</headline>
  <url>https://www.jagonews24.com/country/news/416717</url>
  <published_at>
</published_at>
  <category>খুন</category>
  <body>রাজশাহীর চারঘাটে প্রতিবেশীর হাসুয়ার কোপে মর্জিনা বেগম লতা (৫৫) নামে এক নারীর মৃত্যু হয়েছে। এ ঘটনায় ওই মাদকসেবী মকসেদ আলীকে (৩০) গণপিটুনি দিয়ে পুলিশে দিয়েছে গ্রামবাসী।বৃহস্পতিবার সকাল সাড়ে ১০টার দিকে উপজেলার পশ্চিম মুক্তারপুর এলাকায় এ ঘটনা ঘটে। নিহত মর্জিনা বেগম ওই গ্রামের মৃত সাইফুল ইসলাম তারার স্ত্রী ও মকসেদ আলী জামাল উদ্দীন প্রামানিকের ছেলে।চারঘাট মডেল থানার ওসি নজরুল ইসলাম জানান, মকসেদ হেরোইন সেবন করে। সকালে মাদকের টাকার জন্য মকসেদ তার মা সপুরা বেগমকে মারধর করছিল। এ সময় তাকে বাধা দেন প্রতিবেশী মর্জিনা বেগম। এতে ক্ষিপ্ত হয়ে হাসুয়া নিয়ে মর্জিনা বেগমকে ধাওয়া করে মকসেদ। এক পর্যায়ে পেছন থেকে কোপ দিলে ঘটনাস্থলেই মারা যান মর্জিনা বেগম। পরে স্থানীয়রা মকসেদ আলীকে ধরে গণপিটুনি দেন।ওসি আরো জানান, খবর পেয়ে মরদেহ উদ্ধার করে পুলিশ। পরে ময়নাতদন্তের জন্য রাজশাহী মেডিকেল কলেজ (রামেক) হাসপাতাল মর্গে পাঠায়। এছাড়া মকসেদ আলীকেও পুলিশ হেফাজতে রামেক হাসপাতালে নেয়া হয়েছে। এ নিয়ে নিহতের ননদের স্বামী আবু বকর সিদ্দিক বাদী হয়ে মামলা করেছেন।ফেরদৌস সিদ্দিকী/এফএ/আরআইপি</body>
</article>
