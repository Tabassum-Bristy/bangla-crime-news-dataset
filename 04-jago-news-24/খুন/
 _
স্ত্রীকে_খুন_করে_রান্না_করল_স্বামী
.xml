<article>
  <headline>
স্ত্রীকে খুন করে রান্না করল স্বামী
</headline>
  <url>https://www.jagonews24.com/international/news/406595</url>
  <published_at>
 </published_at>
  <category>খুন</category>
  <body>নিজের প্রাক্তন স্ত্রীকে খুন করে, তার দেহ টুকরো টুকরো করে কেটে তা স্টোভে রান্না করেছেন এক ব্যক্তি। নারকীয় এ হত্যাকাণ্ডের ঘটনা ঘটেছে মেক্সিকোতে। নিহত ওই নারী গত এক সপ্তাহ ধরে নিখোঁজ ছিলেন।ওই নারীর প্রাক্তন স্বামী নারী বিদ্বেষী ছিলেন। সে কারণেই তিনি তার স্ত্রীকে নৃশংসভাবে খুন করেন। তদন্তকারী গোয়েন্দারা জানিয়েছেন, চলতি বছরের ১৩ জানুয়ারি ২৮ বছরের ম্যাগডালেনা আগুইলার রোমেরো তার সন্তানদের ট্যাস্কোতে তার প্রাক্তন স্বামীর বাড়ি থেকে আনতে যান।কিন্তু স্বামীর বাড়ি থেকে আর তিনি ফিরে আসেননি। পরে পুলিশ অভিযুক্ত সিজার লোপেজের বাড়ি থেকে ওই নারীর দগ্ধ দেহ উদ্ধার করে। স্টোভের ওপর একটি পাত্রে মহিলার টুকরো করা দেহাবশেষ পোড়া অবস্থায় পাওয়া যায়। কিছুটা দেহের টুকরো প্ল্যাস্টিক ব্যাগে করে ফ্রিজে রাখা ছিল, সেটাও উদ্ধার করা হয়েছে। পুলিশের ধারণা, দেহটিকে টুকরো করে রান্না করা হয়েছিল। পুলিশ ওই ব্যক্তিকে গ্রেপ্তার করেছে।টিটিএন/আইআই</body>
</article>
