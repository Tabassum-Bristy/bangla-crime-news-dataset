<article>
  <headline>
ভান্ডারিয়ায় ছুরিকাঘাতে অটো রিকশাচালক নিহত
</headline>
  <url>https://www.jagonews24.com/country/news/507872</url>
  <published_at>
</published_at>
  <category>খুন</category>
  <body> পিরোজপুরের ভান্ডারিয়ায় যুবকের ছুরিকাঘাতে অটো রিকশাচালক নিহত হয়েছে। নিহত ফাইজুল হাওলাদার (৪০) উপজেলার চড়াইল গ্রামের মৃত নূর আলম হাওলাদারের ছেলে।প্রত্যক্ষদর্শী সোহান জানায়, বুধবার বিকেল সাড়ে চারটার দিকে পার্শবর্তী ঝালকাঠি জেলার কাঠালিয়া উপজেলার বলতলা গ্রামের মোবারক সরদারের ছেলে আরিফ সরদার ও নাঈম সরদারের সঙ্গে তুচ্ছ ঘটনাকে কেন্দ্র করে ফাইজুলের সাথে তাদের কথা কাটাকাটি হয়। এক পর্যায়ে আরিফ তার সাথে থাকা ধারালো চাকু দিয়ে ফাইজুলের উরুতে আঘাত করে। পরবর্তীতে স্থানীয়রা তাকে উদ্ধার করে ভান্ডারিয়া উপজেলা স্বাস্থ্য কমপ্লেক্সে নিয়ে আসলে কর্তব্যরত চিকিৎসক রঞ্জন কুমার বর্মন মৃত ঘোষণা করেন।মাহামুদুর রহমান মাসুদ/এমআরএম</body>
</article>
