<article>
  <headline>
সাতক্ষীরায় ঘের ব্যবসায়ী হত্যা, গ্রেফতার ২
</headline>
  <url>https://www.jagonews24.com/country/news/399850</url>
  <published_at>
</published_at>
  <category>খুন</category>
  <body>সাতক্ষীরার শ্যামনগর উপজেলার নুরনগরের চিংড়ি ব্যবসায়ী আছাদুর রহমানের হত্যাকারী ও তার সহযোগীকে গ্রেফতার করেছে পুলিশ।শনিবার বিকেলে গ্রেফতারের পর সন্ধ্যায় হত্যাকারীদের নিয়ে ঘটনাস্থলে যায় পুলিশ। হত্যাকারীরা জিজ্ঞাসাবাদে হত্যাকাণ্ডে জড়িত থাকার কথা স্বীকার করেছেন। সীমান্ত সংলগ্ন চুনোখালী বিলের একটি মাছের ঘের থেকে তাদের গ্রেফতার করা হয়।ঘাতক লিটন শ্যামনগর উপজেলার নুরনগর ইউনিয়নের হাজিপুর গ্রামের আব্দুল গফফারের ছেলে। সহযোগী সোহান ওরফে সুমন (২৫) যশোর জেলার ষষ্ঠীতলা এলাকার শহিদুল ইসলামের ছেলে।এর আগে শুক্রবার রাতে শ্যামনগরের নুরনগর এলাকায় কালিগঞ্জ উপজেলার রতনপুর ইউনিয়নের আড়ংগাছা গ্রামের আব্দুল জব্বারের ছেলে আছাদুর রহমানকে (৩৫) হত্যা করে তারা। পুলিশ রাতেই মরদেহ উদ্ধার করে। নিহতের গলা ও কোমরের নিচে ক্ষতের চিহ্ন ছিল বলে প্রতক্ষদর্শীরা জানায়।এ বিষয়ে শ্যামনগর থানা পুলিশের ওসি সৈয়দ মান্নান আলী জাগো নিউজকে জানান, হত্যাকাণ্ডের পর থেকে পুলিশ মাঠে ছিল। প্রাথমিক জিজ্ঞাসাবাদে উভয়ে হত্যাকাণ্ডে জড়িত থাকার কথা স্বীকার করেছে। তবে কি কারণে তাকে হত্যা করা হয়েছে সেটি এখনও নিশ্চিত হওয়া যায়নি। খুব শিগগিরই ঘটনার বিস্তারিত জানা যাবে।আকরামুল ইসলাম/এএম/জেআইএম</body>
</article>
