<article>
  <headline>
সিরাজগঞ্জে দুর্বৃত্তদের ছুরিকাঘাতে অটোরিকশাচালক খুন
</headline>
  <url>https://www.jagonews24.com/country/news/464033</url>
  <published_at>
</published_at>
  <category>খুন</category>
  <body>সিরাজগঞ্জে দুর্বৃত্তদের ছুরিকাঘাতে মনির তালুকদার (১৭) অটোরিকশাচালক খুন হয়েছেন। রোববার রাতে সদর উপজেলার কালিয়া হরিপুর রেললাইন এলাকায় এ ঘটনা ঘটে। নিহত মনির কালিয়া কান্দাপাড়া গ্রামের নজরুল তালুকদারের ছেলে।কালিয়া হরিপুর ইউনিয়ন পরিষদের ৪ নম্বর ওয়ার্ডের সদস্য (মেম্বর) মো. জিন্নাহ মণ্ডল জানান, রাত সাড়ে ৮টার দিকে অটোরিকশাচালক মনিরকে তুলে নিয়ে এসে কুপিয়ে আহত করে পালিয়ে যায় দুর্বৃত্তরা। গুরুতর আহত অবস্থায় তাকে উদ্ধার করে সিরাজগঞ্জ বঙ্গমাতা শেখ ফজিলাতুন্নেছা মুজিব জেনারেল হাসপাতালে ভর্তি করা হয়। চিকিৎসাধীন অবস্থায় মারা যান।হাসপাতালের জরুরি বিভাগের চিকিৎসক ডা. ফয়সাল আহমদ জানান, রাত ৮টা ৫০ মিনিটে আহত মনিরকে ভর্তি করা হয়। সাড়ে ৯টার দিকে তিনি মারা যান। নিহতের বুকে, পেটে ও মাথার পেছনে ধারালো অস্ত্রের আঘাতের চিহ্ন রয়েছে।সদর থানার ভারপ্রাপ্ত কর্মকর্তা (ওসি) মোহাম্মদ দাউদ জানান, অটোরিকশাচালক খুন হওয়ার খবর পেয়েছি। ঘটনাস্থলে পুলিশ পাঠানো হয়েছে।ইউসুফ দেওয়ান রাজু/এমআরএম</body>
</article>
