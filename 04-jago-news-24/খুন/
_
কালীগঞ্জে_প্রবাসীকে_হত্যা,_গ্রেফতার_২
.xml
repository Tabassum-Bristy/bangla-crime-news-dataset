<article>
  <headline>
কালীগঞ্জে প্রবাসীকে হত্যা, গ্রেফতার ২
</headline>
  <url>https://www.jagonews24.com/country/news/494128</url>
  <published_at>
</published_at>
  <category>খুন</category>
  <body>গাজীপুরের কালীগঞ্জ উপজেলায় প্রবাসী জুলহাস সরকার (৩০) হত্যা মামলার প্রধান দুই আসামিকে গ্রেফতার করেছে পুলিশ। সোমবার রাতে গোপন সংবাদের ভিত্তিতে কালীগঞ্জ থানা পুলিশের উপ-পরিদর্শক মনোয়ার হোসেন সঙ্গীয় ফোর্স নিয়ে জেলার রাজবাড়ী এলাকা থেকে তাদের গ্রেফতার করেন।নিহত জুলহাস উপজেলার জাঙ্গালীয়া ইউনিয়নের পুনসহি গ্রামের বোরহান উদ্দিন সরকারের ছেলে। তিনি দুবাই প্রবাসী ছিলেন। গ্রেফতারকৃতরা হলেন উপজেলার পুনসহি গ্রামের মৃত সাঈদ সরকারের ছেলে কাজল সরকার (৩৭) ও একই গ্রামের সিরাজুল ইসলামের ছেলে জাহাঙ্গীর আলম (৩৫)। তারা ঘটনার পর থেকে পলাতক ছিলেন।কালীগঞ্জ থানা পুলিশের ওসি মো. আবুবকর মিয়া বলেন, ১৩ মার্চ জুলহাসকে রাতে মোবাইল ফোনে ডেকে নিয়ে হত্যা করা হয়। এ ঘটনায় পরের দিন নিহতের বাবা বাদী হয়ে থানায় হত্যা মামলা করেন। সেই মামলায় তাদের গ্রেফতার করে মঙ্গলবার দুপুরে তাদের গাজীপুর আদালতে পাঠানো হয়েছে। রিমান্ড চেয়ে জিজ্ঞাসাবাদ করলে বিস্তারিত আরও অনেক কিছু জানা যাবে বলেও জানান ওসি।আব্দুর রহমান আরমান/এএম/জেআইএম</body>
</article>
