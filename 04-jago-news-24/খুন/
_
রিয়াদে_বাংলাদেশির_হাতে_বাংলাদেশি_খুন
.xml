<article>
  <headline>
রিয়াদে বাংলাদেশির হাতে বাংলাদেশি খুন
</headline>
  <url>https://www.jagonews24.com/probash/news/456225</url>
  <published_at>
</published_at>
  <category>খুন</category>
  <body>সৌদি আরবের রিয়াদে একই কোম্পানিতে কর্মরত এক বাংলাদেশির হাতে অপর এক বাংলাদেশি খুন হয়েছেন। সোমবার বিকেল ৫টার দিকে রিয়াদের জেদিদ সানাইয়া নামক এলাকায় এ ঘটনা ঘটে।নিহত ব্যক্তির নাম আরিফুল হক সবুজ। তার বাড়ি নোয়াখালীর বেগমগঞ্জে।জানা গেছে, কাজ শেষে বাসায় এসে রান্না করছিলেন সবুজ। এরই একপর্যায়ে কোনো একটি বিষয়ে কথা কাটাকাটি নিয়ে কুমিল্লার বাবুল নামে অপর বাংলাদেশি তাকে পেটে ছুরিকাঘাত করেন।অভিযুক্ত বাবুলসবুজের চিৎকার শুনে পাশের ওপরের রুম থেকে ছুটে আসেন তার ছোট ভাই রফিক। পরে তাকে উদ্ধার করে হাসপাতালে নেয়া হলে চিকিৎসক মৃত ঘোষণা করেন।ঘটনার পর পালিয়ে যান বাবুল। তবে ওই রাতেই রিয়াদ থেকে ১০০ কিলোমিটার দূরে আল খারিজ থেকে তাকে গ্রেফতার করে সৌদি পুলিশ।আরিফুল হক সবুজ ১১ বছর আগে জীবিকার টানে সৌদি আরব আসেন। বর্তমানে তার মরদেহ রিয়াদের সরকারি হাসপাতালের মর্গে রয়েছে।বিএ</body>
</article>
