<article>
  <headline>
বাগেরহাটে গৃহবধূকে কুপিয়ে হত্যা
</headline>
  <url>https://www.jagonews24.com/country/news/488147</url>
  <published_at>
</published_at>
  <category>খুন</category>
  <body>বাগেরহাটে নারজিনা বেগম (৩৮) নামে এক গৃহবধূকে কুপিয়ে হত্যা করেছে প্রতিপক্ষের লোকজন। সোমবার সকালে সদর উপজেলার কাড়াপাড়া ইউনিয়নের ফুলতলা গ্রামের আশিকুর রহমান নামের এক ব্যক্তির মাছের খামার থেকে ওই গৃহবধূর মরদেহ উদ্ধার করে পুলিশ।রোববার রাতে গৃহবধূ নারজিনা বেগম ঘরের বাইরে টয়লেটে যাওয়ার পর নিখোঁজ হন। সকালে গৃহবধূর মরদেহ উদ্ধার করে ময়নাতদন্তের জন্য বাগেরহাট সদর হাসপাতাল মর্গে পাঠিয়েছে পুলিশ। নিহত নারজিনা বেগম সদর উপজেলার কাড়াপাড়া গ্রামের মোহম্মদ আলী শেখের স্ত্রী।নিহতের স্বামী মোহম্মদ আলী শেখ বলেন, প্রতিবেশীদের সঙ্গে জমি নিয়ে দীর্ঘদিন ধরে বিরোধ চলছে আমাদের। বিরোধের জেরে প্রতিপক্ষরা আমার স্ত্রীকে হত্যা করেছে। আমার স্ত্রী হত্যার সঙ্গে জড়িতদের গ্রেফতারের দাবি জানাই।বাগেরহাট মডেল থানা পুলিশের ভারপ্রাপ্ত কর্মকর্তা (ওসি) মো. মাহাতাব উদ্দিন বলেন, রোববার রাতে গৃহবধূ নারজিনা বেগম ঘরের বাইরে টয়লেটে যাওয়ার পর থেকে নিখোঁজ ছিলেন। সোমবার বেলা ১১টার দিকে স্থানীয় লোকজন আশিকুর রহমান নামের এক ব্যক্তির মাছের খামারে মরদেহ দেখতে পেয়ে পুলিশে খবর দেয়। পুলিশ সেখানে গিয়ে মরদেহটি উদ্ধার করে। পরে মোহম্মদ আলী মরদেহটি তার স্ত্রীর বলে শনাক্ত করেন। ওই গৃহবধূর ঘাড়ে ধারালো অস্ত্রের কোপের চিহ্ন রয়েছে। পুলিশ হত্যার কারণ উদঘাটনে তদন্ত শুরু করেছে বলেও জানান ওসি।শওকত আলী বাবু/এএম/জেআইএম</body>
</article>
