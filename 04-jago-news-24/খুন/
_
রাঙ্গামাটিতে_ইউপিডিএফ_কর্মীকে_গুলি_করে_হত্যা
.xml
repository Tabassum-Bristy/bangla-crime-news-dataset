<article>
  <headline>
রাঙ্গামাটিতে ইউপিডিএফ কর্মীকে গুলি করে হত্যা
</headline>
  <url>https://www.jagonews24.com/country/news/477991</url>
  <published_at>
</published_at>
  <category>খুন</category>
  <body>রাঙ্গামাটির লংগদু উপজেলায় ইউপিডিএফ (প্রসীত) গ্রুপের কর্মী পবিত্র চাকমাকে (৪০) গুলি করে হত্যা করেছে দুর্বৃত্তরা। মঙ্গলবার দুপুরে লংগদু উপজেলা সদরের ভূঁইয়াছড়া এলাকায় এ ঘটনা ঘটে।ঘটনার সত্যতা নিশ্চিত করে লংগদু থানা পুলিশের ভারপ্রাপ্ত কর্মকর্তা (ওসি) রঞ্জন কুমার সামন্ত জানান, লংগদুর ভূঁইয়াছড়া এলাকায় দুপুরের দিকে কে বা কারা পবিত্র চাকমা নামে একজনকে গুলি করে হত্যা করেছে। পুলিশ ঘটনাস্থলে যাচ্ছে।এ ঘটনায় ইউপিডিএফ (প্রসীত) গ্রুপের সংগঠক মাইকেল চাকমা জেএসএস-এমএন লারমা গ্রুপকে দায়ী করেছেন। তিনি বলেন, সংস্কারবাদী জেএসএস আমাদের নিরীহ সাধারণ কর্মীকে হত্যা করেছে। পবিত্র চাকমা ভূঁইয়াছড়া এলাকায় সাধারণ একজন কর্মী হিসেবে ইউপিডিএফের গণসংযোগ চালাতো।জেএসএস-এমএন লারমা) গ্রুপের লংগদু উপজেলা সভাপতি অলঙ্গ চাকমা বলেন, এ সম্পর্কে আমি কিছুই জানি না। তারা নিজেদের কর্মীকে নিজেরাই হত্যা করতে পারে। এতে আমাদের কোনো সম্পৃক্ততা নেই।সাইফুল/আরএআর/এমএস</body>
</article>
