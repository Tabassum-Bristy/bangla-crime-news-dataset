<article>
  <headline>
চুনারুঘাটে তুচ্ছ ঘটনাকে কেন্দ্র করে কিশোর খুন
</headline>
  <url>https://www.jagonews24.com/country/news/358567</url>
  <published_at>
</published_at>
  <category>খুন</category>
  <body>হবিগঞ্জের চুনারুঘাটে প্রতিবেশীর হামলায় এক কিশোর খুন হয়েছে। মঙ্গলবার বিকেলে এ ঘটনা ঘটে। খবর পেয়ে পুলিশ ওই গ্রামে অভিযান শুরু করেছে। নিহত কিশোরের মরদেহ সদর আধুনিক হাসপাতাল মর্গে প্রেরণ করা হয়েছে।এলাকাবাসী জানান, ওই উপজেলার চামলতলী গ্রামের কাছম আলীর ছেলে শামীম (১৪) এবং তাদের প্রতিবেশী মাইন উদ্দিনের মাঝে মঙ্গলবার বিকেলে গাছ থেকে চালিতা পাড়া নিয়ে বাকবিতণ্ডা হয়।একপর্যায়ে বিকেল সাড়ে ৩টার দিকে মাইন উদ্দিন একটি ধারাল অস্ত্র দিয়ে শামীমের মাথায় আঘাত করে। এতে সে গুরুতর আহত হলে তাকে সদর আধুনিক হাসপাতালে প্রেরণ করা হয়। সন্ধ্যা সাড়ে ৬টায় সে চিকিৎসাধীন অবস্থায় মারা যায়।চুনারুঘাট থানা পুলিশের ভারপ্রাপ্ত কর্মকর্তা (ওসি) কেএম আজমিরুজ্জামান ঘটনার সত্যতা স্বীকার করে জানান, খবর পেয়ে তিনি একদল পুলিশ নিয়ে ঘটনাস্থলে গেছেন। হত্যাকারীকে ধরতে গ্রামে অভিযান চালানো হয়েছে। নিহত কিশোরের মরদেহ সদর হাসপাতাল মর্গে রয়েছে।সৈয়দ এখলাছুর রহমান খোকন/এএম/এমএস</body>
</article>
