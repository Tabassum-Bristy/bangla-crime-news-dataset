<article>
  <headline>
প্রতিপক্ষের গুলিতে যুবলীগ নেতা নিহত
</headline>
  <url>https://www.jagonews24.com/country/news/484250</url>
  <published_at>
</published_at>
  <category>খুন</category>
  <body>জামালপুরের দেওয়ানগঞ্জে প্রতিপক্ষের গুলিতে আব্দুল খালেক নামে এক যুবলীগ নেতা নিহত হয়েছেন। এই ঘটনায় আহত হয়েছেন অন্তত ৫ জন।বুধবার রাত সাড়ে ১১টার দিকে দেওয়ানগঞ্জ উপজেলার চুকাইবাড়ি এলাকায় এই ঘটনা ঘটে।স্থানীয় সূত্র জানিয়েছে, আওয়ামী লীগের চেয়ারম্যান প্রার্থী আবুল কালাম আজাদের সমর্থকরা নির্বাচনী প্রচারণা শেষে চুকাইবাড়ি এলাকায় চা পান করছিলেন। এ সময় আওয়ামী লীগের বিদ্রোহী চেয়ারম্যান প্রার্থী সোলাইমান হোসেনের সমর্থকরা তাদের উপর হামলা ও গুলিবর্ষণ করে।এতে গুলিবিদ্ধ হয়ে দেওয়ানগঞ্জ এ কে মেমোরিয়াল কলেজের সাবেক জিএস যুবলীগ নেতা আব্দুল খালেক ঘটনাস্থলেই মারা যায়। এ ঘটনায় আহত হয়েছেন আরও অন্তত ৫ জন।দেওয়ানগঞ্জ থানা পুলিশের ভারপ্রাপ্ত কর্মকর্তা আমিনুল ইসলাম ঘটনার সত্যতা নিশ্চিত করেছেন।এফএ/জেআইএম</body>
</article>
