<article>
  <headline>
ভান্ডারিয়ায় ছুরিকাঘাতে যুবককে হত্যা
</headline>
  <url>https://www.jagonews24.com/country/news/409265</url>
  <published_at>
</published_at>
  <category>খুন</category>
  <body>পিরোজপুরের ভান্ডারিয়া উপজেলার ভিটাবাড়িয়া ইউনিয়নের উত্তর ভিটাবাড়িয়া এলাকায় ছুরিকাঘাতে সৌমিত্র সাধক (২৫) নামে এক যুবককে হত্যা করা হয়েছে। শনিবার রাত পৌনে ১০টার দিকে এ ঘটনা ঘটে।ভিটাবাড়িয়া ইউপি চেয়ারম্যান এনামুল করিম পান্না জানান, রাতে বাড়ি ফেরার পথে একটি বাগানের কাছে সন্ত্রাসীরা সৌমিত্র সাধকের বুকে ছুরিকাঘাত করে। এ সময় সে জীবন বাঁচাতে দৌড়ে রিকশাচালক সজল বেপারীর ঘরে গিয়ে ওঠে। পরে তাকে হাসপাতালে নিয়ে গেলে চিকিৎসক মৃত ঘোষণা করেন।ভান্ডারিয়া থানার ভারপ্রাপ্ত কর্মকর্তা(ওসি) মো. শাহাবুদ্দিন বিষয়টি নিশ্চিত করেছেন।হাসান মামুন/এফএ/জেআইএম</body>
</article>
