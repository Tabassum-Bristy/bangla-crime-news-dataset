<article>
  <headline>
যুক্তরাষ্ট্রে বাংলাদেশি তরুণের মরদেহ উদ্ধার
</headline>
  <url>https://www.jagonews24.com/probash/article/382204</url>
  <published_at>
</published_at>
  <category>খুন</category>
  <body>যুক্তরাষ্ট্রের ক্যানসাস রাজ্যের উচিটা শহরে নিখোঁজ এক বাংলাদেশি তরুণের মরদেহ উদ্ধার করেছে পুলিশ। ২৬ বছর বয়সী ওই তরুণের নাম হাসান রহমান। স্থানীয় পুলিশের বরাত দিয়ে নিউ ইয়র্ক পোস্টের প্রতিবেদনে তার মরদেহ উদ্ধারের খবর দেয়া হয়েছে।তবে ওই প্রতিবেদনে হাসানের বিস্তারিত পরিচয় কিছু দেয়া হয়নি। তবে তিনি পিৎজা হাটের ডেলিভারি ড্রাইভারের কাজ করতেন বলে জানানো হয়েছে।ওই প্রতিবেদনে বলা হয়েছে, দু’টি অর্ডার ডেলিভারি দিয়ে সময়মতো কর্মস্থনে না ফিরলে হাসান ও তার সঙ্গে থাকা গাড়ির বিষয়ে স্থানীয় সময় শনিবার রাতে পুলিশকে জানানো হয়।পরদিন সকাল সন্দেহজনক একটি গাড়ির বিষয়ে টেলিফোনে জানতে পেরে ঘটনাস্থলে গিয়ে গাড়ির ট্রাঙ্কের ভেতর থেকে হাসানের মরদেহ উদ্ধার করে।হাসানের শরীরে গুলির চিহ্ন থাকার কথাও লেখা হয়েছে নিউইয়র্ক পোস্টের প্রতিবেদনে।হাসান শেষ যে দু’জায়গায় পিৎজা ডেলিভারি করেছে তারা কেউ এ হত্যাকাণ্ডের সঙ্গে জড়িত বলে মনে করছে না পুলিশ।আবার বিষয়টাকে ডাকাতি বা ছিনতাইয়ের মতো ঘটনা বলেও মনে করছে না পুলিশ।পিৎজা ডেলিভারির সময়ে সাধারণত যে ধরনের ডাকাতি হয়ে থাকে এটি সে ধরনের নয় বলে মনে করছে পুলিশ।কেডব্লিউসিএইচের প্রতিবেদনে বলা হয়েছে, হাসান রহমানের মৃত্যুতে শোকের ছায়া নেমে এসেছে উচিটা বাংলাদেশ কমিউনিটিতে। একইসঙ্গে হাসানের মরদেহ কিভাবে দেশে ফেরত পাঠানো যায় সে চেষ্টাও করে যাচ্ছেন তারা।বাংলাদেশ কমিউনিটির মাহমুদ করিম হাসানের বিষয়ে কথা বলতে গিয়ে বলেছেন, অন্যকে সাহায্য করার একটা প্রবণতা সবসময় কাজ করতো হাসানের মধ্যে।হাসানের বন্ধুরা বলছেন, সাত বছর আগে বাংলাদেশ থেকে উচিটায় যান তিনি। এরপর সেখানে পড়শোনা করেছেন উচিটা স্টেট ইউনিভার্সিটিতে।হাসানের মরদেহ দেশে পাঠাতে প্রয়োজনীয় তহবিল যোগাড়ের প্রক্রিয়া শুরু হচ্ছে।শেষ খবর পাওয়া পর্যন্ত এ ঘটনায় এখনও কাউকে গ্রেফতার করতে পারেনি পুলিশ।এনএফ/জেআইএম</body>
</article>
