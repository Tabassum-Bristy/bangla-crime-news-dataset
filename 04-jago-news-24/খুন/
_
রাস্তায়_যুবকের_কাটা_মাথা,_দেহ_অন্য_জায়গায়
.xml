<article>
  <headline>
রাস্তায় যুবকের কাটা মাথা, দেহ অন্য জায়গায়
</headline>
  <url>https://www.jagonews24.com/country/news/520125</url>
  <published_at>
</published_at>
  <category>খুন</category>
  <body>দিনাজপুরের খানসামা উপজেলায় গোলাপ হোসেন (২৭) নামে এক যুবকের এক জায়গা থেকে দেহ আরেক জায়গা থেকে মাথা উদ্ধার করেছে পুলিশ।মঙ্গলবার বিকেল ৪টার দিকে খানসামা উপজেলার আলোকঝাড়ি ইউনিয়নের শুশুলি গ্রাম থেকে ওই যুবকের বিচ্ছিন্ন দেহ উদ্ধার করা হয়। শুশুলি গ্রামের রাস্তার পৃথক দুটি স্থান থেকে তার শরীর ও মাথা উদ্ধার করা হয়। নিহত গোলাপ হোসেন খানাসামা উপজেলার শুশুলি গ্রামের মৃত আতিক ইসলামের ছেলে।খানসামা থানা পুলিশের ভারপ্রাপ্ত কর্মকর্তা (ওসি) এসএম মোস্তাফিজুর রহমান বলেন, মঙ্গলবার বিকেলে স্থানীয়দের তথ্যের ভিত্তিতে শুশুলি গ্রামের পৃথক দুটি স্থান থেকে গোলাপ হোসেনের শরীর ও মাথা উদ্ধার করা হয়। মরদেহ উদ্ধার করে দিনাজপুর এম আব্দুর রহিম মেডিকেল কলেজ হাসপাতালের মর্গে পাঠানো হয়েছে।ওসি আরও বলেন, পূর্ব শত্রুতার জের ধরে এ হত্যাকাণ্ড ঘটেছে বলে প্রাথমিকভাবে ধারণা করা হচ্ছে। পরিবারের কেউ অভিযোগ করলে বিষয়টি তদন্ত করে হত্যাকাণ্ডের আসল রহস্য উদঘাটন করা হবে। একই সঙ্গে হত্যাকাণ্ডে জড়িতদের আইনের আওতায় আনা হবে।এমদাদুল হক মিলন/এএম/এমএস</body>
</article>
