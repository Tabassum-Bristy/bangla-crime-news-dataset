<article>
  <headline>
সাংবাদিক শিমুল হত্যা : মেয়র মিরুর জামিন স্থগিতে আপিল
</headline>
  <url>https://www.jagonews24.com/law-courts/news/461350</url>
  <published_at>
</published_at>
  <category>খুন</category>
  <body>সাংবাদিক আব্দুল হাকিম শিমুল হত্যা মামলার প্রধান আসামি সিরাজগঞ্জের শাহজাদপুর পৌরসভার বরখাস্ত মেয়র হালিমুল হক মিরুকে হাইকোর্টের দেয়া জামিন স্থগিত চেয়ে আবেদন করেছে রাষ্ট্রপক্ষ।সোমবার (৫ নভেম্বর) আপিল বিভাগের সংশ্লিষ্ট শাখায় আবেদন করা হয়েছে বলে জানিয়েছেন সহকারী অ্যাটর্নি জেনারেল ইউসুফ মাহমুদ মোরশেদ। আপিল আবেদনে মেয়র মিরুর জামিন স্থগিত চাওয়া হয়েছে।এর আগে রোবাবর (৪ নভেম্বর) জামিন সংক্রান্ত বিষয়ে জারি করা রুলটি যথাযথ ঘোষণা করে বিচারপতি এম ইনায়েতুর রহিম ও বিচারপতি মো. মোস্তাফিজুর রহমানের হাইকোর্ট বেঞ্চ তাকে জামিন দেন।গত বছরের ২ ফেব্রুয়ারি শাহজাদপুর সরকারি কলেজ ছাত্রলীগের সভাপতি বিজয় মাহমুদকে মেয়র মিরুর দুই ভাই মিন্টু ও পিন্টু অস্ত্রের মুখে তুলে নিয়ে হাত-পা ভেঙে দেন বলে অভিযোগ ওঠে। এ খবর ছড়িয়ে পড়লে ছাত্রলীগের নেতাকর্মীরা মেয়রের বাড়ি ঘেরাও করে। এ সময় মেয়রের পক্ষে দুটি শটগান থেকে গুলি ছোড়া হয়। সংঘর্ষের খবর সংগ্রহ করতে গিয়ে গুলিবিদ্ধহয়ে মারা যান সমকালের শাহজাদপুর প্রতিনিধি আব্দুল হাকিম শিমুল। এ ঘটনায় শিমুলের স্ত্রী নুরুন্নাহার বেগম বাদী হয়ে মেয়রসহ ১৮ জনকে আসামি করে মামলা করেন।এফএইচ/এমবিআর/জেআইএম</body>
</article>
