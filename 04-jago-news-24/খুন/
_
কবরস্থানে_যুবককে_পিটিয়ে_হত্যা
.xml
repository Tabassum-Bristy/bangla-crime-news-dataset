<article>
  <headline>
কবরস্থানে যুবককে পিটিয়ে হত্যা
</headline>
  <url>https://www.jagonews24.com/country/news/500047</url>
  <published_at>
</published_at>
  <category>খুন</category>
  <body>জয়পুরহাট সদর উপজেলার তেঘর বিশা গ্রামে অজ্ঞাত পরিচয় এক যুবককে পিটিয়ে হত্যা করেছে দুর্বৃত্তরা। মঙ্গলবার সকালে ওই গ্রামের একটি কবরস্থান থেকে তার মরদেহ উদ্ধার করেছে পুলিশ।জয়পুরহাট সদর থানা পুলিশের ভারপ্রাপ্ত কর্মকর্তা (ওসি) সিরাজুল ইসলাম জানান, পূর্বশত্রুতার জের ধরে দুর্বৃত্তরা অজ্ঞাত পরিচয় ওই যুবককে তেঘর বিশা গ্রামের কবরস্থানে কৌশলে ডেকে নিয়ে আসে। পরে পূর্বপরিকল্পিতভাবে তাকে পিটিয়ে হত্যা করে সেখানে তার মরদেহ ফেলে পালিয়ে যায়। খবর পেয়ে পুলিশ মরদেহটি উদ্ধার করে ময়নাতদন্তের জন্য জয়পুরহাট জেলা আধুনিক হাসাপাতাল মর্গে প্রেরণ করেছে। এ ব্যাপারে তদন্ত চলছে বলেও ওসি জানান।রাশেদুজ্জামান/আরএআর/জেআইএম</body>
</article>
