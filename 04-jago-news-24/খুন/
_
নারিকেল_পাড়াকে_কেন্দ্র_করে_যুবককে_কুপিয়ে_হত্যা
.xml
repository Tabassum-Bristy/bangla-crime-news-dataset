<article>
  <headline>
নারিকেল পাড়াকে কেন্দ্র করে যুবককে কুপিয়ে হত্যা
</headline>
  <url>https://www.jagonews24.com/country/news/438305</url>
  <published_at>
</published_at>
  <category>খুন</category>
  <body>লক্ষ্মীপুরে জমি নিয়ে পারিবারিক বিরোধের জের ধরে হাফিজ উল্যা নামে এক যুবককে কুপিয়ে হত্যা করা হয়েছে। এ সময় আরও দুই জন আহত হয়েছেন। রোববার দুপুরে পৌরসভার বাঞ্চানগর এলাকার এ ঘটনা ঘটে। নিহত হাফিজ বাঞ্চানগর এলাকার মৃত আলী আহমদের ছোট ছেলে।পুলিশ জানায়, বাঞ্চানগর এলাকার আলী আহমদের মৃত্যুর পর তার জমি ৪ ছেলের মধ্যে এখনও ভাগাভাগি হয়নি। এতে সবাই নিজেদের মতো করে ভোগ করে আসছে। ঘটনার সময় আলী আহমদের স্ত্রী বিলকিছের নেছা ও ছেলে হাফিজ উল্যা গাছ থেকে ভাতিজা সুমনকে নারিকেল পাড়তে বলে। এ সময় গাছে উঠতে গেলে আবদুল মালেক ও তার ছেলে হানিফ তাদের বাধা দেয়। কিছু সময় পর হানিফ ওই গাছে উঠলে চাচা হাফিজ উল্যা তাকেও আবারও বাধা দেয়। এতে ক্ষিপ্ত হয়ে হানিফ গাছ থেকে নেমে দা দিয়ে চাচার মাথায়-পেটে কোপায় দেয়। এক পর্যায়ে বিলকিছ ও মতলব বাধা দিকে গেলে তারাও আহত হন। পরে আহত সবাইকে হাসপাতালে নিয়ে গেলে কর্তব্যরত চিকিৎসক হাফিজকে মৃত ঘোষণা করেন।লক্ষ্মীপুর সদর মডেল থানা পুলিশের ভারপ্রাপ্ত কর্মকর্তা (ওসি) মোহাম্মদ লোকমান হোসেন জানান, নারিকেল পাড়াকে কেন্দ্র করে একজনকে কুপিয়ে হত্যা করা হয়েছে। এ বিষয়ে আইনগত ব্যবস্থা নেয়ার প্রস্তুতি চলছে।কাজল কায়েস/আরএ/আরআইপি</body>
</article>
