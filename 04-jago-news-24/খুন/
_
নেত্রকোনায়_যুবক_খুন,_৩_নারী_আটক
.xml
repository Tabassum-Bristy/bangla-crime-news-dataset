<article>
  <headline>
নেত্রকোনায় যুবক খুন, ৩ নারী আটক
</headline>
  <url>https://www.jagonews24.com/country/news/434184</url>
  <published_at>
</published_at>
  <category>খুন</category>
  <body>নেত্রকোনা সদর উপজেলায় জমি-সংক্রান্ত বিরোধের জেরে এক যুবককে ছুরিকাঘাতে হত্যার অভিযোগ উঠেছে। এ ঘটনায় পুলিশ তিন নারীকে জিজ্ঞাসাবাদের জন্য আটক করেছে।নিহত হারেছ মিয়া (৩৩) উপজেলার মৌগাতি ইউনিয়নের বাদেবহর গ্রামের মৃত আবুল মনসুর গোপাল মিয়ার ছেলে। তদন্তের স্বার্থে আটক ৩ নারীর নাম জানায়নি পুলিশ।পুলিশ জানায়, রোববার ভোরে গ্রামের ফোটাবিল থেকে হারেছ মিয়ার মরদেহ ও হত্যায় ব্যবহৃত ছুরি এবং একটি মুঠোফোন উদ্ধার করা হয়েছে।নেত্রকোণা মডেল থানার ভারপ্রাপ্ত কর্মকর্তা (ওসি) বোরহান উদ্দিন খান জানান, গ্রামের দুই ব্যক্তির সঙ্গে জমি নিয়ে বিরোধ চলে আসছিল হারেছ মিয়ার। ধারণা করা হচ্ছে এরই জের ধরে ভোরে দুর্বৃত্তরা হারেছকে তুলে নিয়ে গ্রামের পাশের ফোটাবিলের পতিত জমিতে হত্যা করে ফেলে রাখে।পরে স্বজনরা খোঁজাখুঁজি করে ফোটাবিলের জমিতে হারেছ মিয়ার মরদেহ পড়ে থাকতে দেখে পুলিশে খবর দেয়। এ ঘটনায় মামলা দায়েরের প্রস্তুতি চলছে।কামাল হোসাইন/এফএ/এমএস</body>
</article>
