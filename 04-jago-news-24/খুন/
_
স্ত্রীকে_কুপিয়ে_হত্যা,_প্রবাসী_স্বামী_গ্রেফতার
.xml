<article>
  <headline>
স্ত্রীকে কুপিয়ে হত্যা, প্রবাসী স্বামী গ্রেফতার
</headline>
  <url>https://www.jagonews24.com/country/news/407236</url>
  <published_at>
</published_at>
  <category>খুন</category>
  <body>টাঙ্গাইলের সখীপুরে দাম্পত্য কলহের জেরে স্ত্রীকে চাপাতি দিয়ে কুপিয়ে হত্যার ঘটনায় করা মামলায় প্রবাসী স্বামী জুয়েল মিয়াকে গ্রেফতার করা হয়েছে।মঙ্গলবার রাতে ঢাকা দক্ষিণ খান এলাকার একটি বাসা থেকে তাকে গ্রেফতার করে সখীপুর থানার পুলিশ। বুধবার দুপুরে সখীপুর থানা পুলিশের ভারপ্রাপ্ত কর্মকর্তা (ওসি) মাকছুদুল আলম গ্রেফতারের বিষয়টি নিশ্চিত করেছেন।উল্লেখ্য, গত শনিবার রাতে উপজেলার কচুয়া বেপারীপাড়া গ্রামের বাপের বাড়িতে স্ত্রী আকলিমা আক্তারকে প্রবাসী স্বামী জুয়েল মিয়া নির্মমভাবে চাপাতি দিয়ে কুপিয়ে আহত করে।গত সোমবার ভোরে স্ত্রী আকলিমা আক্তার ঢাকা মেডিকেল কলেজ হাসপাতালে চিকিৎসাধীন অবস্থায় মারা যায়। জুয়েল মিয়া একই উপজেলার কালিয়াপাড়া গ্রামের আবদুল লতিফের ছেলে। এ ঘটনায় আকলিমার বাবা আলতাফ হোসেন বাদী হয়ে সখীপুর থানায় হত্যা মামলা করেন।আরিফ উর রহমান টগর/এএম/আরআইপি</body>
</article>
