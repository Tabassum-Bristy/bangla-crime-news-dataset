<article>
  <headline>
রংপুরে প্রতিবন্ধী রিকশাচালকের গলাকাটা মরদেহ উদ্ধার
</headline>
  <url>https://www.jagonews24.com/country/news/347422</url>
  <published_at>
</published_at>
  <category>খুন</category>
  <body>রংপুরের কাউনিয়ায় মমিনুল ইসলাম (২৮) নামে এক বুদ্ধিপ্রতিবন্ধী রিকশাচালকের গলাকাটা মরদেহ উদ্ধার করেছে পুলিশ। বুধবার রাত সোয়া ৯টার দিকে উপজেলার সারাই ইউনিয়নের কাচুগ্রামের সাইনবোর্ড এলাকা থেকে মরদেহটি উদ্ধার করা হয়। নিহত মমিনুল রংপুর নগরীর ৩০ নং ওয়ার্ডের নাচনিয়া বস্তির আব্দুল মালেকের ছেলে।পুলিশ ও স্থানীয়রা জানান, মমিনুল কিছুটা বুদ্ধিপ্রতিবন্ধী প্রকৃতির ছিলেন। সমাজসেবা অধিদফতর থেকে সম্প্রতি তাকে একটি চার্জার রিকশা প্রদান করা হয়। বুধবার রাতে অজ্ঞাত দুর্বৃত্তরা তাকে গলা কেটে হত্যার পর রিকশাটি নিয়ে যায়।পথচারীরা মদামদন এলাকার দিকে যাওয়ার সময় রাস্তার পাশে উল্লেখিত এলাকায় মরদেহ পরে থাকতে দেখে পুলিশে খবর দিলে পুলিশ ঘটনাস্থল থেকে মরদেহ উদ্ধার করে।কাউনিয়া থানা পুলিশের ভারপ্রাপ্ত কর্মকর্তা (ওসি) মামুন-অর-রশীদ জানান, মরদেহ উদ্ধার করে ময়নাতদন্তের জন্য রংপুর মেডিকেল কলেজ হাসপাতালে পাঠানো হয়েছে।জিতু কবীর/বিএ</body>
</article>
