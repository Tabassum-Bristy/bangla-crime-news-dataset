<article>
  <headline>
বালুবোঝাই ট্রাক্টরের নিচে প্রাণ গেল সাব্বিরের
</headline>
  <url>https://www.jagonews24.com/country/news/485548</url>
  <published_at>
</published_at>
  <category>খুন</category>
  <body>গাইবান্ধার গোবিন্দগঞ্জে বালুবোঝাই ট্রাক্টরের চাপায় সাব্বির মিয়া (৫) নামে এক শিশুর মৃত্যু হয়েছে। এ ঘটনায় আহত হয়েছেন শিশুটির মা সালমা বেগম ও দাদি পারভীন বেওয়া। পরে আহতদের উদ্ধার করে গোবিন্দগঞ্জ উপজেলা স্বাস্থ্য কমপ্লেক্সে ভর্তি করা হয়েছে।মঙ্গলবার রাতে গোবিন্ধগঞ্জ উপজেলার তালুক কানুপুর ইউনিয়নের সমসপাড়া এলাকায় এ দুর্ঘটনা ঘটে। নিহত সাব্বির একই এলাকায় পাপুল মিয়ার ছেলে।প্রত্যক্ষদর্শীরা জানান, শিশু সাব্বির তার মা ও দাদির সঙ্গে কাটাখালী বালুয়াহাট থেকে ভ্যানযোগে বাড়ি ফিরছিল। পথিমধ্যে সমসপাড়া এলাকা থেকে দ্রুতগতিতে আসা একটি বালুবোঝাই ট্রাক্টর ভ্যানটিকে সজোরে ধাক্কা দেয়। এতে ভ্যানে থাকা শিশু সাব্বির ছিটকে পড়ে ট্রাক্টরের চাকায় পিষ্ট হয়ে ঘটনাস্থলেই মারা যায়। এতে সাব্বিরের মা ও দাদি আহত হন। পরে স্থানীয়রা আহতদের উদ্ধার করে গোবিন্দগঞ্জ উপজেলা স্বাস্থ্য কমপ্লেক্সে ভর্তি করে।গোবিন্দগঞ্জ থানা পুলিশের ভারপ্রাপ্ত কর্মকর্তা (ওসি) মেহেদী হাসান বিষয়টি নিশ্চিত করে জানান, ঘটনাস্থলে পুলিশ পাঠানো হয়েছে। এ ঘটনায় ঘাতক ট্রাক্টরটিকে আটক করা হলেও চালক পালিয়ে গেছে।জাহিদ খন্দকার/আরএআর/জেআইএম</body>
</article>
