<article>
  <headline>
দুই বছরের সন্তানকে গলা কেটে হত্যা করল মা
</headline>
  <url>https://www.jagonews24.com/country/news/507151</url>
  <published_at>
</published_at>
  <category>খুন</category>
  <body>চুয়াডাঙ্গার আলমডাঙ্গায় ২ বছরের সন্তানকে বঁটি দিয়ে গলা কেটে হত্যা করেছে মা। সোমবার ভোরে এ মর্মান্তিক ঘটনা ঘটে। ওই নারী মানসিক ভারসাম্যহীন বলে জানা গেছে।জানা গেছে, চুয়াডাঙ্গা জেলার আলমডাঙ্গা উপজেলার সনাতনপুর গ্রামের গ্রাম্য ডাক্তার মামুন অর রশিদের স্ত্রী শামীমা খাতুন (৩৫) মানসিক ভারসাম্যহীন। তাদের ৩টি সন্তান রয়েছে। ছোট সন্তান স্নেহা। বয়স মাত্র ২ বছর। সোমবার ভোরে শামীমা খাতুন তার ঘুমন্ত মেয়েকে ডেকে তুলে দোতলায় সিঁড়িঘরের পাশে রান্নাঘরে নিয়ে যায়। সেখানে বঁটি দিয়ে তার গলা কেটে হত্যা করে।শামীমার স্বামীর দাবি, শামীমা মানসিক রোগী। এর আগেও সে এমন ঘটনা ঘটানোর চেষ্টা করেছিল।আলমডাঙ্গা থানা পুলিশের ভারপ্রাপ্ত কর্মকর্তা মুন্সী আসাদ ঘটনার সত্যতা স্বীকার করে বলেন, ঘাতক শামীমাকে পুলিশ গ্রেফতার করেছে।সালাউদ্দীন কাজল/এফএ/পিআর</body>
</article>
