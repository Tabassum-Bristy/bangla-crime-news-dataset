<article>
  <headline>
নবীনগরে প্রতিপক্ষের গুলিতে যুবক নিহত
</headline>
  <url>https://www.jagonews24.com/country/news/403821</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ার নবীনগর উপজেলায় প্রতিপক্ষের গুলিতে শামীম সরকার (২৫) নামে এক যুবক নিহত হয়েছেন। রোরবার সন্ধ্যা ৬টার দিকে উপজেলার পশ্চিম ইউনিয়নের চরলাপাং গ্রামে এ ঘটনা ঘটে। নিহত শামীম ওই গ্রামের আলমাস সরকারের ছেলে। এ ঘটনায় দুইজন আহত হয়েছেন। তাদেরকে উপজেলা স্বাস্থ্য কমপ্লেক্সে ভর্তি করা হয়েছে।নবীনগর থানা পুলিশের পরিদর্শক (তদন্ত) রাজু আহমেদ ঘটনার সত্যতা নিশ্চিত করে জানান, আধিপত্য বিস্তারকে কেন্দ্র করে চরলাপাং গ্রামের বাসিন্দা জাফর ও ফারুকের মধ্যে দীর্ঘদিন ধরে বিরোধ চলে আসছিল। এ নিয়ে উভয়পক্ষের মধ্যে বেশ কয়েকটি মামলাও রয়েছে।এসব মামলার কিছু আসামি পার্শ্ববর্তী নরসিংদী জেলার রায়পুরা উপজেলার মির্জাচর গ্রামেও বসবাস করে। রোববার সন্ধ্যায় দুই পক্ষের লোকজনদের মধ্যে ধাওয়া পাল্টা ধাওয়া হয়। এক পর্যায়ে মির্জাচর গ্রাম থেকে কিছু লোক এসে চরলাপাং গ্রামে হামলা চালায়।এ ঘটনায় গুলিবিদ্ধ হয় শামীম। পরে তাকে উদ্ধার করে নবীনগর উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করে। তবে এ ঘটনায় এখনও পর্যন্ত থানায় কোনো মামলা দায়ের হয়নি বলেও জানান তিনি।আজিজুল সঞ্চয়/এমএএস/আরআইপি</body>
</article>
