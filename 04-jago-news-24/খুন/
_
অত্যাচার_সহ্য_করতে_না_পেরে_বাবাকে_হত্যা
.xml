<article>
  <headline>
অত্যাচার সহ্য করতে না পেরে বাবাকে হত্যা
</headline>
  <url>https://www.jagonews24.com/international/news/416998</url>
  <published_at>
</published_at>
  <category>খুন</category>
  <body>পড়াশুনায় বন্ধুদের থেকে একটু পিছিয়ে পড়ায় প্রত্যেকদিন বেধড়ক মারধর করত বাবা। সেই শাসন সহ্য করতে না পেরে বাবাকেই খুন করে বসল ১৫ বছরের এক কিশোরী।মধ্য চীনের একটি ছোট শহরের এই ঘটনা সামাজিক মিডিয়াতে এখন রীতিমতো ভাইরাল। পুলিশ ওই কিশোরীকে গ্রেফতার করেছে।ওই কিশোরীর বাবা স্থানীয় একটি স্কুলে অঙ্কের শিক্ষকতা করতেন। মেয়ের পড়াশুনো নিয়ে রীতিমতো চিন্তিত ছিলেন তিনি। আর তার জের ধরে প্রায় প্রতিদিনই বাড়ি ফিরে মেয়েকে মারধর করতেন তিনি।মেয়েকে মারধর করতে দেখে তার মা বাধা দিতে গেলে তাকেও মারধর করা হয়। এমন বেধড়ক মারধর সহ্য করতে না পেরে বাবার বুকে ছুরি বসিয়ে দেয় অভিযুক্ত কিশোরী। হাসপাতালে নিয়ে গেলে তাকে মৃত ঘোষণা করেন চিকিত্সকরা।এই ঘটনায় নিজের দোষ স্বীকার করে নিয়েছে ওই কিশোরী।টিটিএন/এমএস</body>
</article>
