<article>
  <headline>
ভাড়ার টাকা নিয়ে ছুরিকাঘাত : পরিবহন শ্রমিকের মৃত্যু
</headline>
  <url>https://www.jagonews24.com/country/news/389224</url>
  <published_at>
</published_at>
  <category>খুন</category>
  <body>ময়মনসিংহ শহরে সহকর্মীর ছুরিকাঘাতে আহত এক পরিবহন শ্রমিকের মৃত্যু হয়েছে। সোমবার সকালে ময়মনসিংহ মেডিকেল কলেজ হাসপাতালে চিকিৎসাধীন অবস্থায় তার মৃত্যু হয়।নিহত শাহাব উদ্দিন (৩০) শহরের আগ্রাকান্দা এলাকার আব্দুল জলিলের ছেলে।কোতোয়ালি থানার ভারপ্রাপ্ত কর্মকর্তা (ওসি) মাহামুদুল ইসলাম বিষয়টি নিশ্চিত করে বলেন, রোববার বিকেলে মাসকান্দা বাসস্ট্যান্ডে ভাড়ার টাকা ভাগভাটোয়ারা নিয়ে জুয়েল নামে এক সহকর্মীর সঙ্গে শাহাব উদ্দিনের কথা কাটাকাটি হয়। এরই জেরে শাহাবকে ছুরিকাঘাত করেন জুয়েল। স্থানীয়রা গুরুতর আহত শাহাবকে ময়মনসিংহ মেডিকেলে কলেজ হাসপাতালে ভর্তি করালে চিকিৎসাধীন অবস্থায় সোমবার সকালে তার মৃত্যু হয়।এফএ/জেআইএম</body>
</article>
