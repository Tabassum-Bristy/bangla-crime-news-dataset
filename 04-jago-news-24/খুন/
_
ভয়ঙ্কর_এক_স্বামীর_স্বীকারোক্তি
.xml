<article>
  <headline>
ভয়ঙ্কর এক স্বামীর স্বীকারোক্তি
</headline>
  <url>https://www.jagonews24.com/country/news/382402</url>
  <published_at>
</published_at>
  <category>খুন</category>
  <body>নেত্রকোনার আটপাড়ায় নিজ ঘরে স্ত্রীকে কুপিয়ে হত্যা করেছেন স্বামী। এ ঘটনার পর নাটকীয়ভাবে ওই স্বামী সকালে আপপাড়া থানায় হত্যার দায় স্বীকার করে আত্মসমর্পণ করেছেন।নিহত গৃহবধূর নাম রুমা আক্তার (৩৫)। তিনি আটপাড়া উপজেলার সুখারী ইউনিয়নের দক্ষিণ সুখারী এলাকার জামাল উদ্দিন সরকারের স্ত্রী।পুলিশ ও স্থানীয় সূত্রে জানা গেছে, সোমবার রাতে রুমার স্বামী জামাল পারিবারিক কলহের জের ধরে রুমাকে গলাটিপে ও ধারাল অস্ত্র দিয়ে কুপিয়ে হত্যা করে। সকালে স্ত্রীকে হত্যার পর নিজের দোষ স্বীকার করে আত্মসমর্পণ করেন স্বামী। তার বিরুদ্ধে মামলার প্রস্তুতি চলছে।বিষয়টি নিশ্চিত করে আটপাড়া থানা পুলিশের ভারপ্রাপ্ত কর্মকর্তা (ওসি-তদন্ত) এটিএম মাহমুদুল হাসান জাগো নিউজকে বলেন, স্ত্রী হত্যার দায় স্বীকার করে থানায় আত্মসর্মপণ করেছেন জামাল।এর আগে ২০০৭ সালে একইভাবে তার ছোট ভাই জালাল উদ্দিন সরকারের স্ত্রীকে হত্যার পর থানায় এসে আত্মসমর্পণ করেন। পরে তার বিরুদ্ধে হত্যা মামলা করা হয়। এ নিয়ে অভিযুক্ত ওই ব্যক্তি কয়েক বছর কারাভোগের পর উচ্চ আদালত থেকে জামিনে মুক্ত হয়ে আবার এ হত্যাকাণ্ড ঘটান।কামাল হোসাইন/এএম/আরআইপি</body>
</article>
