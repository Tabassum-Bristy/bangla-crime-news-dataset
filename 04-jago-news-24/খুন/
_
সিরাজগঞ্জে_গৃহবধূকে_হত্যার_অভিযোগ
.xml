<article>
  <headline>
সিরাজগঞ্জে গৃহবধূকে হত্যার অভিযোগ
</headline>
  <url>https://www.jagonews24.com/country/news/354844</url>
  <published_at>
</published_at>
  <category>খুন</category>
  <body>সিরাজগঞ্জের তাড়াশে শাহনাজ পারভীন (৪০) নামে এক নারীকে হত্যার অভিযোগ উঠেছে। এ ঘটনায় নিহতের মা হত্যার অভিযোগে থানা লিখিত অভিযোগ করা হয়েছে।বুধবার সকাল সাড়ে ১০টায় তাড়াশ থানার তালম ইউনিয়নের তালমমেলা গ্রাম থেকে তার মৃতদেহ উদ্ধার করে পুলিশ।নিহত শাহনাজ পারভীন তালম মেলা গ্রামের আব্দুল মমিনের স্ত্রী ও একই গ্রামের সোনাউল্লার মেয়ে।নিহতের পরিবারের বরাত দিয়ে স্থানীয় তালম ইউনিয়নের ৮নং ওয়ার্ডের ইউপি সদস্য আবু তালেব জানান, মঙ্গলবার রাতে খাবার খেয়ে ঘুমিয়ে পড়েন শাহনাজ পারভীন। রাত ১১টার দিকে তার স্বামী বাজার থেকে বাড়ি ফিরে স্ত্রীকে ডাকাডাকি করে। তার কোন সাড়াশব্দ না পেয়ে বাড়ির আশেপাশের লোকজনকে ডেকে এনে ঘরের দরজা ভেঙে ফেলে। ভেতরে প্রবেশ করে শাহনাজ পারভীনের মরদেহ মধ্যে পড়ে থাকতে দেখে স্থানীয়রা। খবর পেয়ে বুধবার সকালে পুলিশ ঘটনাস্থলে পৌঁছে নিহতের মরদেহ উদ্ধার করে।তাড়াশ থানা পুলিশের ভারপ্রাপ্ত কর্মকর্তা (ওসি তদন্ত) ফজলে আশিক জানান, নিহতের মরদেহ উদ্ধার করা হয়েছে। এ ঘটনায় বুধবার সকালে শাহনাজ পারভীনকে হত্যার অভিযোগ এনে তার মা থানায় লিখিত অভিযোগ করেছেন।ইউসুফ দেওয়ান রাজু/এএম/আইআই</body>
</article>
