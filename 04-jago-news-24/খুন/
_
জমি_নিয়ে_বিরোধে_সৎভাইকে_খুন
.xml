<article>
  <headline>
জমি নিয়ে বিরোধে সৎভাইকে খুন
</headline>
  <url>https://www.jagonews24.com/country/news/425370</url>
  <published_at>
</published_at>
  <category>খুন</category>
  <body>চাঁপাইনবাবগঞ্জের শিবগঞ্জে জমি সংক্রান্ত বিরোধের জের ধরে সৎভাইয়ের হাতে খুন হয়েছেন জাহাঙ্গীর আলম নামে এক ডিম বিক্রেতা । বৃহস্পতিবার দিবাগত রাতে উপজেলার মনাকষা ইউনিয়নের চৌধুরীটোলা এলাকায় এ ঘটনা ঘটে। শুক্রবার সকালে নিহতের মরদেহ উদ্ধার করে পুলিশ।নিহত জাহাঙ্গীর আলম উপজেলার মনাকষা ইউনিয়নের হাউসনগর গ্রামের বিশারত আলীর ছেলে। এ ঘটনায় জাহাঙ্গীরের সৎভাই কেতাব আলীকে আটক করেছে পুলিশ।চাঁপাইনবাবগঞ্জের অতিরিক্ত পুলিশ সুপার মাহবুব আলম খান জানান, মরদেহটি উদ্ধার করে ময়নাতদন্তের জন্য চাঁপাইনবাবগঞ্জ সদর আধুনিক হাসপাতালের মর্গে পাঠানো হয়েছে। ঘটনাস্থল থেকে একটি বাইসাইকেল, একটি মোবাইল ও তার কাছে থাকা ৩৭০০ টাকা উদ্ধার করা হয়। প্রাথমিক জিজ্ঞাসাবাদে হত্যার সঙ্গে জড়িত থাকার কথা স্বীকার করেছেন আটক সৎভাই কেতাব আলী।মোহা. আব্দুল্লাহ/আরএআর/পিআর</body>
</article>
