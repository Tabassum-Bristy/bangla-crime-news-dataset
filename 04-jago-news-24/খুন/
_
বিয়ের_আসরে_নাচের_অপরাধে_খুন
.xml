<article>
  <headline>
বিয়ের আসরে নাচের অপরাধে খুন
</headline>
  <url>https://www.jagonews24.com/international/news/436573</url>
  <published_at>
</published_at>
  <category>খুন</category>
  <body>বিয়ের আসরে ঢুকে নেচেছিলেন তিনি। সেই ‘অপরাধে’ এক দলিত যুবককে বিয়ের আসরেই গুলি করে খুনের অভিযোগ উঠেছে। বিহারের মুজফফরপুরে এ ঘটনা ঘটেছে। নিহত ওই যুবকের নাম নবীন মাঁঝি (২২)। তিনি মুসাহার সম্প্রদায়ের।পুলিশ জানিয়েছে, মুজফফরপুর থেকে ৩০ কিলোমিটার দূরে আভি ছাপরা গ্রামে এক প্রতিপত্তিশালী ব্যক্তির বিয়ে চলছিল। বিয়েতে নাচগানেরও আয়োজন ছিল। সেই নাচের আসরেই ঢুকে পড়েন নবীন।অভিযোগ, তখনই তাঁর উপর চড়াও হয় পাত্রপক্ষের লোকেরা। ভিড়ের মধ্যে থেকেই কেউ একজন নবীনকে লক্ষ্য করে গুলি করে। এতে ঘটনাস্থলেই মৃত্যু হয় নবীনের।এই ঘটনাকে কেন্দ্র করে পরে গ্রামবাসী ও পাত্রপক্ষের মধ্যে সংঘর্ষ বেধে যায়। পাত্রের বাড়িতে ভাঙচুর ও লুঠপাটের পাশাপাশি বেশ কয়েকটি গাড়িতে আগুন জ্বালিয়ে দেওয়ার অভিযোগ ওঠে গ্রামবাসীদের বিরুদ্ধে।পাল্টা অভিযোগ দায়ের করেছেন নবীনের পরিবার। তাদের অভিযোগ, পাত্রের ভাইপো মুকেশ কুমার নবীনকে গুলি করে হত্যা করেছে।সরাইয়ার এসডিপিও শঙ্কর ঝা জানান, দু’পক্ষই অভিযোগ দায়ের করেছে। এই ঘটনায় এখনও পর্যন্ত কাউকে গ্রেফতার করা যায়নি।সূত্র: আনন্দবাজার।এসআর/এমএস</body>
</article>
