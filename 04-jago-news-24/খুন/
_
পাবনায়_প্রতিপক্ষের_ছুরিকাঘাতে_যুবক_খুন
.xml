<article>
  <headline>
পাবনায় প্রতিপক্ষের ছুরিকাঘাতে যুবক খুন
</headline>
  <url>https://www.jagonews24.com/country/news/443900</url>
  <published_at>
</published_at>
  <category>খুন</category>
  <body>পাবনা সদর উপজেলার দোগাছি ইউনিয়নের কুলুনিয়া গ্রামে প্রতিপক্ষের ছুরিকাঘাতে মনিরুল ইসলাম (২৫) নামের এক যুবক খুন হয়েছেন।এ ঘটনায় আহত হয়েছেন তার বাবা ইজারুল ইসলাম। শনিবার রাত ১১টার দিকে এ ঘটনা ঘটে। রোববার সকালে পুলিশ নিহতের মরদেহ উদ্ধার করে ময়নাতদন্তের জন্য পাবনা জেনারেল হাসপাতাল মর্গে পাঠিয়েছে।পাবনা সদর থানা পুলিশের ওসি ওবাইদুল ইসলাম বলেন, কুলুনিয়া গ্রামের প্রতিবেশী সাবেক ইউপি সদস্য রবিউল ইসলাম ও মনিরুল ইসলামের মধ্যে জমি নিয়ে পারিবারিক বিরোধ চলছিল।এরই জেরে শনিবার রাতে দুইজনের মধ্যে কথা কাটাকাটির একপর্যায়ে মনিরুলকে ছুরিকাঘাত করে রবিউল। এ সময় মনিরুলের বাবা ইজারুল বাধা দিতে গেলে তাকেও ছুরিকাঘাত করা হয়। গুরুতর আহত দুইজনকে উদ্ধার করে স্থানীয়রা পাবনা জেনারেল হাসপাতালে নিয়ে গেলে কর্তব্যরত চিকিৎসক মনিরুলকে মৃত ঘোষণা করেন। তার বাবা ইজারুল ইসলাম এখনো হাসপাতালে চিকিৎসাধীন।ওসি আরও বলেন, মরদেহ উদ্ধার করে ময়নাতদন্তের জন্য হাসপাতালের মর্গে পাঠানো হয়েছে। এ ঘটনায় মামলা দায়েরের প্রস্তুতি চলছে।একে জামান/এএম/আরআইপি</body>
</article>
