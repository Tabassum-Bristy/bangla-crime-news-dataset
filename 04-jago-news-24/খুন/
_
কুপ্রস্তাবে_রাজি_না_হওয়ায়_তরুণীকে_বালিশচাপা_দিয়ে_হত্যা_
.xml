<article>
  <headline>
কুপ্রস্তাবে রাজি না হওয়ায় তরুণীকে বালিশচাপা দিয়ে হত্যা!
</headline>
  <url>https://www.jagonews24.com/country/news/427249</url>
  <published_at>
</published_at>
  <category>খুন</category>
  <body>সিরাজগঞ্জের এনায়েতপুর উপজেলায় বিউটি খাতুন (২০) নামে এক স্বামী পরিত্যক্তা তরুণীকে বালিশচাপা দিয়ে হত্যার অভিযোগ পাওয়া গেছে।সোমবার দুপুর সাড়ে ১২টার দিকে এনায়েতপুর থানার খোকশাবাড়ি পশ্চিমপাড়া থেকে তার মরদেহ উদ্ধার করে পুলিশ। নিহত বিউটি ওই গ্রামের সাচ্চু মিয়ার মেয়ে।নিহতের মা কমেলা খাতুন অভিযোগ করে বলেন, স্বামীর সঙ্গে ছাড়াছাড়ি হওয়ার পর থেকে বিউটি আমাদের বাড়িতেই থাকতো। এই সুযোগে পাশের বাড়ির রাজমিস্ত্রি আব্দুর রাজ্জাকের ছেলে এক সন্তানের জনক ফারুক হোসেন বিউটিকে বিয়ের প্রলোভনে কুপ্রস্তাব দিয়ে আসছিল।বিষয়টি ফারুকের পরিবারকে জানানো হলেও তারা কোনো ব্যবস্থা নেয়নি। কুপ্রস্তাবে রাজি না হওয়ায় রোববার রাতে সিঁধ কেটে বিউটির ঘরে প্রবেশ করে বালিশচাপা দিয়ে তাকে হত্যা করেছে ফারুক।সকালে বিউটির ঘরের দরজা খোলা দেখে এগিয়ে যাই। এ সময় মেঝেতে গলায় ওড়না পেঁচানো অবস্থায় বিউটির মরদেহ দেখতে পাই। ঘটনার পর থেকে ফারুক তার পরিবার নিয়ে পলাতক রয়েছে।এনায়েতপুর থানা পুলিশের ভারপ্রাপ্ত কর্মকর্তা (ওসি) রাশিদুল ইসলাম বিশ্বাস জানান, ৫ বছর আগে চৌহালী উপজেলার স্থল ইউনিয়নের কোচ গ্রামের আব্দুল্লাহ শেখের সঙ্গে বিয়ে হয় বিউটির।প্রায় তিন মাস আগে পারিবারিক কলহের জের ধরে বিউটিকে তার স্বামী তালাক দেয়। এরপর থেকে তিনি তার বাবার বাড়িতে বসবাস করে আসছিলেন।সোমবার সকালে নিজ ঘরের মধ্যে বিউটির মরদেহ পড়ে থাকতে দেখে পরিবারের লোকজন থানায় খবর দেয়। খবর পেয়ে ঘটনাস্থলে পৌঁছে নিহতের মরদেহ উদ্ধার করে সিরাজগঞ্জ সদর হাসপাতাল মর্গে পাঠানো হয়।ময়নাতদন্তের প্রতিবেদনের পর তার মৃত্যুর কারণ জানা যাবে। এ ঘটনায় মামলার প্রক্রিয়া চলছে। এ নিয়ে বিউটির মা স্থানীয় ফারুকের বিরুদ্ধে অভিযোগ করেছেন। বিষয়টি তদন্ত করে দেখা হচ্ছে।ইউসুফ দেওয়ান রাজু/এএম/পিআর</body>
</article>
