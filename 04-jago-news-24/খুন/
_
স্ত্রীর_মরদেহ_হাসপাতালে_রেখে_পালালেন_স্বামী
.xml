<article>
  <headline>
স্ত্রীর মরদেহ হাসপাতালে রেখে পালালেন স্বামী
</headline>
  <url>https://www.jagonews24.com/country/news/424847</url>
  <published_at>
</published_at>
  <category>খুন</category>
  <body>যৌতুকের টাকা দিতে না পারায় শাবনাজ (২৪) নামে এক নারীকে পিটিয়ে হত্যা করেছেন স্বামী। সোমবার গভীর রাতে কক্সবাজার পৌরসভার বাদশাঘোনায় এ হত্যার ঘটনা ঘটে। পরে স্ত্রীর মরদেহ হাসপাতালে রেখে পালিয়ে যান স্বামী।নিহত শাবনাজ বাদশাঘোনা এলাকার হেলাল উদ্দিনের স্ত্রী ও একই এলাকার মুদির দোকানদার জাফর আলমের মেয়ে। দাম্পত্য জীবনে তাদের এক সন্তান রয়েছে।স্থানীয় সূত্র জানায়, যৌতুকের দাবিতে স্বামী হেলাল উদ্দিন প্রায় সময় স্ত্রীকে মারধর করত। বাবার বাড়ি থেকে টাকা আনার জন্য চাপ প্রয়োগ করত।এরই জের ধরে সোমবার রাত ১টার দিকে শাবনাজকে মারধর করে হেলাল। পরে হেলালই তাকে হাসপাতাল নিয়ে যায়। সেখানে চিকিৎসকরা শাহনাজকে মৃত ঘোষণা করেন। এটি শোনার পর সেখান থেকে পালিয়ে যান স্বামী হেলাল।নিহতের বাবা জাফর আলম বলেন, প্রতি মাসে মেয়ের পরিবারকে চালসহ নানা পণ্য দিয়ে সহযোগিতা করতাম। প্রায় সময় হেলালকে টাকাও দিতাম। এরপরও হেলাল আমার মেয়েকে পিটিয়ে মেরে ফেলেছে।কক্সবাজার পৌরসভার ৯ নং ওয়ার্ডের কাউন্সিলর হেলাল উদ্দিন কবির বলেন, নিহতের শরীরের বিভিন্ন স্থানে আঘাতের চিহ্ন রয়েছে। শুনেছি হেলালের স্বভাব চরিত্র ভালো নয়। সে চুরি-ছিনতাইসহ মাদক সেবনে জড়িত।কক্সবাজার সদর থানা পুলিশের ওসি (অপারেশন) মাঈন উদ্দিন বলেন, নিহতের মরদেহ ময়নাতদন্তের জন্য কক্সবাজার সদর হাসপাতাল মর্গে রাখা হয়েছে। অভিযুক্ত স্বামীকে ধরতে পুলিশ অভিযান চালাচ্ছে।সায়ীদ আলমগীর/এএম/পিআর</body>
</article>
