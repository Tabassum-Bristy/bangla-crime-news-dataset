<article>
  <headline>
নেত্রকোনায় স্ত্রীকে কুপিয়ে হত্যা, স্বামী আটক
</headline>
  <url>https://www.jagonews24.com/country/news/331813</url>
  <published_at>
 </published_at>
  <category>খুন</category>
  <body>নেত্রকোনা সদরে স্ত্রী খুনের ঘটনায় রোববার রাতে স্বামীকে আটক করেছে পুলিশ। ঘাতক সাইফুল ইসলাম (২৮) একই এলাকার ধিতপুর গ্রামের হেকমত আলীর ছেলে। সে সাত/আট বছর আগে রুমা আক্তারকে বিয়ে করে শ্বশুর বাড়িতে বসবাস করে আসছিল।পুলিশ সূত্রে জানা যায়, রোববার রাত পৌনে ৮টার দিকে পারিবারিক কলহের জেরে নেত্রকোনা সদর উপজেলার সিংহের বাংলার ইউনিয়নের ফরিদপুর নয়াপাড়া গ্রামের নজরুল ইসলামের মেয়ে রুমা আক্তারকে (২৩) কুপিয়ে হত্যা করে তার মাদকাসক্ত স্বামী।নেত্রকোনা মডেল থানার এসআই আল আমিন জানান, ঘটনার পর মরদেহ উদ্ধার করে ময়নাতদন্তের জন্যে নেত্রকোনা আধুনিক সদর হাসপাতাল মর্গে পাঠানো হয়েছে। রোববার রাতে অভিযান চালিয়ে নিহতের স্বামী সাইফুলকে আটক করা হয়েছে। সাইফুল মাদকাসক্ত ছিল এবং শ্বশুর বাড়িতে থেকে অটোরিকশা চালাতো বলেও জানান তিনি।কামাল হোসাইন/এফএ/জেআইএম</body>
</article>
