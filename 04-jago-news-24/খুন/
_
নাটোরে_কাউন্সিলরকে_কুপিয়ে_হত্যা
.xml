<article>
  <headline>
নাটোরে কাউন্সিলরকে কুপিয়ে হত্যা
</headline>
  <url>https://www.jagonews24.com/country/news/476157</url>
  <published_at>
</published_at>
  <category>খুন</category>
  <body>নাটোরের লালপুর উপজেলার গোপালপুর পৌর এলাকায় জামিরুল ইসলাম (৪০) নামে এক ওয়ার্ড কাউন্সিলরকে কুপিয়ে হত্যা করেছে সন্ত্রাসীরা। রোববার দুপুর দেড়টার দিকে পৌরসভার বিরোপাড়া মহল্লায় এ ঘটনা ঘটে।নিহত জামিরুল ইসলাম বিরোপাড়া মহল্লার কমর উদ্দিনের ছেলে এবং ৯নং ওয়ার্ডের কাউন্সিলর।লালপুর থানা পুলিশের ভারপ্রাপ্ত কর্মকর্তা (ওসি) নজরুল ইসলাম জুয়েল জানান, স্থানীয় যুবলীগ কর্মী জাহারুল হত্যার ঘটনায় জড়িতদের গ্রেফতারের দাবিতে রোববার একটি মানববন্ধনের আয়োজন করে এলাকাবাসী। মানববন্ধন শেষে কাউন্সিলর জামিলুর রহমান লালপুর উপজেলা পরিষদের সামনে দাঁড়িয়ে ছিলেন। এ সময় প্রতিপক্ষের লোকজন অতর্কিত হামলা চালিয়ে তাকে কুপিয়ে জখম করে পালিয়ে যায়। পরে স্থানীয়রা গুরুতর আহত অবস্থায় কাউন্সিলর জামিলুর রহমানকে লালপুর উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন।রেজাউল করিম রেজা/আরএআর/জেআইএম</body>
</article>
