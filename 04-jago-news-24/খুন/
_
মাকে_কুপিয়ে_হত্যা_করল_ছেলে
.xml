<article>
  <headline>
মাকে কুপিয়ে হত্যা করল ছেলে
</headline>
  <url>https://www.jagonews24.com/country/news/521812</url>
  <published_at>
</published_at>
  <category>খুন</category>
  <body>ময়মনসিংহের মুক্তাগাছা উপজেলায় মাকে কুপিয়ে হত্যা করেছে ছেলে। পৌর শহরের ঈশ্বরগ্রাম এলাকায় বৃহস্পতিবার সকালে এ ঘটনা ঘটেছে।নিহত মায়ের নাম রোকেয়া বেগম (৬৫)। তার মরদেহ উদ্ধার করে মর্গে পাঠিয়েছে পুলিশ। পাশাপাশি ঘাতক ছেলে রুবেলকে (২৮) আটক করা হয়েছে।পুলিশ ও স্থানীয়রা জানায়, মুক্তাগাছা শহরের ঈশ্বরগ্রাম এলাকার আবুল কালামের তিন ছেলের মধ্যে মেজো ছেলে রুবেল মাদকাসক্ত হয়ে পড়ে। সম্প্রতি নেশার পাশাপাশি মানসিক ভারসাম্যহীন হয়ে পড়ে রুবেল।বুধবার সকালে নেশার টাকা চেয়ে না পেয়ে মা রোকেয়া বেগমকে দা দিয়ে কুপিয়ে আহত করে রুবেল। গুরুতর অবস্থায় রোকেয়াকে ময়মনসিংহ মেডিকেল কলেজ হাসপাতালে ভর্তি করা হয়। বৃহস্পতিবার সকালে রোকেয়ার অবস্থার অবনতি হলে উন্নত চিকিৎসার জন্য ঢাকায় নেয়ার পথে মৃত্যু হয়।ঘটনার সত্যতা নিশ্চিত করে মুক্তাগাছা থানা পুলিশের ভারপ্রাপ্ত কর্মকর্তা (ওসি) মোহাম্মদ আলী মাহমুদ বলেন, এ ঘটনায় ছেলে রুবেলকে আটক করা হয়েছে। থানায় মামলার প্রস্তুতি চলছে। নিহতের মরদেহ উদ্ধার করে মর্গে পাঠানো হয়েছে।এএম/এমকেএইচ</body>
</article>
