<article>
  <headline>
চৌকা সীমান্তে বিএসএফের গুলিতে বাংলাদেশি নিহত
</headline>
  <url>https://www.jagonews24.com/country/news/458545</url>
  <published_at>
</published_at>
  <category>খুন</category>
  <body>চাঁপাইনবাবগঞ্জের চৌকা সীমান্তে বিএসএফের গুলিতে এক বাংলাদেশি রাখাল নিহত হয়েছেন। সোমবার ভোরে সীমান্ত দিয়ে গরু আনতে গেলে তাকে গুলি করে বিএসএফ। নিহত জেমি (৩০) শিবগঞ্জ উপজেলার পারচৌকা গ্রামের আব্দুল হামিদের ছেলে।স্থানীয় সূত্র জানায়, সোমবার ভোরে শিবগঞ্জ উপজেলার চৌকা সীমান্ত দিয়ে গরু আনার জন্য একদল বাংলাদেশি রাখাল ভারতে অবৈধভাবে অনুপ্রবেশ করলে ভারতের দৌলতপুর বিএসএফ ক্যাম্পের সদস্যরা তাদের লক্ষ্য করে গুলি চালায়। এ সময় জেমি গুলিবিদ্ধ হলে সঙ্গীরা তাকে বাংলাদেশের অভ্যন্তরে নিয়ে আসে। পরে নিজ বাড়িতে তার মৃত্যু হয়। বর্তমানে তার মরদেহ বাড়িতেই রয়েছে।চাঁপাইনবাবগঞ্জ-৫৯ বিজিবি ব্যাটালিয়নের অধিনায়ক লে. কর্নেল রাসেদ আলী বলেন, বিষয়টি আমি জানি না। খোঁজখবর নিয়ে পরে আপনাদের জানাবো।মোহা. আব্দুল্লাহ/এএম/জেআইএম</body>
</article>
