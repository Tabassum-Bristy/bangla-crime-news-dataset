<article>
  <headline>
ছাত্রদল নেতা রাজু হত্যা, ৯ জন কারাগারে
</headline>
  <url>https://www.jagonews24.com/country/news/464236</url>
  <published_at>
</published_at>
  <category>খুন</category>
  <body>সিলেট মহানগর ছাত্রদলের সাবেক সহ-প্রচার সম্পাদক ফয়জুল হক রাজু হত্যা মামলায় দলীয় নয় নেতাকর্মীকে কারাগারে পাঠানোর নির্দেশ দিয়েছেন আদালত।সোমবার মহানগর দায়রা জজ আদালতের বিচারক ইব্রাহিম মিয়ার আদালতে উপস্থিত হয়ে জামিন প্রার্থনা করলে জামিন নামঞ্জুর করে তাদের কারাগারে পাঠানো হয়।তারা হলেন- ছাত্রদলকর্মী মুস্তাফিজুর রহমান, আরাফাত আহমদ, এনামুল হক, ফরহাদ আহমদ, নজরুল ইসলাম ওরফে জুনিয়র নজরুল, একরামূল হক, মামুন আহমদ, আফজল আহমদ ও মো. নয়ন।গত ১৩ আগস্ট সিলেট সিটি কর্পোরেশনের নবনির্বাচিত মেয়র আরিফুল হক চৌধুরীর বিজয় মিছিল শেষে ফেরার পথে সিলেট মহানগর ছাত্রদলের সাবেক সহ-প্রচার সম্পাদক ফয়জুল হক রাজুকে কুপিয়ে হত্যা করা হয়।এ ঘটনায় রাজুর চাচা দবির আলী বাদী হয়ে ২৩ জনের নাম উল্লেখ করে হত্যা মামলা দায়ের করেন। এ মামলায় অজ্ঞাত আরও ১০-১৫ জনকে আসামি করা হয়।ছামির মাহমুদ/এএম/আরআইপি</body>
</article>
