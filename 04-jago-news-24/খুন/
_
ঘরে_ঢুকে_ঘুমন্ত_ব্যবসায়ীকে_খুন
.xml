<article>
  <headline>
ঘরে ঢুকে ঘুমন্ত ব্যবসায়ীকে খুন
</headline>
  <url>https://www.jagonews24.com/country/news/508257</url>
  <published_at>
</published_at>
  <category>খুন</category>
  <body>চুয়াডাঙ্গার আলমডাঙ্গা উপজেলায় সবুর আলী (৩৮) নামে ঘুমন্ত এক ব্যক্তিকে হত্যা করেছে সন্ত্রাসীরা। শুক্রবার গভীর রাতে উপজেলার হারদী গ্রামে এ ঘটনা ঘটে।নিহত সবুর আলী একই গ্রামের পলান মণ্ডলের ছেলে। তিনি গরু মোটাতাজাকরণ ব্যবসা করতেন।হারদী ইউনিয়ন কৃষকলীগ নেতা আনোয়ার হোসেন জানান, সবুর আলী চুরির ভয়ে রাতে বারবার ঘুম থেকে উঠে গরু দেখতেন। সে কারণে হয়তো ঘরের দরজা খুলে ঘুমিয়েছিলেন। তার স্ত্রী পাশের রুমে ঘুমাচ্ছিলেন। সেই সুযোগে গভীর রাতে ঘাতকরা ঘরে ঢুকে ঘুমন্ত সবুর আলীকে গুলি করে হত্যা করে।নিহত সবুর আলীর স্ত্রী সালমা খাতুন বলেন, রাত ২টার দিকে গুলির শব্দে আমার ঘুম ভেঙে যায়। এরপর উঠে দরজা খুলতে গিয়ে দেখি বাইরে থেকে আটকানো।তবে আলমডাঙ্গা থানা পুলিশের ওসি মুন্সি আসাদুজ্জামান বলেন, ঘাতকরা গুলি করেছে নাকি অন্য কিছু দিয়ে আঘাত করে হত্যা করেছে তা পরিষ্কার বোঝা যাচ্ছে না। ময়নাতদন্তের পর হয়তো বিষয়টি নিশ্চিত হওয়া যাবে।এফএ/জেআইএম</body>
</article>
