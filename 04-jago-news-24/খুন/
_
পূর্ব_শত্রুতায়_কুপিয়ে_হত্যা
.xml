<article>
  <headline>
পূর্ব শত্রুতায় কুপিয়ে হত্যা
</headline>
  <url>https://www.jagonews24.com/country/news/511820</url>
  <published_at>
</published_at>
  <category>খুন</category>
  <body>সিরাজগঞ্জের কামারখন্দে জমিজমা নিয়ে পূর্ব শত্রুতার জের ধরে আমজাদ মণ্ডল (৪২) নামে এক ব্যক্তিকে ধারালো অস্ত্র দিয়ে কুপিয়ে হত্যা করেছে দুর্বৃত্তরা।নিহত আমজাদ ওই গ্রামের মো. ফজেল মণ্ডলের ছেলে। রোববার (৭ জুলাই) ভোররাতে উপজেলার ঝাঐল ইউনিয়নের তেঘুরি গ্রামে এই ঘটনা ঘটেছে।নিহতের ভাগ্নে মো. নাজমুল হাসান জানান, পূর্ব শত্রুতার জের ধরে দুর্বৃত্তরা শনিবার দিনগত গভীর রাতে মামা আমজাদ মণ্ডলকে ডেকে বাড়ির বাইরে নিয়ে পেটে ধারালো অস্ত্র দিয়ে আঘাত করে পালিয়ে যায়। গুরুতর আহত অবস্থায় সিরাজগঞ্জ ২৫০ শয্যা বিশিষ্ট বঙ্গমাতা শেখ ফজিলাতুন্নেছা মুজিব জেনারেল হাসপাতালে নেয়ার পর মারা যান তিনি।কামারখন্দ থানার ভারপ্রাপ্ত কর্মকর্তা (ওসি) মো. হাবিবুল ইসলাম বলেন, জমিজমা নিয়ে পূর্ব শত্রুতার জের ধরে এই হত্যাকাণ্ড ঘটেছে। খবর পেয়ে পুলিশ ঘটনাস্থল পরিদর্শন করেছে। নিহতের মরদেহ উদ্ধারের পর ময়নাতদন্তের জন্য হাসপাতাল মর্গে পাঠানো হয়েছে। এ ঘটনায় মামলার প্রস্তুতি চলছে।ইউসুফ দেওয়ান রাজু/এমএমজেড/জেআইএম</body>
</article>
