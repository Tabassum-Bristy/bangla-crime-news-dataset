<article>
  <headline>
জাপানে বাংলাদেশি নারী খুন
</headline>
  <url>https://www.jagonews24.com/probash/article/486241</url>
  <published_at>
</published_at>
  <category>খুন</category>
  <body>জাপানে বাংলাদেশি নারী খুন হওয়ার খবর পাওয়া গেছে। শুক্রবার সন্ধ্যায় পুলিশ দেশটির সায়তামার বাসা থেকে শামীমার লাশ উদ্ধার করে।পুলিশ জানিয়েছে, শাহাদাত সোমবার তার স্ত্রীকে ধারালো ছুরি দিয়ে আঘাত করে হত্যার পর নিজে ট্রেনের নিচে পড়ে আত্মহত্যার চেষ্টা করলে নিরাপত্তাকর্মীরা উদ্ধার করে তাকে হাসপাতালে পাঠায়।মৃত গৃহবধূর ভাই আক্তার পুলিশকে জানায়, তার বোন হয়তো কোনো বিপদে আছে। খোঁজ নেয়ার জন্য পুলিশের সহযোগিতা কামনা করেন। পরে পুলিশ বাসায় গিয়ে শামীমার লাশ রক্তাক্ত অবস্থায় পড়ে থাকতে দেখেন।শাহাদাত তার স্ত্রীকে খুন করার কথা স্বীকার করেছে বলে জানান পুলিশ। টোকিওর উপকণ্ঠে সায়তামা প্রদেশের মাসুশিগে শহরের এক বাসায় দীর্ঘদিন ধরে থাকতেন বাংলাদেশি দম্পতি শামীমা আক্তার (৪০) ও তার স্বামী বি এম শাহাদাত হোসেন (৫১)।রাজশাহী বিশ্ববিদ্যালয়ে জনসংখ্যা বিজ্ঞান বিভাগের সাবেক এই ছাত্রী টোকিওর ন্যাশনাল সেন্টার ফর গ্লোবাল হেলথ আন্ড মেডিসিন হাসপাতালে এপিডোমলজি বিভাগের প্রধান ছিলেন। পিএইচডি ডিগ্রি নিয়ে ২০১১ সালে জাপানের এই প্রতিষ্ঠানে গবেষণা শুরু করেন।এমআরএম/এমকেএইচ</body>
</article>
