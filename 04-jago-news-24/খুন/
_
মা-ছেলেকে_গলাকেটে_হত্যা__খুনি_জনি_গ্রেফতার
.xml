<article>
  <headline>
মা-ছেলেকে গলাকেটে হত্যা : খুনি জনি গ্রেফতার
</headline>
  <url>https://www.jagonews24.com/national/news/368779</url>
  <published_at>
</published_at>
  <category>খুন</category>
  <body>রাজধানীর কাকরাইলে মা-ছেলেকে গলাকেটে হত্যার ঘটনায় হত্যাকারী সন্দেহে আল আমিন ওরফে জনিকে গ্রেফতার করা হয়েছে। শুক্রবার রাতে গোপালগঞ্জ থেকে তাকে গ্রেফতার করে র‌্যাব।র‌্যাব সদর দফতরের লিগ্যাল অ্যান্ড মিডিয়া উইং প্রধান মুফতি মাহমুদ খান এ তথ্য নিশ্চিত করেছেন।জনি জোড়া খুনের ঘটনায় দায়েরকৃত মামলার এজাহারভুক্ত ৩ নম্বর আসামি। র‌্যাবের দাবি, জনি হত্যাকাণ্ডে জড়িত থাকার বিষয়টি স্বীকার করেছেন।কারওয়ানবাজারে র‌্যাবের মিডিয়া সেন্টারে শনিবার বিকেলে এ বিষয়ে বিস্তারিত জানানো হবে বলে জানান মুফতি মাহমুদ খান।উল্লেখ্য, গত বুধবার সন্ধ্যায় কাকরাইলের ভিআইপি রোডের ৭৯/১ নম্বর বাসার গৃহকর্তা আবদুল করিমের প্রথম স্ত্রী শামসুন্নাহার করিম (৪৬) ও তার ছেলে শাওনকে (১৯) গলাকেটে হত্যা করে দুর্বৃত্তরা। এ ঘটনায় আব্দুল করিম ও তার তৃতীয় স্ত্রী শারমিন মুক্তাকে জিজ্ঞাসাবাদের জন্য থানায় নিয়ে জিজ্ঞাসাবাব্দ করে পুলিশ। পরে হত্যার পরিকল্পনাকারী হিসেবে তাদের গ্রেফতার দেখানো হয়। তাদের দেয়া তথ্য মতে, তাদের নির্দেশেই শারমিনের ভাই জনি তাদের দুইজনকে হত্যা করে বলে জানানো হয়।এআর/জেইউ/এআরএস/জেআইএম</body>
</article>
