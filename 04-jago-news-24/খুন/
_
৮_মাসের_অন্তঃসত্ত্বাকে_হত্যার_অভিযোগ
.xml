<article>
  <headline>
৮ মাসের অন্তঃসত্ত্বাকে হত্যার অভিযোগ
</headline>
  <url>https://www.jagonews24.com/country/news/431173</url>
  <published_at>
</published_at>
  <category>খুন</category>
  <body>তাসকিনা আক্তার ককিলা (২৬) নামে ৮ মাসের অন্তঃসত্ত্বা এক গৃহবধূকে হত্যার অভিযোগ উঠেছে শ্বশুর বাড়ির লোকজনের বিরুদ্ধে। শনিবার সকালে নীলফমারী ডিমলা উপজেলার নাউতরা ইউনিয়নের ভাটিয়াপাড়া গ্রামে এ ঘটনা ঘটে।মৃত গৃহবধূর বাবার পরিবার তাসকিনার স্বামী রেজাউল করিম (৩০) ও শাশুড়ী রেজিয়া আক্তারকে (৫০) আটক করে রেখেছে। তাসকিনার ৪ বছরের রোমানা নামে এক কন্যা সন্তান রয়েছে।জানা যায়, প্রায় ৮ বছর আগে নাউতরা ইউনিয়নের আকাশকুড়ি বটতলার তছির উদ্দিনের কন্যার তাসকিনার সঙ্গে একই ইউনিয়ের ভাটিয়াপাড়া গ্রামের ফজিবর রহমানের ছেলে রেজাউল ইসলামের বিয়ে হয়। শুক্রবার রাতে তাসকিনা শোয়ার ঘরে গলায় ফাঁস দিয়ে আত্মহত্যা করে। এ ঘটনার পর মেয়েটির পরিবারের দাবি তাকে হত্যা করে মরদেহ ঝুলিয়ে রেখেছে।নাউতরা ইউপি চেয়ারম্যান সাইফুল ইসলাম লেলিন ঘটনার সত্যতা নিশ্চিত করেছেন।ডিমলা থানা পুলিশের উপ পরিদর্শক (এসআই) এমাদ উদ্দিন মোহাম্মদ ফারুক ফিরোজ ঘটনাস্থলে রয়েছেন। এসআই এমাদ বলেন, তদন্ত করা হচ্ছে।জাহিদুল ইসলাম/আরএ/জেআইএম</body>
</article>
