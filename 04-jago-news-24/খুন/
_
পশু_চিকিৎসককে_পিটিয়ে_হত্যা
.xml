<article>
  <headline>
পশু চিকিৎসককে পিটিয়ে হত্যা
</headline>
  <url>https://www.jagonews24.com/country/news/467782</url>
  <published_at>
</published_at>
  <category>খুন</category>
  <body>সিরাজগঞ্জের চৌহালী উপজেলার পূর্বকোদালিয়া দক্ষিণপাড়া মহল্লায় কাউছার হোসেন (২৩) নামের এক পশু চিকিৎসককে পিটিয়ে হত্যার ঘটনা ঘটেছে। এ ঘটনায় জড়িত খাষপুখুরিয়া ইউপির সংরক্ষিত সদস্য শিরিন সুলতানাকে আটক করেছে পুলিশ।  শুক্রবার বিকেলে ইউপি সদস্যের বাড়িতে জমি সংক্রান্ত বিরোধের জেরে এ ঘটনা ঘটে। নিহত কাউছার ওই গ্রামের আন্তাজ আলীর ছেলে।নিহতের চাচা মাওলানা জয়নাল আবেদীন জানান, কাউছারের বাবা আন্তাজ আলীর সঙ্গে মহিলা মেম্বার শিরিন সুলতানার স্বামী রফিকুল ইসলাম বকুলের জমি নিয়ে বিরোধ ছিল। শুক্রবার বাড়িতে দাওয়াতের কথা বলে কাউছারকে ডেকে নিয়ে পিটিয়ে হত্যা করা হয়। এ ঘটনায় নিহতের বড় ভাই মিলটনসহ (৩২) আরও ৩ জন আহত হয়েছেন।চৌহালী থানা পুলিশের ওসি জাহাঙ্গীর আলম জানান, এ ঘটনায় নিহতের মা বাদী হয়ে ৫ জনকে আসামি করে থানায় হত্যা মামলা করেছেন। রাতেই আসামি সংরক্ষিত মহিলা ইউপি সদস্য শিরিন সুলতানাকে আটক করা হয়েছে। অন্য আসামিদের আটকের চেষ্টা চলছে।ইউসুফ দেওয়ান রাজু/এফএ/আরআইপি</body>
</article>
