<article>
  <headline>
পূর্বাচলে ৩ যুবকের গুলিবিদ্ধ মরদেহ
</headline>
  <url>https://www.jagonews24.com/national/news/450874</url>
  <published_at>
</published_at>
  <category>খুন</category>
  <body>নারায়ণগঞ্জের রূপগঞ্জ উপশহর থেকে অজ্ঞাত ৩ যুবকের গুলিবিদ্ধ মরদেহ উদ্ধার করেছে পুলিশ। শুক্রবার সকালে উপশহরের আলমপুরা এলাকার ৯নং সেক্টরের ১১নং ব্রিজের নিচ থেকে মরদেহগুলো উদ্ধার করা হয়।পুলিশ জানায়, সকালে ব্রিজের নিচে মরদেহগুলো পড়ে থাকতে দেখে এলাকাবাসী পুলিশে খবর দেয়। পরে পুলিশ গিয়ে মরদেহগুলো উদ্ধার করে। নিহতদের বয়স ২৮ থেকে ৩০ বছর। সবগুলো মরদেহই গুলিবিদ্ধ।অজ্ঞাত এ মরদেহগুলোর নাম পরিচয় এখনও পাওয়া যায়নি। তবে একটি মরদেহের পকেটে ৬৫ পিস ইয়াবা পাওয়া গেছে।এদের একজনের গায়ে সাদা-লাল টিশার্ট, আরেকজন ধূসর শার্ট এবং অপরজনের গায়ে নীল রঙের শার্ট রয়েছে।এ ব্যাপারে রূপগঞ্জ থানার ওসি মনিরুজ্জামান মনির জানান, মরদেহগুলোর নাম পরিচয় এখনও পাওয়া যায়নি। ধারণা করা হচ্ছে অন্য কোথাও হত্যাকাণ্ড ঘটিয়ে নির্জন জায়গা হিসাবে মরদেহগুলো এখানে ফেলা হয়েছে।জেইউ/এনডিএস/মীর আব্দুল আলীম/এফএ/এমএস</body>
</article>
