<article>
  <headline>
ঘরে ঢুকে বৃদ্ধাকে হত্যা
</headline>
  <url>https://www.jagonews24.com/country/news/477955</url>
  <published_at>
</published_at>
  <category>খুন</category>
  <body>মৌলভীবাজারের কমলগঞ্জ উপজেলায় ঘরে ঢুকে এক বৃদ্ধাকে হত্যা করা হয়েছে। গফুরুন বেগম (৫০) নামের ওই বৃদ্ধার মরদেহ উদ্ধার করেছে পুলিশ।মঙ্গলবার সকাল সাড়ে ১০টার দিকে উপজেলার শমশেরনগর ইউনিয়নের সতিঝিরগাঁও এলাকা থেকে মরদেহটি উদ্ধার করা হয়। নিহত গফুরুন ওই এলাকার ইউনুস মিয়ার স্ত্রী।পুলিশ জানায়, সকালে গফুরন বেগমের ঘরে ঢুকে স্বজনরা বিছনার মধ্যে তাকে মৃত অবস্থায় দেখতে পায়। খবর পেয়ে কমলগঞ্জ থানা পুলিশ ঘটনাস্থলে পৌঁছে বৃদ্ধার মরদেহ উদ্ধার করে।কমলগঞ্জ থানা পুলিশের ভারপ্রাপ্ত কর্মকর্তা (ওসি) আরিফুর রহমান জাগো নিউজকে বলেন, নিহত ব্যক্তির শরীরের আঘাতের চিহ্ন পাওয়া গেছে। প্রাথমিকভাবে ধারণা করা হচ্ছে রাতে তাকে হত্যা করা হয়েছে।রিপন দে/এএম/পিআর</body>
</article>
