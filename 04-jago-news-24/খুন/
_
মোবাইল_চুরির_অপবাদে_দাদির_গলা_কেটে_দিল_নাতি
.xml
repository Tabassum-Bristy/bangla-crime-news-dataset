<article>
  <headline>
মোবাইল চুরির অপবাদে দাদির গলা কেটে দিল নাতি
</headline>
  <url>https://www.jagonews24.com/country/news/522903</url>
  <published_at>
</published_at>
  <category>খুন</category>
  <body>নরসিংদীতে মোবাইল চুরির অপবাদ দিয়ে দাদিকে জবাই করে হত্যা করেছে নাতি। মঙ্গলবার সকাল ৯টার দিকে সদর উপজেলার চিনিশপুর গ্রামের পশ্চিমপাড়া এলাকায় নিজ বসতঘর থেকে দাদির মরদেহ উদ্ধার করে পুলিশ। এ ঘটনায় নিহতের ছেলে আইন উদ্দিন (৩৮) ও নাতি মঞ্জুরুল ইসলাম রিজুকে আটক করা হয়েছে।নিহত দাদির নাম সাজেদা বেগম (৬৫)। তিনি সদর উপজেলার চিনিশপুর গ্রামের মৃত মতিউর রহমানের স্ত্রী। আটক নাতি মঞ্জুরুল ইসলাম রিজু নরসিংদী সরকারি কলেজের দ্বিতীয় বর্ষের ছাত্র।পুলিশ ও নিহতের স্বজনরা জানান, গত দুদিন আগে রিজুর মোবাইল ফোন হারিয়ে যায়। এ নিয়ে রিজু ও তার মা ফজিলা দাদি সাজেদা বেগমকে সন্দেহ করেন। এ নিয়ে পরিবারের লোকজনের মধ্যে কথাকাটাকাটি হয়। মঙ্গলবার সকালে সাজেদা বেগম তার ছোট মেয়ের সঙ্গে ঢাকায় যাওয়ার জন্য প্রস্তুতি নেন। ভোরে ঘুমন্ত অবস্থায় নাতি রিজু দাদি সাজেদা বেগমকে জবাই করে হত্যা করে। পরে দাদির ব্যাগে থাকা নগদ এক লাখ টাকা ও স্বর্ণালংকার নিয়ে পালিয়ে যায় রিজু। দাদিকে সকালে ঘরে রক্তাক্ত অবস্থায় পড়ে থাকতে দেখে পুলিশে খবর দেন স্থানীয়রা। পরে পুলিশ ঘটনাস্থলে গিয়ে নিহতের মরদেহ উদ্ধার করে ময়নাতদন্তের জন্য সদর হাসপাতালের মর্গে পাঠায়।নরসিংদী সদর মডেল থানা পুলিশের ভারপ্রাপ্ত কর্মকর্তা (ওসি) সৈয়দুজ্জামান বলেন, এ ঘটনায় ওই নারীর ছেলে ও নাতিকে আটক করা হয়েছে। তাদের বিরুদ্ধে আইনগত ব্যবস্থা নেয়া হচ্ছে।সঞ্জিত সাহা/আরএআর/জেআইএম</body>
</article>
