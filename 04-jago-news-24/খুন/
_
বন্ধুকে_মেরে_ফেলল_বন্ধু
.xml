<article>
  <headline>
বন্ধুকে মেরে ফেলল বন্ধু
</headline>
  <url>https://www.jagonews24.com/country/news/522244</url>
  <published_at>
</published_at>
  <category>খুন</category>
  <body>নেত্রকোণার দুর্গাপুরে বন্ধুর হাতে সফিকুল ইসলাম (১৮) নামে এক যুবক খুন হয়েছেন। গতকাল শুক্রবার রাত ৯টার দিকে নেত্রকোণার দুর্গাপুরের গুজিরকোনা এলাকায় এ ঘটনা ঘটে।পুলিশ ও স্থানীয় সূত্রে জানা গেছে, শুক্রবার রাতে দুর্গাপুর উপজেলার গুজিরকোণা গ্রামে দুই বন্ধুর মধ্যে কথা কাটাকাটি হয়। একপর্যায়ে ওই গ্রামের মজিবুর মাস্টারের বাড়ির পাশে আবু হানিফের ছেলে সফিকুল ইসলামকে একই গ্রামের মৃত হেলালুদ্দিনের ছেলে তবারক মিয়া (২৬) ছুরিকাঘাত করেন। ঘটনার সময় সফিকুলের চিৎকার শুনে স্থানীয়রা তাকে উদ্ধার করে ময়মনসিংহ মেডিকেল কলেজ হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।দুর্গাপুর থানা পুলিশের ভারপ্রাপ্ত কর্মকর্তা মো. মিজানুর রহমান জানান, তবারক মিয়া ও সফিকুল পরস্পর বন্ধু। তারা একসঙ্গে গাঁজা সেবন করেন। শুক্রবার রাতে পরস্পরের মধ্যে কথা কাটাকাটি হলে সাইফুলকে তবারক ছুরিকাঘাত করেন। এরপর সাইফুলকে ময়মনসিংহ মেডিকেল কলেজ হাসপাতালে নেয়া হলে তার মৃত্যু হয়। এ ঘটনায় নিহত সাইফুলের বাবা বাদী হয়ে হত্যা মামলা দায়ের করেছেন। আসামিকে গ্রেফতারের চেষ্টা চলছে।কামাল হোসাইন/আরএআর/এমকেএইচ</body>
</article>
