<article>
  <headline>
ফরিদপুরে মা-মেয়েকে শ্বাসরোধে হত্যা
</headline>
  <url>https://www.jagonews24.com/country/news/332833</url>
  <published_at>
 </published_at>
  <category>খুন</category>
  <body>ফরিদপুরের বোয়ালমারী উপজেলায় বৃদ্ধা মা ও নিজের মেয়েকে শ্বাসরোধ করে হত্যা করা হয়েছে বলে ছেলের বিরুদ্ধে অভিযোগ উঠেছে।এ ঘটনায় ছেলে শিশির দাসকে আটক করেছে পুলিশ। মঙ্গলবার ভোরে জেলার বোয়ালমারী উপজেলার কামারগ্রামের ভাড়া বাড়িতে এ ঘটনা ঘটে। বোয়ালমারী পৌরসভার কাউন্সিলর শেখ আজিজুর রহমান ঘটনার সত্যতা নিশ্চিত করেছেন।তিনি জানান, শিশির তার মা সুন্দরী দাস (৬০) ও মেয়ে প্রিয়ন্তি শ্রাবনীকে (৩) নিয়ে কামারগ্রামে বিভূতিভূষণ সাহার বাড়িতে গত ৬/৭ মাস ধরে ভাড়া থাকতেন। শিশির বেঙ্গল বিস্কুট কোম্পানিতে বিক্রয় প্রতিনিধি হিসেবে চাকরি করতেন। তাদের বাড়ি ঝিনাইদহ জেলায়।বোয়ালমারী থানা পুলিশের ভারপ্রাপ্ত কর্মকর্তা (ওসি-তদন্ত) মো. শহিদুল ইসলাম জানান, খবর পুলিশ ঘটনাস্থল পরিদর্শনের পর শিশিরকে আটক করেছে।ধারাল অস্ত্র দিয়ে কুপিয়ে ও শ্বাসরোধ করে ওই দুইজনকে হত্যা করা হয়েছে। মরদেহ উদ্ধার করে ময়নাতদন্তের জন্য মর্গে পাঠানো হয়েছে। হত্যার কারণ উৎঘাটনের চেষ্টা চলছে বলেও জানান ওসি।এস.এম. তরুন/এএম/আইআই</body>
</article>
