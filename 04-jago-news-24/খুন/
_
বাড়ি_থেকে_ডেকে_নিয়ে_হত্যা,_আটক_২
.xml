<article>
  <headline>
বাড়ি থেকে ডেকে নিয়ে হত্যা, আটক ২
</headline>
  <url>https://www.jagonews24.com/country/news/474132</url>
  <published_at>
</published_at>
  <category>খুন</category>
  <body>লক্ষ্মীপুরের রায়পুর উপজেলায় নিখোঁজের দুইদিন পর নিশান (৩০) নামের এক যুবকের মরদেহ উদ্ধার করেছে পুলিশ। মঙ্গলবার সন্ধ্যায় উপজেলার চর কাচিয়া সরকারি প্রাথমিক বিদ্যালয় এলাকার পুকুরের পাড় থেকেমরদেহটি উদ্ধার করা হয়।নিহতের পরিবারের দাবি, পরিকল্পিতভাবে তাকে হত্যা করা হয়েছে। এ ঘটনায় জড়িত থাকার অভিযোগে ওই এলাকার নূর মোহাম্মদ ও নোমানকে আটক করা হয়েছে। নিহত নিশান চরকাচিয়া গ্রামের বারেক বেপারীর ছেলে।নিহতের স্ত্রী বিউটি আক্তার বলেন, রোববার রাতে নূর মোহাম্মদ ও নোমান আমার স্বামী নিশানকে ঘর থেকে ডেকে নিয়ে যায়। এরপর থেকে নিখোঁজ নিশান। বিভিন্ন স্থানে খোঁজ করেও তার সন্ধান মেলেনি। এরপর লোকজনের কাছে স্বামীর মরদেহ পড়ে থাকার খবর পেয়ে ছুটে যাই। তার গলায় রশি পেছানোর দাগ রয়েছে।জানতে চাইলে রায়পুর থানা পুলিশের ভারপ্রাপ্ত কর্মকর্তা (ওসি) একেএম আজিজুর রহমান মিয়া বলেন, নূর মোহাম্মদ ও নোমান শ্বাসরোধ করে নিখোঁজ ব্যক্তিকে হত্যা করেছে। তারা বন্ধু-বান্ধবের মতো চলাফেরা করতো। নিহতের স্ত্রীর কাছ থেকে টাকা নিয়ে গেছে। এ ঘটনায় দুইজনকে আটক করা হয়েছে। পরিবারের পক্ষ থেকে মামলা করার প্রস্তুতি চলছে। মরদেহ উদ্ধার করে সদর হাসপাতালের মর্গে পাঠানো হয়েছে।কাজল কায়েস/এএম/পিআর</body>
</article>
