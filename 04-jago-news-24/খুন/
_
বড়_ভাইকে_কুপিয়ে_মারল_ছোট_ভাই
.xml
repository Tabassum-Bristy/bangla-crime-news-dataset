<article>
  <headline>
বড় ভাইকে কুপিয়ে মারল ছোট ভাই
</headline>
  <url>https://www.jagonews24.com/country/news/519263</url>
  <published_at>
</published_at>
  <category>খুন</category>
  <body>জমি নিয়ে বিরোধের কারণে যশোরে আপন ছোট ভাইয়ের হাতে খুন হয়েছেন বড় ভাই। বৃহস্পতিবার সকাল সাড়ে ৯টার দিকে মনিরামপুরে উপজেলার দেবিদাসপুর গ্রামে এ ঘটনা ঘটে।নিহত মকবুল হোসেন (৫৫) ও ছোট ভাই মাহফুজুর রহমান ওরফে মফু ওই গ্রামের মৃত. মকছেদ আলী গাজীর ছেলে।নিহতের চাচাতো ভাই স্থানীয় ইউপি সদস্য আনোয়ার হোসেন জানান, কয়েক বছর ধরে জমি নিয়ে দুই ভাইয়ের মধ্যে বিরোধ চলছিল। গত ১০ দিন ধরে সেই বিরোধ আবার মাথা চাড়া দিয়ে ওঠে। এরই জের ধরে বৃহস্পতিবার সকাল সাড়ে ৯টার দিকে মকবুল হোসেনের বাড়িতে গিয়ে আচমকা তার বুকে হাসুয়া দিয়ে কোপ দেয় মাহফুজুর রহমান। এতে তিনি সঙ্গে সঙ্গে মাটিতে লুটিয়ে পড়েন। স্বজনরা তাকে দ্রুত মনিরামপুর স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন।জরুরি বিভাগের চিকিৎসক ডা. অনুপ কুমার বসু জানান, হাসপাতালে আনার আগেই মকবুল হোসেন মারা যান। বুকের বামপাশে গভীর ক্ষতের কারণে হৃৎপিণ্ড ক্ষতিগ্রস্ত হওয়ায় তার মৃত্যু হয়েছে।খবর পেয়ে মনিরামপুর থানার অফিসার ইনচার্জ (ওসি) রফিকুল ইসলাম দ্রুত ঘটনাস্থলে যান। তবে তার আগেই খুনি মাহফুজুর রহমান পালিয়ে যাওয়ায় তাকে আটক করতে পারেনি পুলিশ।ওসি রফিকুল ইসলাম জানান, পারিবারিক কলহের জের ধরে এ ঘটনা ঘটেছে বলে প্রাথমিকভাবে জানতে পেরেছি। মরদেহ ময়নাতদন্তের জন্য যশোর ২৫০ শয্যা হাসপাতালে পাঠানো হয়েছে।এমএমজেড/জেআইএম</body>
</article>
