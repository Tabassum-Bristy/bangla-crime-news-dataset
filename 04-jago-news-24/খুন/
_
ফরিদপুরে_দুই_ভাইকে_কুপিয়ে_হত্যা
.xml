<article>
  <headline>
ফরিদপুরে দুই ভাইকে কুপিয়ে হত্যা
</headline>
  <url>https://www.jagonews24.com/country/news/372232</url>
  <published_at>
</published_at>
  <category>খুন</category>
  <body>ফরিদপুরের আলফাডাঙ্গা উপজেলার শ্মশান ঘাট এলাকায় দুই সহোদরকে কুপিয়ে হত্যা করেছে প্রতিপক্ষ। বৃহস্পতিবার রাত সাড়ে ১০টার দিকে এ ঘটনা ঘটে।নিহতরা পাশের বোয়ালমারী উপজেলার শেখর ইউনিয়নের মাগুরা গ্রামের মৃত জহুর মোল্লার ছেলে কাপড় ব্যবসায়ী ইদ্রিস মোল্লা (৪৮) ও কাঠ ব্যবসায়ী লাভলু মোল্লা (৪২)।অালফাডাঙ্গা থানার ভারপ্রাপ্ত কর্মকর্তা মো. নাজমুল করিম জানান,এখনও কাউকে অাটক করতে পারিনি। তবে গ্রেফতারের চেষ্টা চলছে।নিহতদের ভাই মো. আবুল কাসেম মোল্লা জানান, পূর্ব শত্রুতার জের ধরে ওই এলাকার ১নং ওয়ার্ডের সাবেক ইউপি সদস্য মো. কওসার শেখের সঙ্গে বিরোধ চলে আসছিল। বৃহস্পতিবার রাতে দুইভাই আলফাডাঙ্গা বাজারে ব্যবসায়িক কাজ শেষ করে বাড়ি ফেরার সময় দেশীয় অস্ত্রশস্ত্র নিয়ে কওসার মোল্লার লোকজন এলোপাথারি কুপিয়ে জখম করে।শেখর ইউনিয়নের চেয়ারম্যান মো. ইসরাফিল মোল্লা জানান, আহতদের উদ্ধার করে প্রথমে আলফাডাঙ্গা উপজেলা ও পরে ফরিদপুর মেডিকেল কলেজ হাসাপাতালে স্থানান্তর করা হয়। ফরিদপুর মেডিকেল কলেজ হাসপাতালে ( ফমেকে) আনার পরে দুই সহোদরের মৃত্যু হয়।তরুণ/এফএ/আইআই</body>
</article>
