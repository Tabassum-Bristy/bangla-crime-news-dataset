<article>
  <headline>
নবজাতককে কোলে নিয়েই আছাড় মেরে হত্যা করলো বাবা
</headline>
  <url>https://www.jagonews24.com/country/news/418878</url>
  <published_at>
</published_at>
  <category>খুন</category>
  <body>সদ্য ভূমিষ্ঠ সন্তানকে আছাড় মেরে হত্যা করলো বাবা সাজু মিয়া। এ ঘটনায় স্থানীয়রা তাকে আটক করে পুলিশে দিয়েছে। গতকাল রোববার রাতে গাইবান্ধার পলাশবাড়ী উপজেলা শহরের একটি ক্লিনিকে এ ঘটনাটি ঘটেছে।ক্লিনিক কর্তৃপক্ষ জানায়, একই দিন বিকেলে স্ত্রী শাহনাজ বেগমকে ক্লিনিকে নিয়ে আসেন স্বামী সাজু মিয়া ও তার পরিবারের লোকজন। রাত সাড়ে ৯টার দিকে সিজারিয়ান অপারেশনের মাধ্যমে স্ত্রী ছেলে সন্তানের জন্ম দেয়। এরপর রাত সাড়ে ১০টার দিকে সাজু মিয়া সন্তানকে কোলে নিয়ে জানতে চায় সন্তান ভূমিষ্ঠ হওয়ার সময় আজান দেয়া হয়েছে কি-না?পরিবারের লোকজন নীরব থাকায় কিছু বুঝে উঠার আগেই শিশুটিকে ওপরে তুলে মেঝেতে আছাড় দেন সাজু মিয়া। এতে ঘটনাস্থলেই নিষ্পাপ শিশুটির মৃত্যু ঘটে। এ সময় ক্লিনিকের লোকজন সাজুকে আটক করে থানায় খবর দেন। পরে তাকে আটক করে পুলিশ।এ ঘটনায় পলাশবাড়ী থানা পুলিশের ভারপ্রাপ্ত কর্মকর্তা (ওসি) মাহমুদুল আলম জানান, সাজু মিয়ার বিরুদ্ধে থানায় একটি হত্যা মামলা দায়ের করা হয়েছে। দুপুরের মধ্যে সাজুকে আদালতে পাঠানো হবে।এমএএস/আরআইপি</body>
</article>
