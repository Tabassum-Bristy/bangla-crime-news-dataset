<article>
  <headline>
লংগদুতে দুর্বৃত্তের গুলিতে নিহত ১
</headline>
  <url>https://www.jagonews24.com/country/news/433871</url>
  <published_at>
</published_at>
  <category>খুন</category>
  <body>রাঙ্গামাটির লংগদুতে দুর্বৃত্তের গুলিতে একজন নিহত হয়েছেন। নিহতের নাম বিনয় চাকমা ওরফে জংগলী (৩২)। তিনি জেএসএস (এমএম লারমা) দলের সাবেক কর্মী বলে দাবি করছে সংগঠনটি।স্থানীয় সূত্রে জানা গেছে, নিহত জংগলী বছর খানেক আগেই রাজনীতি ছেড়ে স্বাভাবিক জীবনে ফিরে আসেন। শুক্রবার সকাল সাড়ে ৮টার দিকে দজর পাড়া এলাকায় তাকে গুলি করে হত্যা করে দুর্বৃত্তরা।এ ঘটনায় ইউপিডিএফকে দায়ী করেছে জেএসএস (এমএম লারমা)। তবে ইউপিডিএফ অভিযোগ অস্বীকার করেছে।জেএসএসের (এমএম লারমা) সহ-সম্পাদক প্রশান্ত চাকমা বলেন, লংগদুতে একজনকে গুলি করে হত্যা করা হয়েছে। তিনি আমাদের দলের সাবেক কর্মী। এ ঘটনার ইউপিডিএফ দায়ী, তারাই এ ঘটনা ঘটিয়েছে।তবে ইউপিডিএফের প্রচার ও প্রকাশনা বিভাগের প্রধান নিরন চাকমা বলেন, এ ঘটনার সঙ্গে আমাদের কোনো সম্পৃক্ততা নেই। এটা তাদের নিজের মধ্যে কিংবা এলাকার ঝামেলাও হতে পারে।নিহতের ঘটনা নিশ্চিত করে লংগদু থানার ভারপ্রাপ্ত কর্মকর্তা (ওসি) রঞ্জন কুমার সামন্ত বলেন, আমরা খবর পেয়েছি, পুলিশ ঘটনাস্থলে যাচ্ছে।এফএ/জেআইএম</body>
</article>
