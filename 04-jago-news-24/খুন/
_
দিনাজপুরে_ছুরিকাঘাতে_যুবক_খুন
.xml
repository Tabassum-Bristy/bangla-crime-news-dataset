<article>
  <headline>
দিনাজপুরে ছুরিকাঘাতে যুবক খুন
</headline>
  <url>https://www.jagonews24.com/country/news/452997</url>
  <published_at>
</published_at>
  <category>খুন</category>
  <body>দিনাজপুরের বালুবাড়ীতে দুর্বৃত্তদের ছুরিকাঘাতে ইমামুল ইসলাম সানি (২০) নামে এক যুবক খুন হয়েছেন। রোববার রাত ১০টার দিকে দিনাজপুর শহরের বালুবাড়ী পিলখানা মাঠে এ ঘটনা ঘটে।নিহত ইমামুল ইসলাম সানি শহরের বালুবাড়ী মহল্লার সৈয়দ মেরাজুল ইসলাম ডালিমের ছেলে।স্থানীয় সূত্রে জানা যায়, রাত ১০টার দিকে শহরের বালুবাড়ী পিলখানা মাঠে চিৎকার শুনে এলাকাবাসী ছুটে গিয়ে দেখেন ইমামুল ইসলাম সানি আহত অবস্থায় পড়ে আছে। তাকে উদ্ধার করে এম আব্দুর রহিম মেডিকেল কলেজ হাসপাতালে নিয়ে যাওয়ার সময় পথেই তার মৃত্যু হয়।মরদেহের সুরতহাল রিপোর্ট করতে যাওয়া কোতোয়ালি থানা পুলিশের এসআই মানিক জানান, নিহত ইমামুল ইসলাম সানির শরীরে ধারালো অস্ত্রর আঘাতের চিহ্ন রয়েছে।দিনাজপুর কোতোয়ালি থানা পুলিশের ভারপ্রাপ্ত কর্মকর্তা (ওসি) রেদওয়ানুর রহিম বলেন, এ ঘটনায় এখন পর্যন্ত নিহতের পরিবারের পক্ষ থেকে কেউ অভিযোগ দায়ের করেনি। ময়নাতদন্তের জন্য মরদেহটি দিনাজপুর এম আব্দুর রহিম মেডিকেল কলেজ হাসপাতাল মর্গে পাঠানো হয়েছে।এমদাদুল হক মিলন/আরএআর/আরআইপি</body>
</article>
