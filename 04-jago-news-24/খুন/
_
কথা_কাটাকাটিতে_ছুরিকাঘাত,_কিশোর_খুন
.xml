<article>
  <headline>
কথা কাটাকাটিতে ছুরিকাঘাত, কিশোর খুন
</headline>
  <url>https://www.jagonews24.com/country/news/419756</url>
  <published_at>
</published_at>
  <category>খুন</category>
  <body>নাটোর সদর উপজেলার খোলাবাড়িয়া খামারপাড়া এলাকায় প্রতিপক্ষের ছুরিকাঘাতে রায়হান হোসেন (১৪) নামে এক কিশোর নিহত হয়েছেন।পুলিশ ও এলাকবাসী জানায়, গত বৃহস্পতিবার রাতে খোলাবাড়িয়া খামারপাড়া মাদরাসা এলাকায় ইসলামি মাহফিল চালাকালে সেখানে দু'দল কিশোরের বিরোধ ও কথা কাটাকাটি হয়। এর এক পর্যায়ে রায়হান নামে এক কিশোরকে ছুরিকাঘাত করে পালিয়ে যায় অন্য কিশোররা।এলাকাবাসী তাকে উদ্ধার করে প্রথমে নাটোর সদর হাসপাতালে ও অবস্থার অবনতি হলে পরে তাকে রাজশাহী মেডিকেল কলেজ হাসপাতালে ভর্তি করলে সেখানে তার মৃত্যু হয়। এ ঘটনায় নাটোর থানায় এখনও কোনো মামলা করা হয়নি। তবে পুলিশ জিজ্ঞাসাবাদের জন্য আব্দুস সামাদ (১৪) ও সজিবকে (১৭) আটক করেছে।রেজাউল করিম রেজা/এফএ/এমএস</body>
</article>
