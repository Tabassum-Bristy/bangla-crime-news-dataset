<article>
  <headline>
এটিএম বুথে নিরাপত্তাকর্মী খুন
</headline>
  <url>https://www.jagonews24.com/country/news/518998</url>
  <published_at>
</published_at>
  <category>খুন</category>
  <body>গাজীপুরে এটিএম বুথে ঢুকে নিরাপত্তা কর্মীকে খুন করে পালিয়ে গেছে এক দুর্বৃত্ত। বুধবার ভোর পৌনে পাঁচটার দিকে মহানগরীর বোর্ডবাজারে এবি ব্যাংকের বুথে এ ঘটনা ঘটে।নিহতের নাম জাহাঙ্গীর আলম (৪৫), ময়মনসিংহের ঈশ্বরগঞ্জ উপজেলার চর পূবাইল গ্রামের মোহাম্মদ আলীর ছেলে। মিলিনিয়াম কর্টিজ সিকিউরিটি বাংলাদেশ লিমিটেড নামে একটি কোম্পানির অধীনে বোর্ড বাজারে এবি ব্যাংকের শাখায় এটিএম বুথে দায়িত্ব পালন করছিলেন।গাছা থানার ভরাপ্রাপ্ত পুলিশ কর্মকর্তা (ওসি) মো. ইসমাইল হোসেন জানান, বোর্ড বাজারস্থ এবি ব্যাংকের বুথে ঢুকে অজ্ঞাত পরিচয়ের এক দুর্বৃত্ত সিকিউরিটি গার্ড জাহাঙ্গীর আলমকে বড় চাকু দিয়ে নাক, মুখ, গলা ও পেট কেটে ও কুপিয়ে খুন করে পালিয়ে যায়। এতে তার নাড়িভুড়ি বের হয়ে যায়। হত্যাকারীর পরনে লুঙ্গি ও মুখ গামছা দিয়ে ঢাকা ছিল। হত্যাকারী বুথ থেকে কোনো টাকা-পয়সা বা অন্য কোনো কিছু নেয়নি। ব্যাংকের সিসি ক্যামেরার ভিডিও ফুটেজ পরীক্ষা করে হত্যাকারীকে গ্রেফফতারের চেষ্টা চলছে।মো. আমিনুল ইসলাম/এমএমজেড/জেআইএম</body>
</article>
