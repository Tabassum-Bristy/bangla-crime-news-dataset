<article>
  <headline>
যুবককে গলা কেটে হত্যা
</headline>
  <url>https://www.jagonews24.com/country/news/428269</url>
  <published_at>
</published_at>
  <category>খুন</category>
  <body>নাটোরের বড়াইগ্রামে নিখোঁজের তিনদিন পর শান্ত শেখ (৩০) নামে এক যুবকের গলাকাটা মরদেহ উদ্ধার করেছে পুলিশ। নিহত শান্ত শেখ উপজেলার গোপালপুর ইউনিয়নের গড়মাটি পশ্চিমপাড়া গ্রামের মামুদ আলী জামাল ছেলে।শনিবার দুপুরে সিঙ্গালাল বিল থেকে মরদেহটি উদ্ধার করা হয়।বড়াইগ্রাম থানার ভারপ্রাপ্ত কর্মকর্তা শহরিয়ার খান জানান, গত বৃহস্পতিবার রাত সাড়ে ৮টার দিকে দোকানে যাওয়ার কথা বলে বাড়ি থেকে বের হয় শান্ত। রাতে আর বাড়িতে ফিরেনি সে। এ দিকে শনিবার দুপুরে সিঙ্গালাল বিলে তামাকের ক্ষেত থেকে শান্তর গলাকাটা মরদেহ পরে থাকতে দেখে থানায় খবর দেয় এলাকাবাসী। পরে পুলিশ ঘটনাস্থলে পৌঁছে মরদেহটি উদ্ধার করে ময়না তদন্তের জন্য নাটোর আধুনিক সদর হাসপাতাল মর্গে পাঠায়।রেজাউল করিম রেজা/আরএ/জেআইএম</body>
</article>
