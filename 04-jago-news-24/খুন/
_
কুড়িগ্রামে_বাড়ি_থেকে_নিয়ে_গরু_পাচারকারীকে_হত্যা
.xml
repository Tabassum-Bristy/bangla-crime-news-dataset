<article>
  <headline>
কুড়িগ্রামে বাড়ি থেকে নিয়ে গরু পাচারকারীকে হত্যা
</headline>
  <url>https://www.jagonews24.com/country/news/414249</url>
  <published_at>
</published_at>
  <category>খুন</category>
  <body>কুড়িগ্রামের রৌমারী সীমান্তে আব্দুল মান্নান(৪০) নামে এক গরু পাচারকারীকে ডেকে নিয়ে হত্যার অভিযোগ উঠেছে। শুক্রবার মধ্যরাতে উপজেলার দাঁতভাঙ্গা ইউনিয়নের ধর্মপুর গ্রামে এই ঘটনা ঘটে।স্থানীয় সূত্রে জানা যায়, দাঁতভাঙ্গা ইউনিয়নের ধর্মপুর গ্রামে মৃত জলিলের ছেলে আব্দুল মান্নান। তিনি দীর্ঘদিন থেকে সীমান্তে গরু পাচারের সঙ্গে জড়িত ছিলেন।দাঁতভাঙ্গা ইউনিয়নের ৩নং ওয়ার্ডের কাউন্সিলর মিজানুর রহমান জানান, শুক্রবার রাতে আব্দুল মান্নানসহ কয়েকজন ধর্মপুর সীমান্ত পিলার-১০৫৫ দিয়ে গরু পাচার করতে যান। এ সময় বিএসএফের উপস্থিতি টের পেয়ে পালানোর সময় বাঁশ পড়ে মান্নানের মাথার উপর। গুরুত্ব আহত অবস্থায় বাড়িতে নিয়ে আসার পথে মান্নান মারা যায়।তবে নিহতের স্ত্রী বলেন, একই এলাকার মোজারতের ছেলে সিফাত ও ছবেদ আলীর দুই ছেলে মুকুল ও দুলাল তার স্বামীকে আনুমানিক রাত ১টার দিকে বাড়ি থেকে ডেকে নিয়ে যায়। পরে তারা রক্তাক্ত অবস্থায় বাড়িতে রেখে পালিয়ে যায়। তারাই আমার স্বামীকে হত্যা করেছে।জামালপুর বিজিবি-৩৫ অধিনায়ক লে. কর্নেল মহিউদ্দিন বলেন, সীমান্ত কাটাতার থেকে প্রায় ৪শ মিটার দূরে একটি বাড়িতে লাশ পাওয়া গেছে। ধারালো কিছু দিয়ে আঘাত করে তাকে মারা হয়েছে।নাজমুল হোসেন/এফএ/এমএস</body>
</article>
