<article>
  <headline>
চট্টগ্রামে আওয়ামী লীগ প্রার্থীর আত্মীয় খুন
</headline>
  <url>https://www.jagonews24.com/country/news/469157</url>
  <published_at>
</published_at>
  <category>খুন</category>
  <body>চট্টগ্রামের গোসাইলডাঙ্গা এলাকায় নিজ বাসায় খুন হয়েছেন চট্টগ্রাম-১১ (বন্দর) আসনের আওয়ামী লীগ প্রার্থী সংসদ সদস্য এম এ লতিফের স্ত্রীর বড় ভাই তোফায়েল আহমেদ রফিক (৬০)।শুক্রবার (১৪ ডিসেম্বর) সন্ধ্যায় এ ঘটনা ঘটে।বিষয়টি জাগো নিউজকে নিশ্চিত করেছেন নগর পুলিশের অতিরিক্ত উপ-কমিশনার (এডিসি-বন্দর) আরেফিন জুয়েল।নিহত তোফায়েল আহমেদ রফিক পেশায় ব্যবসায়ী। তিনি প্রয়াত ব্যবসায়ী হাজী বারিক মিয়ার ছেলে।এডিসি আরেফিন জুয়েল জানান, মাথায় গুরুতর আঘাতে আহমেদ রফিকের মৃত্যু হয়েছে বলে ধারণা করা হচ্ছে। তবে কী কারণে এ হত্যাকাণ্ড তা জানা যায়নি। ঘটনার সময় বাসায় কেউ ছিল না। পরে পরিবারের সদস্যরা বাসায় ফিরে তাকে আহত অবস্থায় দেখে আগ্রাবাদ মা ও শিশু হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।আবু আজাদ/এএইচ/এমএস</body>
</article>
