<article>
  <headline>
গাজীপুরে কিশোরকে ঘাড় কেটে হত্যা
</headline>
  <url>https://www.jagonews24.com/country/news/334048</url>
  <published_at>
</published_at>
  <category>খুন</category>
  <body>গাজীপুর সিটি কর্পোরেশনের নলজানি এলাকা থেকে জনি (১৭) নামে এক কিশোরের ঘাড়কাটা মরদেহ উদ্ধার করেছে পুলিশ। বৃহস্পতিবার দুপুরে মরদেহটি উদ্ধার করা হয়।নিহত জনি স্থানীয় বারিয়ালী গ্রামের জাকির হোসেনের ছেলে।জয়দেবপুর থানা পুলিশের উপ-পরিদর্শক (এসআই) মো. মোমিন মিয়া জানান, বুধবার বিকেলে জনি ওই এলাকায় কোরবানির গরুকে ঘাস খাইয়ে বাড়িতে রেখে বাইরে বের হয়। এরপর থেকেই সে নিখোঁজ। পরদিন বৃহস্পতিবার সকালে নলজানিস্থ বিটিসিএল’র গাজীপুর অফিসের উত্তরে সেগুন বাগানে পুকুর পাড়ে তার মরদেহ পড়ে থাকতে দেখে এলাকাবাসী পুলিশে খবর দেয়। খবর পেয়ে পুলিশ বৃহস্পতিবার দুপুরে মরদেহটি উদ্ধার করে শহীদ তাজউদ্দীন আহমদ মেডিকেল কলেজ হাসপাতাল মর্গে পাঠায়।এসআই মো. মোমিন মিয়া জানান, ধারালো অস্ত্রে জনির ঘাড় কাটা ছিল এবং শরীরের বিভিন্ন স্থানে ক্ষত চিহ্ন রয়েছে। তবে কী কারণে এবং কীভাবে জনি খুন হয়েছে তা জানা যায়নি।আমিনুল ইসলাম/আরএআর/জেআইএম</body>
</article>
