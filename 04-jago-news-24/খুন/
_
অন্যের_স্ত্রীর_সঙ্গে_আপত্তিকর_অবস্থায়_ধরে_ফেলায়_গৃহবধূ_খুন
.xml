<article>
  <headline>
অন্যের স্ত্রীর সঙ্গে আপত্তিকর অবস্থায় ধরে ফেলায় গৃহবধূ খুন
</headline>
  <url>https://www.jagonews24.com/country/news/500941</url>
  <published_at>
</published_at>
  <category>খুন</category>
  <body>নেত্রকোনা শহরের সাতপাই এলাকায় সোহেল মিয়া (৩০) নামে এক যুবককে অন্যের স্ত্রীর সঙ্গে আপত্তিকর অবস্থায় ধরে ফেলায় শাহিনুর আক্তার (২৩) নামে এক অন্তঃসত্ত্বা গৃহবধূকে ছুরিকাঘাতে হত্যা করা হয়েছে। এ ঘটনায় সাতজনকে আটক করেছে পুলিশ। শনিবার ভোরে শহরের রেল কলোনিতে এ ঘটনা ঘটে।নিহত শাহিনুর আক্তার ওই কলোনির আব্দুস সালামের স্ত্রী। তিনি তিন মাসের অন্তঃসত্ত্বা ছিলেন বলে জানিয়েছেন স্বজনরা। অভিযুক্ত সোহেল মিয়া একই কলোনির ইদ্রিস মিয়ার ছেলে।শাহিনুর আক্তারের স্বামী আব্দুস সালাম বলেন, শনিবার ভোরে শাহিনুর পানি আনতে বাড়ির পাশের নলকূপে গিয়েছিল। তখন পাশের অন্য একটি ঘরে বখাটে সোহেল তার নিজের স্ত্রীকে ফেলে অন্যের স্ত্রীর সঙ্গে যৌন মিলনে লিপ্ত ছিল। এ ঘটনা দেখে শাহিনুর তাদের সঙ্গে তর্কে জড়ায়। একপর্যায়ে সোহেলের ছুরিকাঘাতে পেটের ভুঁড়ি বের হয়ে শাহিনুরের মৃত্য হয়।নেত্রকোনা মডেল থানা পুলিশের ডিউটি অফিসার এসআই নূরুল ইসলাম জানান, অভিযুক্ত সোহেল পলাতক রয়েছে। এ ঘটনায় জিজ্ঞাসাবাদের জন্য সোহেলের বাবাসহ ওই কলোনির সাতজনকে আটক করা হয়েছে। আটকেরা হলেন- সফুরা (৩২), নূরজাহান (৪৫), কাজলী (৪৫), মিতু (৩২), মুসলিম উদ্দিন (৩৫), সাগর (২২) ও ইদ্রিস মিয়া (৫০)।তিনি আরও জানান, নিহতের মরদেহ ময়নাতদন্তের জন্য নেত্রকোনা আধুনিক সদর হাসপাতাল মর্গে পাঠানো হয়েছে। এ বিষয়ে মামলার প্রস্তুতি চলছে।কামাল হোসাইন/আরএআর/জেআইএম</body>
</article>
