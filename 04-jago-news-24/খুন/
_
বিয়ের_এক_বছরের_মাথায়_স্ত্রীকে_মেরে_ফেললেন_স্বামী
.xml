<article>
  <headline>
বিয়ের এক বছরের মাথায় স্ত্রীকে মেরে ফেললেন স্বামী
</headline>
  <url>https://www.jagonews24.com/country/news/509642</url>
  <published_at>
</published_at>
  <category>খুন</category>
  <body>সিলেট নগরের আখালিয়ার নয়াবাজার এলাকায় ফরিদা পারভীন মনি (২২) নামে এক গৃহবধূকে হত্যার অভিযোগ উঠেছে তার স্বামীর বিরুদ্ধে। এ ঘটনায় নিহতের স্বামী রুবেল আহমদকে আটক করেছে পুলিশ। বুধবার রাত ১০টার দিকে এ খুনের ঘটনা ঘটলেও জানাজানি হয় বৃহস্পতিবার দুপুরে।নিহত ফরিদা পারভীন মনি কোম্পানীগঞ্জ উপজেলার রাজনগর গ্রামের আব্দুল মতিনের মেয়ে। আটক রুবেল সুনামগঞ্জের দোয়ারা বাজারের দুলন মিয়ার ছেলে। নয়াবাজারে তিনি ভাড়া বাসায় থাকতেন।মনির পরিবার সূত্রে জানা গেছে, বছরখানেক আগে রুবেলের সঙ্গে ফরিদা পারভীন মনির বিয়ে হয়। বিয়ের পর থেকে যৌতুকের জন্য তাদের মধ্যে দাম্পত্য কলহের সৃষ্টি হয়।বৃহস্পতিবার বিকেলে নিহত মনির চাচা সুজন মিয়া জাগো নিউজকে বলেন, যৌতুকের জন্য প্রায়ই মনিকে মারধর করতেন রুবেল। বুধবার রাত সাড়ে ৯টার দিকে বাবা-মার সঙ্গে ফোনে কথা বলে মনি। কিন্তু রাত ১১টার দিকে ওসমানী মেডিকেল কলেজ হাসপাতাল থেকে আমরা জানতে পারি, মনি মারা গেছে। হাসপাতালে গিয়ে মনির নিথর দেহ দেখতে পাই। রুবেল মনিকে গলায় ওড়না পেঁচিয়ে হত্যা করেছে বলে তিনি অভিযোগ করেন।এদিকে ওসমানী মেডিকেল কলেজ হাসপাতাল থেকে ঘটনার খবর পেয়ে নগরের জালালাবাদ থানা পুলিশ মনির স্বামী রুবেল আহমদকে আটক করে।ঘটনার সত্যতা নিশ্চিত করে জালালাবাদ থানা পুলিশের ভারপ্রাপ্ত কর্মকর্তা (ওসি) অকিল উদ্দিন আহমদ জানান, নিহতের পরিবারের মৌখিক অভিযোগে রুবেল আহমদকে আটক করা হয়েছে। মামলা দায়েরের পর তাকে গ্রেফতার দেখানো হবে।ছামির মাহমুদ/আরএআর/জেআইএম</body>
</article>
