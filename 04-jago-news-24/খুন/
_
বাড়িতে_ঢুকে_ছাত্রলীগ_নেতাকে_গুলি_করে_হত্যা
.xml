<article>
  <headline>
বাড়িতে ঢুকে ছাত্রলীগ নেতাকে গুলি করে হত্যা
</headline>
  <url>https://www.jagonews24.com/country/news/490774</url>
  <published_at>
</published_at>
  <category>খুন</category>
  <body>সিলেটের বালাগঞ্জে শাহাবুদ্দিন (২৬) নামে এক ছাত্রলীগ নেতাকে বাড়িতে ঢুকে গুলি করে হত্যা করেছে দুর্বৃত্তরা। শনিবার দিবাগত রাত দেড়টার দিকে উপজেলার দেওয়ানবাজার ইউনিয়নের চাম্পারকান্দি গ্রামে এ ঘটনা ঘটে।নিহত শাহাবুদ্দিন চাম্পারকান্দি গ্রামের সুরমান আলীর ছেলে এবং দেওয়ানবাজার ইউনিয়ন ছাত্রলীগের সাংগঠনিক সম্পাদক।স্থানীয় সূত্রে জানা যায়, রাতে চাম্পারকান্দি গ্রামের সুরমান আলী ও ছোরাব আলী মেম্বারের বাড়িতে একদল দুর্বৃত্ত হানা দেয়। এ সময় শাহাবুদ্দিন এগিয়ে গেলে তারা গুলি চালায়। এতে তিনি গুরুতর আহত হলে তাকে উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন।বালাগঞ্জ থানা পুলিশের ভারপ্রাপ্ত (ওসি) গাজী আতাউর রহমান বলেন, খবর পেয়ে পুলিশ মরদেহটি উদ্ধার করে ময়নাতদন্তের জন্য সিলেট এমএজি ওসমানী মেডিকেল কলেজ হাসপাতালে পাঠিয়েছে। এটা পরিকল্পিত হত্যাকাণ্ড বলে মনে হচ্ছে। বিষয়টি খতিয়ে দেখা হচ্ছে।আরএআর/এমএস</body>
</article>
