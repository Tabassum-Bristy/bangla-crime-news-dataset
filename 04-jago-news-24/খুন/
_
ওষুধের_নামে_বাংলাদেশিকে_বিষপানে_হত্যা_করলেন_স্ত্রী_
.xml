<article>
  <headline>
ওষুধের নামে বাংলাদেশিকে বিষপানে হত্যা করলেন স্ত্রী!
</headline>
  <url>https://www.jagonews24.com/probash/article/490661</url>
  <published_at>
</published_at>
  <category>খুন</category>
  <body>আফ্রিকার মোজাম্বিকে নামপুলা প্রভিন্সে রিবাউয়ে ডিস্ট্রিক্ট এলাকায় সাইফুল ইসলাম নামে এক প্রবাসী বাংলাদেশিকে বিষপানে হত্যা করা হয়েছে। নিহত সাইফুল ইসলাম কক্সবাজারের পেকুয়া উপজেলার দিলজানপাড়া গ্রামের ফরিদ আহমদের ছেলে।আরও পড়ুন &gt; প্রবাসীর শ্রমের টাকায় মেয়ে বিচারক, দুই ছেলে ডাক্তার-ইঞ্জিনিয়ারমোজাম্বিকের কমিউনিটি নেতা এম, এ ইসলাম মিয়া জানান, স্থানীয় এক কৃষ্ণাঙ্গ মেয়েকে বিয়ে করে সংসার করে আসছিল সাইফুল ইসলাম। সাইফুলের সম্পদের লোভে পড়ে তার স্ত্রী।অভিযোগ উঠেছে, সম্প্রতি সাইফুল ইসলাম ম্যালেরিয়া রোগে আক্রান্ত হলে এ সুযোগ গ্রহণ করে তার স্ত্রী ডাক্তারের নির্দেশনা অনুযায়ী ওষুধ সেবনের সময় তাকে ইঁদুর মারার বিষ খাইয়ে দেয়। এতে বিষক্রিয়ায় হাসপাতালে তার মৃত্যু হয়।২৫ মার্চ সোমবার রাত ৮টায় স্থানীয় হাসপাতালে মারা যান তিনি। তবে এ ঘটনার কোনো সাক্ষী না থাকায় এবং মামলার কোনো বাদী না হওয়ায় পুলিশ কাউকে গ্রেফতার করতে পারেনি।এমআরএম/জেআইএম</body>
</article>
