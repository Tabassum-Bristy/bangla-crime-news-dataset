<article>
  <headline>
নুসরাতের সহপাঠী গ্রেফতার
</headline>
  <url>https://www.jagonews24.com/country/news/493922</url>
  <published_at>
</published_at>
  <category>খুন</category>
  <body>ফেনীর মাদরাসাছাত্রী নুসরাত জাহান রাফি হত্যা মামলার সন্দেহভাজন আসামি তার সহপাঠী মো. শামীমকে (১৯) গ্রেফতার করেছে পুলিশ ব্যুরো অব ইনভেস্টিগেশন (পিবিআই)।সোমবার সন্ধ্যা ৭টার দিকে সোনাগাজীর চরচান্দিয়া গ্রাম থেকে শামীমকে গ্রেফতার করা হয়। ফেনী পিবিআই’র অতিরিক্ত বিশেষ পুলিশ সুপার মনিরুজ্জামান গ্রেফতারের বিষয়টি নিশ্চিত করেছেন।তিনি বলেন, মাদরাসাছাত্রী নুসরাত জাহান রাফিকে পুড়িয়ে হত্যার মামলায় সন্দেহভাজন আসামি হিসেবে শামীমকে গ্রেফতার দেখানো হয়েছে। সোনাগাজী ইসলামিয়া ফাজিল মাদরাসার আলীম পরিক্ষার্থী শামীম।শামীমসহ এ পর্যন্ত নুসরাত হত্যাকাণ্ডে ১৪ জনকে গ্রেফতার করা হয়েছে। গ্রেফতার বাকিরা হলেন- এজাহারভুক্ত আসামি সোনাগাজী ইসলামিয়া ফাজিল মাদরাসার অধ্যক্ষ সিরাজ উদ-দৌলা, মাদরাসার ছাত্র নূর উদ্দিন ও শাহাদাত হোসেন শামীম, পৌর কাউন্সিলর মুকছুদ আলম, জোবায়ের আহম্মেদ, জাবেদ হোসেন এবং আফসার উদ্দিন (৩৫)।এছাড়া কেফায়েত উল্লাহ জনি, সাইদুল ইসলাম, আরিফুল ইসলাম, উম্মে সুলতানা পপি, নূর হোসেন ও আলাউদ্দিনকে সন্দেহভাজন হিসেবে গ্রেফতার করা হয়েছে।৬ এপ্রিল সকালে আলিম পরীক্ষা দিতে সোনাগাজী ইসলামিয়া সিনিয়র ফাজিল মাদরাসায় যান নুসরাত জাহান রাফি। সেখানে তার গায়ে কেরোসিন ঢেলে আগুন ধরিয়ে দেয়া হয়। ১০ এপ্রিল (বুধবার) রাত সাড়ে ৯টায় ঢাকা মেডিকেল কলেজ হাসপাতালের বার্ন ইউনিটে মারা যান অগ্নিদগ্ধ নুসরাত। পরদিন সকালে ময়নাতদন্ত শেষে মরদেহ স্বজনদের বুঝিয়ে দিলে বিকেলে সোনাগাজী পৌরসভার উত্তর চরচান্দিয়া গ্রামের পারিবারিক কবরস্থানে তাকে দাফন করা হয়।এএম/জেআইএম</body>
</article>
