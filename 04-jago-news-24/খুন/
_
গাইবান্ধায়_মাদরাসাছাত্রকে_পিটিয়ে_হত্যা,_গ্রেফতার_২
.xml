<article>
  <headline>
গাইবান্ধায় মাদরাসাছাত্রকে পিটিয়ে হত্যা, গ্রেফতার ২
</headline>
  <url>https://www.jagonews24.com/country/news/520985</url>
  <published_at>
</published_at>
  <category>খুন</category>
  <body>গাইবান্ধার গোবিন্দগঞ্জ উপজেলায় তুচ্ছ ঘটনাকে কেন্দ্র করে সংঘর্ষে রাহাত (১৪) নামের এক মাদরাসাছাত্র নিহত হয়েছে। এ ঘটনায় দুজনকে গ্রেফতার করেছে পলিশ।রোববার বিকেলে গোবিন্দগঞ্জ উপজেলার কাটাবাড়ি ইউপির কাঠালবাড়ী গ্রামে এ ঘটনা ঘটে। নিহত রাহাত কাটাবাড়ি ইউনিয়ন পরিষদের কাঠালবাড়ী গ্রামের আব্দুর রহিমের ছেলে। সে স্থানীয় একটি মাদরাসায় ৮ম শ্রেণিতে পড়তো।গোবিন্দগঞ্জ থানার ভারপ্রাপ্ত কর্মকর্তা (ওসি) মেহেদী হাসান জানান, আজ বিকেলে রাহাতের সঙ্গে একই গ্রামের রফিকুল ইসলামের ছেলে রুবেল মিয়ার খেলাধুলা নিয়ে কথা কাটাকাটি হয়। কথা কাটাকাটির এক পর্যায়ে রাহাতকে মারধর করে রুবেল। এতে ঘটনাস্থলেই রাহাতের মৃত্যু হয়। এ ঘটনায় রফিকুলের ছেলে রুবেল ও রফিকুলের পুত্রবধূ ডলি বেগমকে গ্রেফতার করা হয়েছে।জাহিদ খন্দকার/এমএসএইচ</body>
</article>
