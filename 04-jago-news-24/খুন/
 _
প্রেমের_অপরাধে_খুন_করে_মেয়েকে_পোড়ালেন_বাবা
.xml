<article>
  <headline>
প্রেমের অপরাধে খুন করে মেয়েকে পোড়ালেন বাবা
</headline>
  <url>https://www.jagonews24.com/international/news/413056</url>
  <published_at>
 </published_at>
  <category>খুন</category>
  <body>ফলের রসের সঙ্গে বিষ মিশিয়ে মেয়েকে খাওয়ানোর পর প্রমাণ লোপাট করতে তা পুড়িয়ে দেয়ার অভিযোগ উঠেছে এক বাবার বিরুদ্ধে। অভিযোগ উঠেছে, পরিবারের সম্মান রক্ষা করতে ঘৃণ্য এই নিষ্ঠুরতা দেখিয়েছেন বাবা।ঘটনাটি ঘটেছে ভারতের পশ্চিমবঙ্গের মহীশূর থেকে প্রায় ১৫ কিলোমিটার দূরে গোল্লানাবিদু গ্রামে।আনন্দবাজারের একটি প্রতিবেদন থেকে ঘটনা সম্পর্কে জানা গেছে। সেখানে লেখা হয়েছে- প্রথমে মেয়েকে বিষ মেশানো ফলের রস খাওয়ান বাবা। এতে প্রায় ৬ ঘণ্টা মেঝেতে শুয়ে কাতরাতে থাকে মেয়ে সুষমা গৌড়া। তার মৃত্যুর আগে পর্যন্ত পুরোটা নজরে রাখছিলেন বাবা। পরে প্রমাণ লোপাটের জন্য নিজের খামারেই তিনি পুড়িয়ে দিয়েছিলেন মেয়ের দেহ।ইতোমধ্যে ঘটনার তদন্ত শুরু করেছে পুলিশ। গ্রেফতার করা হয়েছে সুষমার বাবা কুমার গৌড়াকে পুলিশি জেরায় তিনি ফলের রসের সঙ্গে বিষ মিশিয়ে মেয়েকে খুন করার কথা স্বীকার করেন।পুলিশ জানিয়েছে, পেশায় চিত্রশিল্পী এক দলিত যুবকের সঙ্গে বছরখানেক ধরে সম্পর্ক ছিল সুষমার। সেটা জানার পরই গত ডিসেম্বরে সুষমাকে এক আত্মীয়ের বাড়িতে পাঠিয়ে দিয়েছিল তার পরিবার। গত মাসে বাড়িতে ফিরিয়ে আনা হয় সুষমাকে। বাড়ি ফিরে দলিত যুবকের সঙ্গে সম্পর্ক নিয়ে বাবার সঙ্গে তর্কবিতর্কও হয় সুষমার। ওই রাতে মেয়ের জন্য ফলের রস তৈরি করে আনেন মা জয়ন্তী। কয়েক চুমুক খাওয়ার পরই তা ফিরিয়ে দেন সুষমা। তার পরই সেই রস জোর করে মেয়ের মুখে ঢেলে দিয়েছিলেন বাবা।এনএফ/এমএস</body>
</article>
