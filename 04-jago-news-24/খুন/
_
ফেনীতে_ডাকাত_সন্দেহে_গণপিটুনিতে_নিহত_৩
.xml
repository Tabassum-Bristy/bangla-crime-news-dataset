<article>
  <headline>
ফেনীতে ডাকাত সন্দেহে গণপিটুনিতে নিহত ৩
</headline>
  <url>https://www.jagonews24.com/country/news/493428</url>
  <published_at>
</published_at>
  <category>খুন</category>
  <body>ফেনীর দাগনভূঞায় ডাকাত সন্দেহে গণপিটুনিতে তিনজন নিহত হয়েছেন। এতে আরও দুইজন আহত হয়েছেন। শনিবার ভোররাতে উপজেলার মাতুভূঞা ইউনিয়নের উত্তর আলীপুর গ্রামের বাগেরহাট এলাকায় এ ঘটনা ঘটে। আহত দুইজনকে চট্টগ্রাম মেডিকেল কলেজ হাসপাতালে পাঠানো হয়েছে।পুলিশ ও স্থানীয় সূত্র জানায়, ওই এলাকায় ডাকাতি শেষে পালিয়ে যাওয়ার সময় স্থানীয়রা পাঁচ ডাকাতকে ঘিরে ফেলে গণপিটুনি দেয়। এতে ঘটনাস্থলে দুইজন ও চিকিৎসাধীন অবস্থায় একজন নিহত হন। এদের মধ্যে ভোলার চরফ্যাশন উপজেলার জসিম উদ্দিনের ছেলে সোহাগের (৩০) নাম-পরিচয় মিললেও বাকিদের পরিচয় পাওয়া যায়নি। গুরুতর আহত অবস্থায় একই উপজেলার মনোয়ার হোসেনের ছেলে মনির হোসেন (২৮) ও নুর আলমকে (৩০) চট্টগ্রাম মেডিকেল কলেজ হাসপাতালে পাঠানো হয়েছে।দাগনভূঞা থানা পুলিশের পরিদর্শক ছালেহ আহাম্মদ পাঠান এ তথ্য নিশ্চিত করে বলেন, খবর পেয়ে পুলিশ ঘটনাস্থলে গিয়ে তাদের উদ্ধার করে ফেনী আধুনিক সদর হাসপাতালের মর্গে প্রেরণ করে।ফেনী আধুনিক সদর হাসপাতালের আবাসিক মেডিকেল অফিসার (আরএমও) ডা. মো. আবু তাহের তিনজন নিহত হওয়ার তথ্য নিশ্চিত করে জানান, মরহেদ হাসপাতালের মর্গে রাখা হয়েছে।রাশেদুল হাসান/আরএআর/জেআইএম</body>
</article>
