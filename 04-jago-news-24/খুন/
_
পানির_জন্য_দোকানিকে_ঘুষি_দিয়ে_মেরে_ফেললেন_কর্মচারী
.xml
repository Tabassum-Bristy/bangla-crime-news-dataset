<article>
  <headline>
পানির জন্য দোকানিকে ঘুষি দিয়ে মেরে ফেললেন কর্মচারী
</headline>
  <url>https://www.jagonews24.com/country/news/501054</url>
  <published_at>
</published_at>
  <category>খুন</category>
  <body>কুমিল্লায় টিউবওয়েল থেকে পানি নিতে বাধা দেয়ার জের ধরে মো. রমিজ উদ্দিন (৪৫) নামে এক ব্যক্তি খুন হয়েছেন। শনিবার দুপুরে দেবিদ্বার উপজেলার শিবনগর গ্রামে এ ঘটনা ঘটে। নিহত রমিজ উদ্দিন ওই গ্রামের মৃত মনছুর আলীর ছেলে।পুলিশ জানায়, রমিজ উদ্দিন পেশায় মুদি দোকানদার। তিনি এক বছর আগে গোমতী বাঁধের ওপর দোকানের পাশে একটি টিউবওয়েল বসান। শনিবার প্রতিবেশী মনির হোসেনের দোকানের কর্মচারী টিউবওয়েল থেকে পানি নিতে আসলে বাধা দেয়া হয়। এতে ক্ষিপ্ত হয়ে রমিজ উদ্দিনের সঙ্গে ঝগড়ায় লিপ্ত হন মনির। কথা কাটাকাটির একপর্যায়ে মনির হোসেন ক্ষিপ্ত হয়ে রমিজ উদ্দিনকে কিল-ঘুষি মারলে মারাত্মকভাবে আহত হন। স্থানীয়রা উদ্ধার করে দেবিদ্বার উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক রমিজকে মৃত ঘোষণা করেন।দেবিদ্বার থানা পুলিশের ওসি (তদন্ত) মো. মেসবাহ উদ্দিন বলেন, নিহত রমিজ উদ্দিনের মরদেহ কুমিল্লা মেডিকেল কলেজ হাসপাতালে ময়নাতদন্তের জন্য পাঠানো হয়েছে। এ ঘটনায় নিহতের স্ত্রী রোকেয়া বেগম বাদী হয়ে থানায় মনির হোসেনকে আসামি করে মামলা করেছেন। তবে এখনো মনিরকে গ্রেফতার করতে পারেনি পুলিশ।মো. কামাল উদ্দিন/এএম/এমকেএইচ</body>
</article>
