<article>
  <headline>
প্রকাশ্যে নারী পোশাক শ্রমিককে গলা কেটে হত্যা
</headline>
  <url>https://www.jagonews24.com/country/news/492030</url>
  <published_at>
</published_at>
  <category>খুন</category>
  <body>ময়মনসিংহের ভালুকায় তানিয়া আক্তার (২২) নামে এক নারী পোশাক শ্রমিককে প্রকাশ্যে ছুরিকাঘাত ও গলা কেটে হত্যা করেছে এক বখাটে। শনিবার সকালে উপজেলার হবিরবাড়ী ইউনিয়নের মায়ের মসজিদ এলাকায় এ ঘটনা ঘটে।নিহত তানিয়া আক্তার মুক্তাগাছা উপজেলার রামভদ্রপুর গ্রামের হোসেন আলীর মেয়ে। তিনি হবিরবাড়ীর আমতলী এলাকায় বাসা ভাড়া থেকে রিদিশা টেক্সটাইলে চাকরি করতেন।এ ঘটনায় স্থানীয়রা বখাটে শাহিদকে আটক করে পুলিশে দিয়েছে। আটক শাহিদ ঈশ্বরগঞ্জ উপজেলার চরনওপাড়া গ্রামের আলীর ছেলে।স্থানীয়রা জানান, তানিয়া কাজ শেষে সকালে বাসায় ফেরার পথে বখাটে শাহিদ মিয়া উপজেলার হবিরবাড়ী ইউনিয়নের মায়ের মসজিদ এলাকায় তার পথ রোধ করে এলোপাতাড়ি ছুরিকাঘাত করে গলা কেটে ফেলে। এতে ঘটনাস্থলেই তার মৃত্যু হয়। শাহিন পালানোর চেষ্টা করলে স্থানীয়রা তাকে ধরে পুলিশে সোপর্দ করে। খবর পেয়ে পুলিশ ঘটনাস্থল থেকে মরদেহটি উদ্ধার করে।ভালুকা মডেল থানা পুলিশের ভারপ্রাপ্ত কর্মকর্তা (ওসি) ফিরুজ তালুকদার জানান, প্রাথমিক জিজ্ঞাসাবাদে শহিদ হত্যার কথা স্বীকার করেছেন। তবে কী কারণে তিনি এই হত্যাকাণ্ড ঘটিয়েছেন তা জানাননি। নিহতের মরদেহ ময়নাতদন্তের জন্য ময়মনসিংহ মেডিকেল কলেজ হাসপাতাল মর্গে পাঠানো হয়েছে।রকিবুল হাসান রুবেল/আরএআর/আরআইপি</body>
</article>
