<article>
  <headline>
চুয়াডাঙ্গায় কৃষককে কুপিয়ে হত্যা
</headline>
  <url>https://www.jagonews24.com/country/news/437787</url>
  <published_at>
</published_at>
  <category>খুন</category>
  <body>চুয়াডাঙ্গায় জমি সংক্রান্ত বিরোধের জেরে শেরেগুল হোসেন (৬৫) নামে এক কৃষককে কুপিয়ে হত্যা করেছে প্রতিপক্ষের লোকজন। বৃহস্পতিবার দুপুরে সদর উপজেলার হাজরাহাটি গ্রামে এ ঘটনা গটে।নিহত শেরেগুল হোসেন চুয়াডাঙ্গা পৌর এলাকার সিঅ্যান্ডবি পাড়ার মৃত বরকত আলীর ছেলে।স্থানীয়রা জানান, দুপুরে হাজরাহাটি গ্রামে শেরেগুল হোসেনের জমিতে বসতবাড়ি নির্মাণ করছিল তার আপন ফুফাতো ভাই আবু তালেবের ছেলে আরিফ হোসেন। পরে তাকে নিষেধ করলে ক্ষিপ্ত হয়ে ধারালো অস্ত্র দিয়ে শেরেগুলের মাথায় কোপ দেয় আরিফ। এতে গুরুতর জখম হন তিনি। পরিবারের লোকজন তাকে উদ্ধার করে চুয়াডাঙ্গা সদর হাসপাতালে ভর্তি করলে বিকেলে চিকিৎসাধীন অবস্থায় মারা যান শেরেগুল।চুয়াডাঙ্গা সদর হাসপাতালের জরুরি বিভাগের চিকিৎসক নুরুন্নাহার খানম জানান, কৃষক শেরেগুল হোসেনের মাথায় ধারালো অস্ত্র দিয়ে কোপানোর কারণে অতিরিক্ত রক্তক্ষরণ হয়। পরে বিকেলে তিনি চিকিৎসাধীন অবস্থায় মারা যান।চুয়াডাঙ্গা সদর থানা পুলিশের ভারপ্রাপ্ত কর্মকর্তা (ওসি) দেলোয়ার হোসেন জানান, ঘটনাস্থলে পুলিশ পাঠানো হয়েছে। অভিযুক্তরা পালিয়ে গেছে। তাদের গ্রেফতারে অভিযান চালানো হচ্ছে।সালাউদ্দিন কাজল/আরএআর/জেআইএম</body>
</article>
