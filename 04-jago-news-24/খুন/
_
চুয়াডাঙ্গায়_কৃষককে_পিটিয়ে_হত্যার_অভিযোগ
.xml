<article>
  <headline>
চুয়াডাঙ্গায় কৃষককে পিটিয়ে হত্যার অভিযোগ
</headline>
  <url>https://www.jagonews24.com/country/news/507866</url>
  <published_at>
</published_at>
  <category>খুন</category>
  <body> চুয়াডাঙ্গা সদর উপজেলার হাসনহাটি গ্রামে বিরোধের জের ধরে হেদায়েত মণ্ডল (৪৮) নামে এক কৃষককে পিটিয়ে হত্যার অভিযোগ উঠেছে। এ ঘটনার পর ওই গ্রামে দু,পক্ষের মধ্যে তীব্র উত্তেজনা বিরাজ করছে।নিহত হেদায়েত মণ্ডল হাসনহাটি গ্রামের মৃত পুটে মণ্ডলের ছেলে। পুলিশ ও এলাকাবাসী সূত্রে জানা গেছে, চুয়াডাঙ্গা সদর উপজেলার হাসনহাটি গ্রামে একটি ইটভাটা নির্মাণকে কেন্দ্র করে ওই গ্রামের হেদায়েত মণ্ডল ও কাদের আলীর মধ্যে বেশ কিছুদিন ধরে বিরোধ চলছিল।এই বিরোধের জের ধরে বুধবার রাতে হেদায়েত মণ্ডলের ছেলে আক্তারের সঙ্গে কাদের আলীর ভাগ্নে শাহীনের কথা কাটাকাটি হয়। এক পর্যায়ে দু,পক্ষ জড়িয়ে পড়ে সংঘর্ষে। এ সময় ঘটনাস্থলেই লুটিয়ে পড়ে হেদায়েত মণ্ডল। তাকে উদ্ধার করে চুয়াডাঙ্গা সদর হাসপাতালে নিলে কর্তব্যরত চিকিৎসক ডা. জাকির হোসেন মৃত ঘোষণা করেন।চুয়াডাঙ্গা সদর থানার অফিসার ইনচার্জ আবু জিহাদ ফকরুল আলম খান জানান, ঘটনার পর হাসনহাটি গ্রামে অতিরিক্ত পুলিশ মোতায়েন করা হয়েছে। একই সঙ্গে হামলাকারীদের গ্রেফতারে পুলিশ অভিযান শুরু করেছে।সালাউদ্দিন কাজল/এমআরএম</body>
</article>
