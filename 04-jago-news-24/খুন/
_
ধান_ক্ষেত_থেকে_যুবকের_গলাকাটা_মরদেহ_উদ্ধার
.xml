<article>
  <headline>
ধান ক্ষেত থেকে যুবকের গলাকাটা মরদেহ উদ্ধার
</headline>
  <url>https://www.jagonews24.com/country/news/429702</url>
  <published_at>
</published_at>
  <category>খুন</category>
  <body>জয়পুরহাট সদর উপজেলার মাসুম হোসেন (২৬) নামে এক যুবকের গলাকাটা মরদেহ উদ্ধার করেছে পুলিশ। শনিবার সকালে উপজেলার তেঘরবিশা গ্রামে ধানক্ষেত থেকে তার মরদেহ উদ্ধার করা হয়।নিহত মাসুম হোসেন উপজেলার তেঘরবিশা শেখ পাড়া গ্রামের মৃত জালাল হোসেনের ছেলে।জয়পুরহাট থানার ওসি (তদন্ত) মুমিনুল হক জানান, শুক্রবার এশার নামাজের পর বাড়ি থেকে বের হয় মাসুম। এরপর বাড়ি ফিরে না আসায় পরিবারের লোকজন তাকে অনেক খোঁজাখুঁজি করে। এ দিকে শনিবার সকালে স্থানীয়রা তেঘরবিশা শেখ পাড়ার একটি ধানক্ষেতে মাসুমের মরদেহ দেখে থানায় খবর দেয়। পরে পুলিশ ঘটনাস্থল থেকে নিহতের মরদেহ উদ্ধার করে জয়পুরহাট জেলা আধুনিক হাসপাতালে মর্গে পাঠিয়ে দেয়। ঠিক কী কারণে এ হত্যাকাণ্ড ঘটেছে তা এখনও জানাতে পারেনি পুলিশ।রাশেদুজ্জামান/আরএ/জেআইএম</body>
</article>
