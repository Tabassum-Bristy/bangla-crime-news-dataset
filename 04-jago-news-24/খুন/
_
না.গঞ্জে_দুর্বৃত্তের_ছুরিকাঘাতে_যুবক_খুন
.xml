<article>
  <headline>
না.গঞ্জে দুর্বৃত্তের ছুরিকাঘাতে যুবক খুন
</headline>
  <url>https://www.jagonews24.com/country/news/377557</url>
  <published_at>
</published_at>
  <category>খুন</category>
  <body>নারায়ণগঞ্জ সদর উপজেলার ফতুল্লার পাগলা নন্দলালপুর এলাকায় দুর্বৃত্তদের ছুরিকাঘাতে অজ্ঞাতপরিচয় (২৮) এক যুবক খুন হয়েছেন।রোববার রাত ৮টার দিকে ওই যুবকের মরদেহ উদ্ধার করে ময়নাতদন্তের জন্য শহরের ১০০ শয্যাবিশিষ্ট জেনারেল হাসপাতাল মর্গে পাঠানো হয়েছে।বিষয়টি নিশ্চিত করে ফতুল্লা মডেল থানা পুলিশের ওসি কামালউদ্দিন জানান, নন্দলালপুরে কাকলী ডাইংয়ের পাশের গলিটি অন্ধকারাচ্ছন্ন ছিল। ওই গলির প্রবেশ মুখে অজ্ঞাত এক যুবককে ছুরিকাঘাত করে দুর্বৃত্তরা।এতে ঘটনাস্থলে তিনি মারা যান। নিহতের পিঠের দিকে ছুরিকাঘাত করা হয়েছিল। নিহত যুবকটির পরণে ছিল ট্রাউজার ও টিশার্ট। নিহতের পরিচয় শনাক্তের চেষ্টা চলছে বলেও জানান ওসি।শাহাদাত হোসেন/এএম/জেআইএম</body>
</article>
