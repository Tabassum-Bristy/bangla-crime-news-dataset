<article>
  <headline>
মাদক ব্যবসায়ীকে চোখে অস্ত্র ঠেকিয়ে গুলি করে হত্যা
</headline>
  <url>https://www.jagonews24.com/country/news/458176</url>
  <published_at>
</published_at>
  <category>খুন</category>
  <body>যশোরের বেনাপোলে আবু বাক্কার (৪০) নামে এক মাদক ব্যবসায়ীর গুলিবিদ্ধ মরদেহ উদ্ধার করেছে পুলিশ। শনিবার সকালে বেনাপোল পোর্ট থানার ছোট আঁচড়া বটতলা নামক স্থান থেকে মরদেহটি উদ্ধার করা হয়।নিহত আবু বাক্কার বেনাপোলের দিঘিরপাড় গ্রামের নুর ইসলামের ছেলে।প্রত্যক্ষদর্শীরা জানান, শনিবার ভোরে স্থানীয় কৃষকরা মাঠে কাজ করতে যাওয়ার সময় গুলিবিদ্ধ মরদেহ পড়ে থাকতে দেখে পুলিশে খবর দেন। পরে পুলিশ মরদেহটি উদ্ধার করে ময়নাতদন্তের জন্য যশোর জেনারেল হাসপাতাল মর্গে প্রেরণ করে।পুলিশ জানায়, ভোর রাতের দিকে কে বার কারা আবু বাক্কারের চোখে অস্ত্র ঠেকিয়ে গুলি করে হত্যা করে মরদেহ ফেলে গেছে। তিনি একজন চিহ্নিত মাদক ব্যবসায়ী। তার বিরুদ্ধে একাধিক মামলা রয়েছে।বেনাপোল পোর্ট থানা পুলিশের ভারপ্রাপ্ত কর্মকর্তা (ওসি) শেখ আবু সালেহ মাসুদ করিম বিষয়টি নিশ্চিত করে জানান, স্থানীয় লোকজনের কাছ থেকে খবর পেয়ে ছোটআঁচড়া-বড়আঁচড়া সড়কের বটতলা নামক স্থান থেকে গুলিবিদ্ধ মরদেহটি উদ্ধার করা হয়েছে। হত্যার বিষয়টি তদন্ত করে দেখা হচ্ছে। এ ঘটনায় বেনাপোল পোর্ট থানায় একটি মামলা হয়েছে বলেও তিনি জানান।জামাল হোসেন/আরএ/আরএআর/জেআইএম</body>
</article>
