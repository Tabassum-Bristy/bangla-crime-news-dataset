<article>
  <headline>
নাতীর সঙ্গে তর্কে প্রাণ গেল নানার
</headline>
  <url>https://www.jagonews24.com/country/news/432663</url>
  <published_at>
</published_at>
  <category>খুন</category>
  <body>গাজীপুরের শ্রীপুরে গাছ থেকে কাঁঠাল সংগ্রহের সময় নাতীর সঙ্গে তর্কে কদম আলী বেপারী (৫৮) নামের এক বৃদ্ধের মৃত্যু হয়েছে। শনিবার সকালে পুলিশ নিহতের মরদেহ উদ্ধার করে ময়ানতদন্তের জন্য হাসপাতালে পাঠায়। এর আগে শুক্রবার বিকেলে তাদের মধ্যে তর্ক-বিতর্ক হয়। পরে হাসপাতালে নেয়ার পথে কদম আলী বেপারী মারা যায়।মৃত কদম আলী বেপারী মাওনা ইউনিয়নের সিংগারদিঘী গ্রামের মৃত সমেদ আলী মাদবরের ছেলে। অভিযুক্ত নাজমুল হাসান (৩৫) একই গ্রামের শরাফত আলীর ছেলে। মৃত ব্যক্তি সম্পর্কে নাজমুল হাসানের নানা হয়।মৃতের স্বজনদের বরাত দিয়ে শ্রীপুর থানা উপ-পরিদর্শক (এসআই) সৈয়দ আজিজুল হক বলেন, শুক্রবার বিকেলে গাছের দুটি কাঁঠাল সংগ্রহকে কেন্দ্র করে নানা কদম আরী বেপারীর সঙ্গে তার নাতী নাজমুল হাসানের তর্ক হয়। এতে বেশ উত্তেজিত হয়ে কদম আলী বেপারী বাড়িতে এসেই অসুস্থ হয়ে পড়ে। প্রথমে তাকে চিকিৎসার জন্য মাওনা চৌরাস্তার আল-হেরা হাসপাতাল আনা হয়। সেখানে অবস্থার অবনতি হলে তাকে উন্নত চিকিৎসার জন্য ময়মনসিংহ মেডিকেল কলেজ হাসপাতালে নেয়ার পথে তার মৃত্যু হয়।পরিবারের স্বজনদের অভিযোগ থাকায় তার মরদেহ উদ্ধার করে ময়নাতদন্তের জন্য গাজীপুর শহীদ তাজউদ্দিন আহমদ মেডিকেল কলেজ হাসপাতালে পাঠানো হয়েছে। এ ঘটনায় পরবর্তী আইনগত ব্যবস্থার প্রক্রিয়াধীন রয়েছে।শিহাব খান/আরএ/জেআইএম</body>
</article>
