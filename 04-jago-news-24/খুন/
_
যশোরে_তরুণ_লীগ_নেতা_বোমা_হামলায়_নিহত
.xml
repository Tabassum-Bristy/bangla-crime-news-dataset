<article>
  <headline>
যশোরে তরুণ লীগ নেতা বোমা হামলায় নিহত
</headline>
  <url>https://www.jagonews24.com/country/news/427148</url>
  <published_at>
</published_at>
  <category>খুন</category>
  <body>যশোর জেলা তরুণ লীগের সাংগঠনিক সম্পাদক শেখ মনিরুল ইসলাম (৩৫) দুর্বৃত্তদের বোমা হামলায় নিহত হয়েছেন। রোববার রাত পৌনে ১২টার দিকে শহরের পালবাড়ি এলাকায় এ ঘটনা ঘটে।নিহত মনিরুল শহরের পুলিশ লাইন টালিখোলা এলাকার বাসিন্দা।প্রত্যক্ষদর্শী ও পুলিশ জানায়, রোববার রাত পৌনে ১১টার দিকে শহরের পালবাড়ি এলাকায় দাঁড়িয়েছিলেন শেখ মনিরুল ইসলাম। এসময় দুর্বত্তরা তাকে লক্ষ্য করে বোমা হামলা চালায়। এতে গুরুতর আহত হন তিনি। পরে স্থানীয়রা তাকে উদ্ধার করে হাসপাতালে নিয়ে আসেন।যশোর জেনারেল হাসপাতালের চিকিৎসক কল্লোল কুমার সাহা জানিয়েছেন, হাসপাতালের আনার কিছুক্ষণ পরই মনিরুল মারা যান।যশোর কোতয়ালি থানার ওসি একেএম আজমল হুদা বলেন, দুর্বৃত্তদের বোমা হামলায় মনিরুল নিহত হয়েছেন। তবে তাৎক্ষণিকভাবে হত্যাকাণ্ডের কারণ জানা যায়নি। এ ঘটনায় কাউকে আটক করা যায়নি।মিলন রহমান/এফএ/জেআইএম</body>
</article>
