<article>
  <headline>
চট্টগ্রামে বাসা থেকে ডেকে নিয়ে কলেজছাত্রকে খুন
</headline>
  <url>https://www.jagonews24.com/national/news/522721</url>
  <published_at>
</published_at>
  <category>খুন</category>
  <body>নগরীর ওমরগনি এমইএস কলেজ সংলগ্ন এলাকায় ছুরিকাঘাতে ওই কলেজেরই এক ছাত্রকে খুন করা হয়েছে। নিহতের নাম শেখ জাকির হোসেন সানি (১৯)। পরিবার বলছে, বাসা থেকে ডেকে নিয়ে খুন করা হয়েছে তাকে।সোমবার (২৬ আগস্ট) দুপুর পৌনে ৩টার দিকে খুলশী থানার জাকির হোসেন সড়ক এলাকায় এ ঘটনা ঘটে।নিহত সানি ওমরগনি এমইএস কলেজের উচ্চ মাধ্যমিক প্রথম বর্ষের ছাত্র।চট্টগ্রাম মেডিকেল কলেজ পুলিশ ফাঁড়ির পরিদর্শক জহিরুল ইসলাম জাগো নিউজকে বলেন, ‘ছুরিকাঘাতে গুরুতর আহত অবস্থায় শেখ জাকির হোসেন সানিকে তার কয়েকজন সহপাঠী হাসপাতালে নিয়ে আসে। এসময় কর্তব্যরত চিকিৎসক তাকে মৃত ঘোষণা করেন। নিহতের দুই পায়ে একাধিক ধারালো অস্ত্রের আঘাত রয়েছে। চিকিৎসক জানিয়েছেন, অতিরিক্ত রক্তক্ষরণে তার মৃত্যু হয়েছে।’এদিকে নগর পুলিশের বায়েজিদ বোস্তামি জোনের সহকারী কমিশনার পরিত্রাণ তালুকদার জাগো নিউজকে বলেন, ‘ছুরিকাঘাতে আহত এক ছাত্রকে চট্টগ্রাম মেডিকেল কলেজ হাসপাতালে নেওয়ার পর মারা গেছে। কারা এই হত্যাকাণ্ড ঘটিয়েছে তা এখনো জানা যায়নি।’আবু আজাদ/এসএইচএস/জেআইএম</body>
</article>
