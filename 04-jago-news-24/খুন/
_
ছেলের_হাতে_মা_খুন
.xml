<article>
  <headline>
ছেলের হাতে মা খুন
</headline>
  <url>https://www.jagonews24.com/country/news/507013</url>
  <published_at>
</published_at>
  <category>খুন</category>
  <body>গাইবান্ধার সাঘাটা উপজেলায় নেশার টাকা না দেয়ায় ছুরিকাঘাতে মা তাহেরা বেগমকে (৪৪) খুন করেছেন ছেলে আবুল কালাম শেখ (২৫)। এ ঘটনায় রোববার সকালে আবুল কালামকে আটক করেছে পুলিশ।এর আগে শনিবার সন্ধ্যায় উপজেলার জুমারবাড়ি ইউনিয়নের বগারভিটা গ্রামে এ ঘটনা ঘটে। নিহত তাহেরা বেগম জুমারবাড়ি ইউনিয়নের বগারভিটা গ্রামের তারাজুল ইসলামের স্ত্রী।পুলিশ ও এলাকাবাসী জানায়, আবুল কালাম মাদকাসক্ত। প্রতিদিনই মায়ের কাছ থেকে নেশার টাকা আদায় করতেন। শনিবার সন্ধ্যায় মা তাহেরা বেগমের কাছে নেশার টাকা চাইলে দিতে অস্বীকার করেন। তখন ক্ষিপ্ত হয়ে মা তাহেরা বেগমের কোমরে ধারালো ছুরি দিয়ে আঘাত করেন আবুল কালাম। এতে গুরুতর আহত হন মা তাহেরা বেগম। তাকে রক্তাক্ত অবস্থায় উদ্ধার করে সোনাতলা উপজেলা হাসপাতালে নেয়ার পথে মারা যান। এরপর আবুল কালাম পালিয়ে যান। রোববার সকালে আবুল কালামকে আটক করে পুলিশের হাতে তুলে দেয় গ্রামবাসী।সাঘাটা থানা পুলিশের ভারপ্রাপ্ত কর্মকর্তা (ওসি) মোস্তাফিজার রহমান বলেন, এ ঘটনার পর নিহতের মরদেহ উদ্ধার করে ময়নাতদন্তের জন্য গাইবান্ধা হাসপাতালের মর্গে পাঠানো হয়েছে। ছেলে আবুল কালামকে আটক করা হয়েছে।জাহিদ খন্দকার/এএম/পিআর</body>
</article>
