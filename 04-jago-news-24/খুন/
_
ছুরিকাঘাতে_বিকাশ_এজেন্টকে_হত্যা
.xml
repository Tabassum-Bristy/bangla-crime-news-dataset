<article>
  <headline>
ছুরিকাঘাতে বিকাশ এজেন্টকে হত্যা
</headline>
  <url>https://www.jagonews24.com/national/news/407460</url>
  <published_at>
</published_at>
  <category>খুন</category>
  <body>রাজধানীর উত্তরায় এক বিকাশ এজেন্টকে ছুরিকাঘাতে হত্যা করে ৮ লাখ টাকা ছিনিয়ে নিয়ে গেছে ছিনতাইকারীরা। নিহত ওই বিকাশ এজেন্টের নাম আলামিন (৩০)। নিহতের মরদেহ ময়নাতদন্তের জন্য ঢাকা মেডিক্যাল কলেজ (ঢামেক) হাসপাতাল মর্গে পাঠায় পুলিশ। এ ঘটনায় জড়িতদের ধরতে পুলিশের একাধিক টিম অভিযান শুরু করেছে।উত্তরার পশ্চিম থানার ওসি আলী হোসেন জানান, ‘নির্ভর নামে বিকাশের একটি ডিস্ট্রিবিউটর প্রতিষ্ঠানের প্রতিনিধি আলামিন। বৃহস্পতিবার সকাল সাড়ে ১০ টায় উত্তরার ৫ নম্বর সেক্টরের ৪ সম্বর সড়কে ছিলেন তিনি। এ সময় প্রাইভেটকার নিয়ে আসা ৪ থেকে ৫ জন ছিনতাইকারী তাকে ছুরিকাঘাত করে ৮ লাখ টাকা নিয়ে পালিয়ে যায়।খবর পেয়ে পুলিশের ঊর্ধ্বতন কর্মকর্তারা ঘটনাস্থলে যান। ওসি বলেন, অতিরিক্ত রক্তক্ষরণের কারণে আলামিনের মৃত্যু হয়েছে বলে ধারণা করা হচ্ছে। ছিনতাইকারীদের ধরতে পুলিশের একাধিক টিম অভিযান শুরু করেছে। ঘটনার আশপাশের বাসা ও সড়কের সিসিটিভি ফুটেজ দেখে ছিনতাইকারীদের ব্যবহৃত প্রাইভেটকারটি শনাক্তের চেষ্টা চলছে।জেইউ/ওআর/জেআইএম</body>
</article>
