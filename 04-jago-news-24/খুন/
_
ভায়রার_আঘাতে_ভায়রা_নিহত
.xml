<article>
  <headline>
ভায়রার আঘাতে ভায়রা নিহত
</headline>
  <url>https://www.jagonews24.com/country/news/521026</url>
  <published_at>
</published_at>
  <category>খুন</category>
  <body>হবিগঞ্জের মাধবপুরে এক ভায়রার আঘাতে আরেক ভায়রা নিহত হয়েছেন। খবর পেয়ে পুলিশ ঘটনাস্থলে গিয়ে লাশ উদ্ধার করে সদর হাসপাতাল মর্গে পাঠিয়েছে।সোমবার সকালে উপজেলার নয়াপাড়া চা বাগানের বস্তিতে এ ঘটনা ঘটে।মাধবপুর থানার ওসি কেএম আজমিরুজ্জামান জানান, চা শ্রমিক সুজিত র‌্যালি (৫৫) এবং তার ভায়রা হেলাল র‌্যালির (৫৫) মাঝে পারিবারিক বিরোধ ছিল। সোমবার সকাল ৮টার দিকে এ নিয়ে তাদের মাঝে কথা কাটাকাটি হয়।এক পর্যায়ে হেলাল র‌্যালি তার ভায়রা সুজিত র‌্যালিকে আঘাত করলে তিনি ঘটনাস্থলেই মারা যান। খবর পেয়ে পুলিশ গিয়ে তার লাশ উদ্ধার করে। তবে এ ঘটনায় এখনও মামলা হয়নি।সৈয়দ এখলাছুর রহমান খোকন/এফএ/পিআর</body>
</article>
