<article>
  <headline>
মুঠোফোনে ডেকে নিয়ে যুবককে হত্যা
</headline>
  <url>https://www.jagonews24.com/country/news/506335</url>
  <published_at>
</published_at>
  <category>খুন</category>
  <body>যশোরে ছুরিকাঘাতে ফেরদৌস (২০) নামে এক যুবককে খুন করা হয়েছে। বৃহস্পতিবার দুপুর ১২টার দিকে যশোর শহরের সারথী স্কুল এলাকায় এ হত্যাকাণ্ডের ঘটনা ঘটে।নিহত ফেরদৌস শহরের নাজিরশংকরপুর এলাকার শারমিন আক্তার পপির বাড়ির ভাড়াটিয়া আজাদের ছেলে। মোবাইল ফোনে বাড়ি থেকে ডেকে নিয়ে তাকে ছুরিকাঘাত করে হত্যা করা হয়েছে বলে প্রাথমিকভাবে জানা গেছে।স্থানীয়রা জানিয়েছেন, ফেরদৌসকে পূর্বপরিচিতরা মোবাইল ফোনে ডেকে সারথী স্কুল এলাকায় নিয়ে যায়। সেখানে ছুরিকাঘাতের পর ফেলে রেখে গেলে স্থানীয় লোকজন উদ্ধার করে যশোর ২৫০ শয্যা জেনারেল হাসপাতালে নিয়ে যায়। হাসপাতালে নেয়ার পর জরুরি বিভাগের চিকিৎসক তাকে মৃত ঘোষণা করেন।প্রতিবেশী ভাড়াটিয়া রহিমা বেগম জানান, বৃহস্পতিবার সকালে ফেরদৌসের মা ফতেমা খাতুন ছেলের জন্য রুটি বানিয়ে রেখে কাজে চলে যান। ফেরদৌস সেগুলো খাওয়ার সময় তার মোবাইল ফোনে রিং আসে। ফোন পেয়ে রুটি না খেয়েই বাড়ি থেকে বের হয়ে যান। এরপর তার মৃত্যুর খবর পান বাড়ির লোকজন।ফেরদৌসের বাবা রিকশাচালক আজাদ জানান, তার ছেলে যশোর আইটি পার্কে মালির কাজ করত। কিছুদিন আগে সেই কাজ ছেড়ে ট্রাকের হেলপারের কাজ শুরু করে। আগামী মাস থেকে আবার আইটি পার্কে কাজে যোগ দেয়ার কথা ছিল। এর মধ্যে কারা তাকে ডেকে নিয়ে খুন করলো তা বুঝতে পারছেন না।যশোর কোতোয়ালি মডেল থানা পুলিশের ওসি অপূর্ব হাসান হত্যাকাণ্ডের বিষয়টি নিশ্চিত করে বলেন, পুলিশ জড়িতদের আটকে অভিযান শুরু করেছে।মিলন রহমান/এফএ/জেআইএম</body>
</article>
