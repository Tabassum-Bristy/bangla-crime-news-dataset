<article>
  <headline>
মুন্সিগঞ্জে মাকে গলা কেটে হত্যা
</headline>
  <url>https://www.jagonews24.com/country/news/344443</url>
  <published_at>
</published_at>
  <category>খুন</category>
  <body>মুন্সিগঞ্জ সদর উপজেলার ইদ্রাকপুর এলাকায় এক মাকে গলা কেটে হত্যা হত্যার ঘটনা ঘটেছে। এ ঘটনায় নিহতের মেয়ে মনি (২৭) আহত হয়েছেন। বৃহস্পতিবার রাত সাড়ে ৮টার দিকে এ ঘটনা ঘটে।ঘাতক ছেলে মো. রতনকে (৩০) পুলিশ গ্রেফতার করে থানা হেফাজতে রেখেছে। নিহত জাহানারা বেগমের (৭০) মরদেহ মুন্সিগঞ্জ জেনারেল হাসপাতালের মর্গে পাঠিয়েছে পুলিশ।ঘটনায় আহত মনি জানান, নেশাগ্রস্ত ভাই বাড়িতে এসেই মায়ের সঙ্গে কথা কাটাকাটিতে জড়িয়ে পড়ে। এক পর্যায়ে মাকে ধারালো ছুরি দিয়ে কোপাতে থাকে। পরবর্তীতে গলা কেটে হত্যা করে। আমি বাঁধা দিতে গেলে আমাকেও ছুরি দিয়ে আঘাত করে।স্থানীয়রা জানান, নিজস্ব বাড়িতে চার ভাই এবং এক বোন নিয়ে বসবাস করে আসছিলেন পরিবারটি। বাড়ির বড় ছেলে রতন প্রতিনিয়ত নেশাগ্রস্ত অবস্থায় বাসায় ফিরত এবং বাসায় ঝগড়া করত।মুন্সিগঞ্জ সদর থানার ভারপ্রাপ্ত কর্মকর্তা (ওসি) আলমগীর হোসাইন জানান, ছেলে মাকে জবাই করে হত্যা করেছে। ঘটনার খবর পেয়ে দ্রুত ব্যবস্থা নেই এবং ছেলে রতনকে আটক করে থানা হেফাজতে রাখা হয়েছে।ভবতোষ চৌধুরী নুপুর/বিএ</body>
</article>
