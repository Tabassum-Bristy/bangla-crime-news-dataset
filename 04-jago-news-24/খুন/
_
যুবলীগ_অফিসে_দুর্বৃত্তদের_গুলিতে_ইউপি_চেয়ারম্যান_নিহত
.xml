<article>
  <headline>
যুবলীগ অফিসে দুর্বৃত্তদের গুলিতে ইউপি চেয়ারম্যান নিহত
</headline>
  <url>https://www.jagonews24.com/country/news/449787</url>
  <published_at>
</published_at>
  <category>খুন</category>
  <body>সাতক্ষীরার কালিগঞ্জ উপজেলার কৃষ্ণনগর ইউনিয়ন পরিষদের (ইউপি) চেয়ারম্যান ও জেলা জাতীয় পার্টির সহ-সাংগঠনিক সম্পাদক কেএম মোশারফ হোসেনকে (৪৮) গুলি করে হত্যা করেছে দুর্বৃত্তরা। শনিবার দিনগত রাত পৌনে ১১টার দিকে কৃষ্ণনগর বাজারে ইউনিয়ন যুবলীগ অফিসে মুখোশ পরা দুর্বৃত্তরা গুলিতে ঘটনাস্থলেই তিনি মারা যান।হাফিজুর রহমান নামের স্থানীয় একজন জাগো নিউজকে জানান, রাতে কৃষ্ণনগর ইউনিয়ন যুবলীগ অফিসে মতবিনিময় করছিলেন চেয়ারম্যান কেএম মোশারফ। রাত ১০টা ৪৫ মিনিটের দিকে তিনটি মোটরসাইকেলে এসে মুখোশ পরা কে বা কারা তাকে গুলি করে দ্রুত ঘটনাস্থল থেকে চলে যায়। পরে ঘটনাস্থলেই চেয়ারম্যান মারা যান।সাতক্ষীরা পুলিশ সুপার মো. সাজ্জাদুর রহমান জাগো নিউজকে বলেন, আমি ছুটিতে রয়েছি। খবর পেয়ে ঘটনাস্থলে পুলিশের ফোর্স পাঠানো হয়েছে। এখনো বিস্তারিত কিছু জানা যায়নি।আকরামুল ইসলাম/আরএস</body>
</article>
