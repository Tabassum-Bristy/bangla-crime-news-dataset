<article>
  <headline>
রাজশাহীতে বন্ধুর ছুরিকাঘাতে যুবক খুন
</headline>
  <url>https://www.jagonews24.com/country/news/428817</url>
  <published_at>
</published_at>
  <category>খুন</category>
  <body>রাজশাহী নগরীতে বন্ধুর ছুরিকাঘাতে প্রশান্ত কুমার ঘোষ (২০) নামের এক যুবক খুন হয়েছেন।সোমবার রাত সাড়ে ৯টার দিকে নগরীর ভেড়িপাড়া এলাকায় রাজশাহী পুলিশ লাইনস হাসপাতাল ফটকের সামনে আচমকা হামলার শিকার হন তিনি।পরে রাজশাহী মেডিকেল কলেজ (রামেক) হাসপাতালে নেয়ার পর জরুরি বিভাগের দায়িত্বরত চিকিৎসক তাকে মৃত ঘোষণা করেন।নিহত প্রশান্ত নগরীর ঘোষপাড়া মহল্লার স্বপন ঘোষের ছেলে। পেশায় মাইক্রোবাস চালক ছিলেন ওই যুবক।নগরীর রাজপাড়া থানার ভারপ্রাপ্ত কর্মকর্তা (ওসি) হাফিজুর রহমান এ তথ্য নিশ্চিত করেছেন।তিনি জানান, প্রশান্ত ঘোষের ওপর হামলার সময় শাকিল নামে তার আরেক বন্ধু আহত হয়েছেন। চিকিৎসার জন্য তাকেও রামেক হাসপাতালে নেয়া হয়েছে। হাসপাতালে পুলিশ শাকিলের সঙ্গে কথা বলে জানতে পেরেছে, বিশ্বজিৎ নামে তাদেরই এক বন্ধু এই হামলা চালায়।ওসি জানান, কী নিয়ে তাকে এভাবে খুন করা হলো তা জানার চেষ্টা চলছে। মরদেহ রামেক হাসপাতাল মর্গে নেয়া হয়েছে। সন্দেহভাজন হামলাকারীকে আটকের চেষ্টা চলছে বলেও জানান ওসি।বিএ</body>
</article>
