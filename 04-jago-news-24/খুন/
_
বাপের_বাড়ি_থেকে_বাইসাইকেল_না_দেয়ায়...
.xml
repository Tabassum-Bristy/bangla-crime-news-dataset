<article>
  <headline>
বাপের বাড়ি থেকে বাইসাইকেল না দেয়ায়...
</headline>
  <url>https://www.jagonews24.com/country/news/485724</url>
  <published_at>
</published_at>
  <category>খুন</category>
  <body>ঝিনাইদহের কালীগঞ্জে শিউলি খাতুন (২৪) নামে এক গৃহবধূকে পিটিয়ে হত্যার অভিযোগ উঠেছে। একটি বাইসাইকেল ও যৌতুকের দাবিকৃত টাকা দিতে না পারায় শিউলি খাতুনকে পিটিয়ে হত্যার পর ঘরের আড়ায় ঝুলিয়ে রাখা হয় তার পরিবার অভিযোগ করেছে।বুধবার বিকেলে উপজেলার শাহপুর ঘিঘাটি গ্রামে এ ঘটনা ঘটে। নিহত শিউলি খাতুন কোটচাদপুর উপজেলার কুল্লাগাছা গ্রামের শহর আলীর মেয়ে এবং শাহপুর ঘিঘাটি গ্রামের মামুনের স্ত্রী।শিউলির বাবা শহর আলীর অভিযোগ সূত্রে জানা যায়, কয়েক বছর আগে তার মেয়ে শিউলি খাতুনের সঙ্গে শাহপুর ঘিঘাটি গ্রামের জুলহাস হোসেনের ছেলে মামুনের বিয়ে হয়। তাদের ঘরে সন্তানও জন্ম নেয়। বিয়ের পর থেকেই মামুন যৌতুকের দাবিতে শিউলিকে মারপিট করতো। বিয়ের পর নগদ টাকা, টিভি কিনে দেয়া হয়েছে। এরপরও বাইসাইকেল ও টাকার জন্য তাকে মারধর করা হত।এরই ধারাবাহিকতায় বুধবার শিউলিকে মামুন ও তার পরিবারের লোকজন পিটিয়ে হত্যা করে ঘরের আড়ার সঙ্গে ঝুলিয়ে রেখে প্রচার করে সে আত্মহত্যা করেছে। খবর পেয়ে সেখানে গিয়ে মেয়ের মরদেহ উদ্ধার করেন তিনি। শিউলির শরীরে আঘাতের চিহ্ন রয়েছে বলেও জানান শহর আলী।শিউলির শ্বশুরবাড়ির কয়েকজন প্রতিবেশী জানান, প্রায়ই শিউলিকে যৌতুকের দাবিতে মামুন শারীরিক নির্যাতন করতো। বুধবার দুপুরেও মামুন তাকে মারপিট করে।এফএ/জেআইএম</body>
</article>
