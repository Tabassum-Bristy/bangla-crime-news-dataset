<article>
  <headline>
কালিহাতীতে মাদকাসক্ত ছেলের হাতে মা খুন
</headline>
  <url>https://www.jagonews24.com/country/news/399943</url>
  <published_at>
</published_at>
  <category>খুন</category>
  <body>টাঙ্গাইলের কালিহাতীতে বিথি বেগম (৪০) নামে এক নারীর মরদেহ উদ্ধার করেছে পুলিশ। শনিবার রাত সাড়ে ৮টার দিকে উপজেলার সাতুটিয়া এলাকা থেকে মরদেহটি উদ্ধার করা হয়।বিথি বেগম ওই এলাকার মামুন মিয়ার স্ত্রী। পুলিশের ধারণা মাদকাসক্ত ছেলে শিশির নেশার টাকা না পেয়ে মাকে হত্যা করেছে।এ প্রসঙ্গে কালিহাতী থানার ভারপ্রাপ্ত কর্মকর্তা (ওসি) মীর মোশারফ হোসেন জানান, শনিবার সকালে মামুন মিয়া তার স্ত্রী বিথি ও ছেলে শিশিরকে (২৩) বাড়িতে রেখে ঢাকায় যান। রাতে তিনি বাড়ি ফিরে দেখেন বিথির মরদেহ ঘরের মেঝেতে রক্তাক্ত অবস্থায় পড়ে রয়েছে। পরে খবর পেয়ে পুলিশ গিয়ে মরদেহ উদ্ধার করে থানায় নিয়ে আসে। এসময় মরদেহের পাশ থেকে রক্তমাখা একটি কুড়াল ও শিশিরের একটি লুঙ্গি উদ্ধার করা হয়।তিনি আরো জানান, ধারণা করা হচ্ছে নেশার টাকা না পেয়ে ছেলে শিশির তার মাকে কুপিয়ে হত্যা করেছে। ঘটনার পর শিশির পলাতক রয়েছে।আরিফ উর রহমান টগর/এফএ/এমএস</body>
</article>
