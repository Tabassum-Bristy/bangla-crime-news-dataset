<article>
  <headline>
ঝিনাইদহে বাঁওড়ের কেয়ারটেকার খুন
</headline>
  <url>https://www.jagonews24.com/country/news/448957</url>
  <published_at>
</published_at>
  <category>খুন</category>
  <body>ঝিনাইদহের হরিণাকুণ্ডে তোয়াজ উদ্দিন (৬২) নামে এক বৃদ্ধকে কুপিয়ে হত্যা করেছে দুর্বৃত্তরা। সোমবার রাত সাড়ে ৯টার দিকে এ হত্যাকাণ্ড ঘটে।তোয়াজ উদ্দিন উপজেলার রঘুনাথপুর ইউনিয়নের মান্দিয়া গ্রামের দরাপ আলী মন্ডলের ছেলে। তিনি গ্রামের একটি বাঁওড় (জলাভূমি) দেখাশোনা করতেন।হরিণাকুণ্ড থানার ভারপ্রাপ্ত কর্মকর্তা (ওসি-তদন্ত) আসাদুজ্জামার মুন্সী জানান, তোয়াজ উদ্দিন মান্দিয়া গ্রামের বাঁওড় দেখাশোনা করতেন। সেইসঙ্গে গ্রামের ভূমিহীন এলাকায় দ্বিতীয় স্ত্রী নিয়ে থাকতেন। বাঁওড়ে মাছ ধরে জীবিকা নির্বাহ করতেন তিনি।ওসি বলেন, রাতে কে বা কারা তাকে ধারালো অস্ত্র দিয়ে কুপিয়ে হত্যা করে ফেলে রেখে যায়। আমরা এলাকাবাসী সূত্রে খবর পেয়ে মরদেহ উদ্ধার করি।আহমেদ নাসিম আনসারী/বিএ</body>
</article>
