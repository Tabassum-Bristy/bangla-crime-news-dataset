<article>
  <headline>
নাসিরনগরে নৈশপ্রহরীকে গলাকেটে হত্যা
</headline>
  <url>https://www.jagonews24.com/country/news/444980</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ার নাসিরনগর উপজেলায় আবদুল জালাল (৬৫) নামে এক নৈশপ্রহরীকে গলাকেটে হত্যা করেছে দুর্বৃত্তরা।শনিবার সকালে উপজেলার ফান্দাউক ইউনিয়নের রসুলপুর গ্রাম থেকে নিহতের মরদেহ উদ্ধার করেছে পুলিশ। নিহত জালাল একই গ্রামের আবদুর রহমানের ছেলে।নাসিরনগর থানা পুলিশের ভারপ্রাপ্ত কর্মকর্তা (ওসি) আবু জাফর বিষয়টি নিশ্চিত করে জানান, শুক্রবার মধ্যরাতে কে বা কারা জালালকে ধারালো অস্ত্র দিয়ে গলাকেটে হত্যা করে। তিনি স্থানীয় কাস্টি নদীতে নৌকায় রাখা পাট পাহারা দিতেন।ওসি আরও জানান, সকালে পুলিশ ঘটনাস্থলে গিয়ে নিহতের মরদেহ উদ্ধার করেছে। ধারণা করা হচ্ছে পূর্বপরিকল্পিতভাবেই তাকে হত্যা করা হয়েছে।আজিজুল সঞ্চয়/এফএ/এমএস</body>
</article>
