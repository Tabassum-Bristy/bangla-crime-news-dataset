<article>
  <headline>
কথা কাটাকাটিতেই দায়ের কোপ, প্রাণ গেল মাদরাসাছাত্রের
</headline>
  <url>https://www.jagonews24.com/country/news/518126</url>
  <published_at>
 </published_at>
  <category>খুন</category>
  <body>জামালপুরে কথা কাটাকাটির জেরে আবু রায়হান (১৫) নামের এক মাদরাসা ছাত্রের দায়ের কোপে সাদ (৮) নামের একই মাদরাসার আরেক ছাত্রের মৃত্যু হয়েছে। শনিবার সন্ধ্যায় সদর উপজেলার কাসারুপাড়া হাফেজিয়া মাদরাসায় এ ঘটনা ঘটে।নিহত সাদ সদর উপজেলার বাঁশচড়া ইউনিয়নের শৈলেরকান্দা গ্রামের সুরুজ্জামানের ছেলে। ঘাতক আবু রায়হান একই ইউনিয়নের জামিরা গ্রামের খলিলুর রহমানের ছেলে।স্থানীয় সূত্রে জানা গেছে, আবু রায়হান ও সাদের মধ্যে সামান্য বিষয় নিয়ে কলহ বাধে। কথা কাটাকাটির একপর্যায়ে আবু রায়হান দা দিয়ে সাদের মাথায় কোপ দিলে ঘটনাস্থলেই সে মারা যায়।নরুন্দি তদন্ত কেন্দ্রের ইনচার্জ পুলিশ পরিদর্শক মো. আব্দুল বারী ঘটনার সত্যতা নিশ্চিত করে জানান, খবর পেয়ে ঘটনাস্থল থেকে লাশ উদ্ধার করে মর্গে পাঠানো হয়েছে এবং ঘাতক আবু রায়হানকে আটক করা হয়েছে।আসমাউল আসিফ/এমবিআর/এমএস</body>
</article>
