<article>
  <headline>
নাটোরের আশিক শেখ হত্যার প্রতিবাদ
</headline>
  <url>https://www.jagonews24.com/country/news/351595</url>
  <published_at>
</published_at>
  <category>খুন</category>
  <body>নাটোরের গুরুদাসপুরের আশিক শেখ হত্যার প্রতিবাদে ও হত্যাকারীদের গ্রেফতার এবং ফাঁসির দাবিতে মানববন্ধন করেছে নিহতের পরিবার ও এলাকাবাসী।বৃহস্পতিবার দুপুরে উপজেলার চাঁচকৈড় বাজারে এই মানববন্ধন কর্মসুচি পালন করা হয়। মানববন্ধনে বক্তব্য রাখেন, উপজেলা যুবলীগ সভাপতি ও ভাইস চেয়ারম্যান আলাল শেখ, রোকেয়া বালিকা উচ্চ বিদ্যালয়ের সহকারী প্রধান শিক্ষক আনিসুর রহমান,পৌর স্বেচ্ছাসেবক লীগ সভাপতি স্বাধীন মাহমুদ, ছাত্রলীগ সভাপতি সেলিম সরকার প্রমুখ।এ সময় বক্তারা বলেন, আশিককে যারা নির্মমভাবে কুপিয়ে হত্যা করেছে তাদের বিরুদ্ধে মামলা করা হলেও এখনও কোনো আসামিকে গ্রেফতার করতে পারেনি পুলিশ। অবিলম্বে আসামিদের গ্রেফতার করে আদালতের কাঠগড়ায় তুলে দৃষ্টান্তমূলক শাস্তি দিতে হবে।গত ২০ আগস্ট উপজেলার খামার নাচকৈড় এলাকার জালাল উদ্দিনের ছেলে চিহ্নিত মাদক ব্যবসায়ী অলি আহমেদের বাড়িতে পূর্ব বিরোধকে কেন্দ্র করে জালাল উদ্দিন ও তার ছেলে অলি আহমেদ ধারাল অস্ত্র দিয়ে আশিককে কুপিয়ে জখম করে পালিয়ে যায়।এ সময় আশিকের চিৎকারে স্থানীয়রা এগিয়ে গিয়ে আহত অবস্থায় আশিক হোসেনকে উদ্ধার করে উপজেলা স্বাস্থ্য কমপ্লেক্সে নিয়ে গেলে সেখানে কর্তব্যরত চিকিৎক তাকে মৃত ঘোষণা করেন।রেজাউল করিম রেজা/এএম/জেআইএম</body>
</article>
