<article>
  <headline>
কুষ্টিয়ায় দু’দল ডাকাতের ‘গোলাগুলিতে’ নিহত ১
</headline>
  <url>https://www.jagonews24.com/country/news/464055</url>
  <published_at>
</published_at>
  <category>খুন</category>
  <body>কুষ্টিয়ার ভেড়ামারায় দু’দল ডাকাতের গোলাগুলিতে এক ডাকাত সদস্য নিহত হয়েছেন। রোববার দিবাগত রাত পৌনে ২টার দিকে ভেড়ামারা-প্রাগপুর সড়কের হাওখালী মাঠে এ গোলাগুলির ঘটনা ঘটে। ঘটনাস্থল থেকে অস্ত্র ও গুলি উদ্ধারের দাবি করেছে পুলিশ।ভেড়ামারা থানার ওসি খন্দকার শামীম জানান, হাওখালী মাঠে দু’দল ডাকাতের গোলাগুলির খবর পেয়ে পুলিশের টহল দল ঘটনাস্থলে অভিযান চালায়। পুলিশের উপস্থিতি টের পেয়ে ডাকাতরা পালিয়ে গেলে ঘটনাস্থল থেকে গুলিবিদ্ধ এক ডাকাতকে উদ্ধার করা হয়। পরে তাকে কুষ্টিয়া জেনারেল হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।পুলিশ ঘটনাস্থল থেকে একটি পিস্তল, ৩ রাউন্ড গুলি ও ২টি ম্যাগজিন উদ্ধার করেছে। এ সংবাদ লেখা পর্যন্ত পুলিশ নিহতের পরিচয় জানতে পারেনি।আল মামুন সাগর/এফএ/জেআইএম</body>
</article>
