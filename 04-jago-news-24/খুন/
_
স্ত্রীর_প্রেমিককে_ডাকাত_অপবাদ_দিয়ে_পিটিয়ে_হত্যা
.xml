<article>
  <headline>
স্ত্রীর প্রেমিককে ডাকাত অপবাদ দিয়ে পিটিয়ে হত্যা
</headline>
  <url>https://www.jagonews24.com/country/news/515347</url>
  <published_at>
</published_at>
  <category>খুন</category>
  <body>ধামরাইয়ে স্ত্রীর পরকীয়ার জেরে আবুল কালাম আজাদ নামে সৌদি প্রবাসী এক যুবককে পিটিয়ে হত্যার ঘটনা ঘটেছে। সোমবার ভোরে ধামরাইয়ের রোয়াই এলাকা থেকে মরদেহটি উদ্ধার করা হয়।মরদেহ ময়নাতদন্তের জন্য ঢাকার শহীদ সোহরাওয়ার্দী মেডিকেল কলেজ ও হাসপাতালে পাঠানো হয়েছে। নিহত আবুল কালাম আজাদ রোয়াইয়ের কৃষ্ণনগর গ্রামের মো. ফজল মিয়ার ছেলে।পুলিশ জানায়, প্রবাসী আবুল কালাম আজাদের সঙ্গে প্রতিবেশী রোজিনার দীর্ঘদিন ধরে পরকীয়ার সম্পর্ক ছিল। বিষয়টি রোজিনার স্বামী সাইফুল ইসলাম জানতে পারেন। পরে স্ত্রীকে দিয়ে কৌশলে তাদের বাসায় আবুল কালাম আজাদকে ডেকে আনেন। সেখানে তাকে প্রথমে ছেলেধরা ও পরে ডাকাত বলে পিটুনি দেন। এতে ঘটনাস্থলেই তার মৃত্যু হয়। পরে পুলিশ গিয়ে পরকীয়ায় বিষয়টি নিশ্চিত হলে স্বামী- স্ত্রীসহ তাদের সহযোগী ছয়জনকে আটক করে।ধামরাই থানা পুলিশের ওসি দীপক সাহা বলেন, প্রথমিকভাবে নিশ্চিত যে এটি পরিকল্পিত হত্যাকাণ্ড। হত্যাকারীরা নিজেদের বাঁচাতে নানা উপায় খুঁজতে থাকে ও ভুল তথ্য দেয়। পরে সন্দেহ হলে জিজ্ঞাসাবাদে মূল ঘটনা বেরিয়ে আসে।রনি খাঁ/এফএ/পিআর</body>
</article>
