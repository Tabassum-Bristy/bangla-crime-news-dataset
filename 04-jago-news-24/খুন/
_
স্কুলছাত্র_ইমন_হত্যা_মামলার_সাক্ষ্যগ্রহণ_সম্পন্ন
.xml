<article>
  <headline>
স্কুলছাত্র ইমন হত্যা মামলার সাক্ষ্যগ্রহণ সম্পন্ন
</headline>
  <url>https://www.jagonews24.com/country/news/475093</url>
  <published_at>
</published_at>
  <category>খুন</category>
  <body>সুনামগঞ্জের ছাতক উপজেলায় চাঞ্চল্যকর শিশু ইমন হত্যা মামলার সাক্ষ্যগ্রহণ ও জেরা সম্পন্ন হয়েছে। সোমবার সিলেটের বিভাগীয় দ্রুত বিচার ট্রাইব্যুনালের বিচারক মো. রেজাউল করিমের আদালতে মামলার তদন্ত কর্মকর্তা আহমদ মঞ্জুর মোর্শেদের জেরা সম্পন্নের মধ্য দিয়ে সাক্ষ্যগ্রহণ ও জেরা সম্পন্ন হয়।মামলার পরবর্তী তারিখ আগামী ২১ জানুয়ারি ধার্য করা হয়েছে বলে জানিয়েছেন আদালতের বিশেষ পিপি অ্যাডভোকেট কিশোর কুমার কর।তিনি বলেন, ১৩ ডিসেম্বর তদন্ত কর্মকর্তা মঞ্জুর মোর্শেদের জেরা শেষ না হওয়ায় সোমবার তাকে আবার জেরা করা হয়। আসামি জাহেদ, রফিক, সুজন ও পলাতক আসামি ছালেহ আহমদের পক্ষে প্রায় তিনঘণ্টা জেরা করেন তাদের আইনজীবী। ওই সময় আহমদ মঞ্জুর মোর্শেদ শিশু ইমন অপহরণ, হত্যা, মুক্তিপণ আদায় ও তদন্ত কার্যক্রমসহ বিভিন্ন বিষয়ে জবাব দেন।ছাতক উপজেলার নোয়ারাই ইউনিয়নের বাতিরকান্দি গ্রামের সৌদিপ্রবাসী জহুর আলীর ছেলে লাফার্জ সুরমা সিমেন্ট কারখানার কমিউনিটি বিদ্যালয়ের শিশু শ্রেণির ছাত্র মোস্তাফিজুর রহমান ইমনকে ২০১৫ সালের ২৭ মার্চ অপহরণ করা হয়। মুক্তিপণের টাকা পাওয়ার পরও অপহরণকারীরা শিশু ইমনকে হত্যা করে।গত ৮ এপ্রিল মোবাইল ট্র্যাকিংয়ের মাধ্যমে সিলেটের কদমতলী বাসস্ট্যান্ড থেকে শিশু ইমনের হত্যাকারী ইমাম সুয়েবুর রহমান সুজনকে গ্রেফতার করে পুলিশ। তার স্বীকারোক্তি অনুযায়ী হত্যাকাণ্ডে ব্যবহৃত ছুরি, বিষের বোতল ও রক্তমাখা কাপড় উদ্ধার করা হয়। এমনকি বাতিরকান্দি হাওর থেকে ইমনের মাথার খুলি ও হাতের হাড় উদ্ধার করা হয়। একজন ছাড়া গ্রেফতার করা হয় বাকিদের। বর্তমানে তারা কারাগারে আছেন।ছামির মাহমুদ/এএম/এমএস</body>
</article>
