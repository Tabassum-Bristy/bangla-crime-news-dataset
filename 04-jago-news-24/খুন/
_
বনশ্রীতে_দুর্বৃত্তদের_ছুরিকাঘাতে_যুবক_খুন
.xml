<article>
  <headline>
বনশ্রীতে দুর্বৃত্তদের ছুরিকাঘাতে যুবক খুন
</headline>
  <url>https://www.jagonews24.com/national/news/426045</url>
  <published_at>
</published_at>
  <category>খুন</category>
  <body>রাজধানীর দক্ষিণ বনশ্রী এলাকায় দুর্বৃত্তদের ছুরিকাঘাতে জাকির হোসেন (২৭) নামে এক যুবকের মৃত্যু হয়েছে।সোমবার রাত ৯ টার দিকে দক্ষিণ বনশ্রীর ই-ব্লকে এ ঘটনা ঘটে। পথচারীরা রক্তাক্ত অবস্থায় তাকে পড়ে থাকতে দেখে উদ্ধার করে ঢাকা মেডিকেল কলেজ (ঢামেক) হাসপাতালে নিয়ে যায়। এ সময় কর্তব্যরত চিকিৎসক রাত ১০ টার দিকে তাকে মৃত ঘোষণা করেন।খিলগাঁও থানার ভারপ্রাপ্ত কর্মকর্তা (ওসি) মশিউর রহমান জানান, ‘ঘটনার সঙ্গে জড়িতদের গ্রেফতারের চেষ্টা চলছে। ধারণা করা হচ্ছে, পূর্ব শত্রুতার জের ধরে প্রতিপক্ষ এ ঘটনা ঘটিয়েছে’।ঢামেক পুলিশ ক্যাম্পের ইনচার্জ এসআই বাচ্চু মিয়া জানান, ‘জাকির হোসেন নামে এক যুবককে রাস্তায় পড়ে থাকতে দেখে পথচারীরারা উদ্ধার করে ঢামেকে নিয়ে আসেন। এখানে আনার পর কর্তব্যরত চিকিৎসক তাকে মৃত ঘোষণা করেন। তার বুকের ডান পাশে ছুরির আঘাত ছিল’।এসএইচ/এমএমজেড/জেআইএম</body>
</article>
