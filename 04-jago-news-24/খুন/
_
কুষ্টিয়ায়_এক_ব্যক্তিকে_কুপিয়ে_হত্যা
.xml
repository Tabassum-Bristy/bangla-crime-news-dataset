<article>
  <headline>
কুষ্টিয়ায় এক ব্যক্তিকে কুপিয়ে হত্যা
</headline>
  <url>https://www.jagonews24.com/country/news/475399</url>
  <published_at>
</published_at>
  <category>খুন</category>
  <body>কুষ্টিয়ার দৌলতপুর সীমান্তে পূর্ব শত্রুতার জের ধরে প্রতিপক্ষের হামলায় কাবুল হোসেন (৪২) নামে এক ব্যক্তি নিহত হয়েছেন। মঙ্গলবার রাতে দৌলতপুরের মহিষকুণ্ডি মাঠপাড়া এলাকায় এ ঘটনা ঘটে।নিহত কাবুল হোসেন উপজেলার প্রাগপুর ইউনিয়নের সীমান্ত সংলগ্ন মহিষকুণ্ডি মাঠপাড়া গ্রামের মৃত আবদুল হানিফের ছেলে।দৌলতপুর থানা পুলিশের ভারপ্রাপ্ত কমকর্তা (ওসি) মো. নজরুল ইসলাম জানান, মাঠের ধান কাটা নিয়ে দুদিন আগে মহিষকুণ্ডি মাঠপাড়া এলাকার নজু কারিগরের ছেলে নাজমুলকে মারধর করেন কাবুল হোসেন। এরই জের ধরে মঙ্গলবার সন্ধ্যা সাড়ে ৬টার দিকে নাজমুলের নেতৃত্বে ফড়ং, নয়ন, জয়েন, বাবুল ও সনিরুল সংঘবদ্ধ হয়ে মহিষকুণ্ডি মাঠপাড়া এলাকার রমজান মোল্লার বাড়ির পেছনে কাবুল হোসেনকে ডেকে নিয়ে যায়। পরে নাজমুলসহ সঙ্গীরা তাকে ধারালো অস্ত্র দিয়ে এলোপাতাড়ি কুপিয়ে গুরুতর জখম করে মাঠের মধ্যে ফেলে রাখে।খবর পেয়ে পরিবারের লোকজন কাবুল হোসেনকে রক্তাক্ত অবস্থায় উদ্ধার করে কুষ্টিয়া জেনারেল হাসপাতালের জরুরি বিভাগে নিয়ে গেলে কর্তব্যরত চিকিৎসক তাকে মৃত ঘোষণা করেন। ঘটনার সঙ্গে জড়িতদের ধরতে অভিযান চলছে বলে জানান ওসি।আরএআর/এমএস</body>
</article>
