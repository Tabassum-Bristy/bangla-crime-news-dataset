<article>
  <headline>
৮ পুলিশ সহকর্মীকে হত্যার পর অস্ত্র লুট, যোগ দিলেন তালেবানে
</headline>
  <url>https://www.jagonews24.com/international/news/449415</url>
  <published_at>
</published_at>
  <category>খুন</category>
  <body>আফগানিস্তানে পুলিশের এক সদস্য তার আট সহকর্মী কর্মকর্তাকে হত্যার পর অস্ত্র লুট করে জঙ্গিগোষ্ঠী তালেবানে যোগ দিয়েছে। বৃহস্পতিবার দেশটির প্রাদেশিক কর্মকর্তারা এ তথ্য জানিয়েছেন। চলতি বছর আফগান পুলিশ বাহিনীতে এ ধরনের অভ্যন্তরীণ হামলা এক ডজন ছাড়িয়ে গেছে।সর্বশেষ অভ্যন্তরীণ এই হামলার ঘটনা ঘটেছে দেশটির উত্তর-পূর্বাঞ্চলের তাখার প্রদেশে। কয়েকদিন আগে পূর্বাঞ্চলীয় লোগার প্রদেশে আফগান পুলিশের এক সদস্য মার্কিন এক সৈন্যকে হত্যা করে; যা চলতি বছরে অভ্যন্তরীণ হামলায় দ্বিতীয় মার্কিন সৈন্যের প্রাণহানির ঘটনা।তাখারের প্রাদেশিক পুলিশের মূখপাত্র খলিল আসির বলেন, খাজা গর জেলার একটি তল্লাশি চৌকিতে ঘুমন্ত সহকর্মীদের ওপর স্থানীয় এক পুলিশ সদস্য গুলি চালানোর পর বৃহস্পতিবার সকালে এ হামলা হয়। পরে মরদেহগুলোতে অগ্নিসংযোগ করে পোড়ানো হয়।আরও পড়ুন : ছেলেকে দিয়ে সৎ মেয়েকে ধর্ষণ করালেন মাতিনি বলেন, স্পষ্টতই হামলাকারীর সঙ্গে জঙ্গিগোষ্ঠী তালেবানের সম্পর্ক রয়েছে এবং তিনি অস্ত্র নিয়ে তালেবানে যোগ দিয়েছেন।দেশটিতে সাম্প্রতিক বছরগুলোতে সেনাসদস্য এবং পুলিশের পোশাক পড়ে আভ্যন্তরীণ হামলা বড় সমস্যা হিসেবে দেখা দিয়েছে। পশ্চিমা বাহীনির চেয়ে আফগান নিরাপত্তা বাহিনীর মধ্যে অভ্যন্তরীণ হামলার এ সংখ্যা বেশি।মার্কিন প্রতিরক্ষা দফতর পেন্টাগনের জুনে প্রকাশিত এক প্রতিবেদনে বলা হয়, গত ডিসেম্বর থেকে মে মাসে আফগানিস্তানে হতাহতসহ অভ্যন্তরীণ হামলার ঘটনা বেড়েছে ৫০ শতাংশ। এই সময়ে আফগান নিরাপত্তা বাহিনীর সদস্য ও তাদের সহকর্মীদের মধ্যে ৪৭টি তথাকথিত ‘গ্রীন অন গ্রীন’ হামলার ঘটনা ঘটে।আরও পড়ুন : ভারতে সমকামে বাড়বে প্রাণঘাতী এইডসবুধবার দেশটির পশ্চিমাঞ্চলীয় প্রদেশ বাদজিসের বেশ কিছু তল্লাসি চৌকিতে তালেবানের পৃথক বোমা হামলায় নিরাপত্তা বাহিনীর ১১ সদস্য নিহত হয়।প্রদেশটির মূখপাত্র জামশিদ সাহাবী বলেন, এবি কামারী জেলায় এ হামলার ঘটনা ঘটে। কয়েক ঘণ্টা ধরে চলা এ হামলায় তালেবানের ২৪ বিদ্রোহী হতাহত হয়।এসঅাইএস/জেআইএম</body>
</article>
