<article>
  <headline>
আসলেন বেড়াতে, পাওয়া গেল ঝুলন্ত লাশ
</headline>
  <url>https://www.jagonews24.com/country/news/476196</url>
  <published_at>
</published_at>
  <category>খুন</category>
  <body>গাজীপুর সিটি কর্পোরেশনের পূবাইল থানার ভাদুন নাগপাড়া এলাকা থেকে জালাল উদ্দিন (৬৫) নামে এক বৃদ্ধের ঝুলন্ত মরদেহ উদ্ধার করেছে পুলিশ। রোববার দুপুরে মরদেহটি উদ্ধার করা হয়। নিহত জালাল উদ্দিনের বাড়ি জামালপুর সদরে।পূবাইল থানা পুলিশের উপ-পরিদর্শক (এসআই) মো. লুৎফর রহমান জানান, ভাদুন নাগপাড়া এলাকায় গাছের সঙ্গে গলায় রশি পেঁচানো জালাল উদ্দিনের ঝুলন্ত মরদেহ দেখতে পেয়ে স্থানীয়রা থানায় খবর দেন। খবর পেয়ে দুপুরে তার মরদেহ উদ্ধার করে ময়নাতদন্তের জন্য গাজীপুর শহীদ তাজউদ্দীন আহমদ মেডিকেল কলেজ হাসপাতাল মর্গে পাঠানো হয়। তার মৃত্যুর প্রকৃত কারণ ময়নাতদন্তের পর জানা যাবে। তিনি ওই এলাকায় এক আত্মীয় বাড়িতে বেড়াতে এসেছিলেন।আমিনুল ইসলাম/আরএআর/জেআইএম/এসজি</body>
</article>
