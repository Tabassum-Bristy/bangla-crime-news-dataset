<article>
  <headline>
মাত্র ১০০ টাকার জন্য খুন করলেন রোহিঙ্গা
</headline>
  <url>https://www.jagonews24.com/country/news/477648</url>
  <published_at>
</published_at>
  <category>খুন</category>
  <body>পাওনা ১০০ টাকার জের ধরে কক্সবাজারের টেকনাফ নয়াপাড়া শরণার্থী ক্যাম্পে রোহিঙ্গার ছুরিকাঘাতে অপর এক রোহিঙ্গা যুবক নিহত হয়েছেন। রোববার রাত ৮টার দিকে এ হত্যার ঘটনা ঘটে।নিহত মো. জয়নাল (২২) টেকনাফের নয়াপাড়া শরণার্থী ক্যাম্পে এইচ ব্লকের নুর মোহাম্মদ প্রকাশ মঙ্গা বুইজ্জার ছেলে।স্থানীয় সূত্র জানায়, টেকনাফের নয়াপাড়া শরণার্থী ক্যাম্পের জয়নাল একই ব্লকের মোহাম্মদ রশিদের ছেলে ডা. হাসানের কাছে ১শ টাকা পেতেন। পাওনা টাকা চাওয়া নিয়ে দু’জনের মধ্যে রোববার সন্ধ্যা সাড়ে ৭টার দিকে কথা কাটাকাটি হয়। এ সময় অন্য রোহিঙ্গারা তাদের শান্ত করার চেষ্টা করেন। এরই মাঝে জয়নাল গালমন্দ করায় উত্তেজিত হাসান তাকে ছুরিকাঘাত করেন। দ্রুত উদ্ধার করে তাকে নয়াপাড়া শরণার্থী ক্যাম্প হাসপাতালে নিয়ে যান লোকজন। সেখানে চিকিৎসাধীন অবস্থায় রাত ৮টার দিকে তিনি মারা যান।নয়াপাড়া শরণার্থী ক্যাম্পের পরিদর্শক এসআই আব্দুর রব তথ্যের সত্যতা নিশ্চিত করে বলেন, ছুরিকাঘাতে গুরুতর আহত জয়নাল হাসপাতালে চিকিৎসাধীন অবস্থায় মারা গেছেন। অভিযুক্তকে আটকের চেষ্টা চলছে।সায়ীদ আলমগীর/এফএ/এমএস</body>
</article>
