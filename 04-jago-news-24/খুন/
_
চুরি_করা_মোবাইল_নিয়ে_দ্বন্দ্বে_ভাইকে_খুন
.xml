<article>
  <headline>
চুরি করা মোবাইল নিয়ে দ্বন্দ্বে ভাইকে খুন
</headline>
  <url>https://www.jagonews24.com/country/news/459184</url>
  <published_at>
</published_at>
  <category>খুন</category>
  <body>সিরাজগঞ্জ শহরের ভাঙ্গাবাড়িতে চুরি করা মোবাইল নিয়ে দ্বন্দ্বের জেরে নেশাগ্রস্ত বড় ভাইয়ের ছুরিকাঘাতে রোকন (১৮) নামে এক কিশোর নিহত হয়েছেন। এ ঘটনায় বৃহস্পতিবার ভোরে অভিযুক্ত স্বপনকে (২২) গ্রেফতার করেছে পুলিশ।এর আগে বুধবার রাত সাড়ে ১১টার দিকে সিরাজগঞ্জ শহরের পুরনো ভাঙ্গাবাড়ি এলাকায় এ ঘটনা ঘটে। নিহত রোকন সিরাজগঞ্জ শহরের পুরনো ভাঙ্গাবাড়ি এলাকার আকতার হোসেনের ছেলে।সিরাজগঞ্জ সদর থানার পরিদর্শক (তদন্ত) রফিকুল ইসলাম জানান, স্বপন ও তার ভাই রোকন নেশাগ্রস্ত ছিল। নেশার টাকা জোগাড় করতে তারা একটি মোবাইল চুরি করে। বুধবার রাত ১১টার দিকে চুরি করে আনা মোবাইল হারিয়ে যাওয়ায় দুই ভাইয়ের মধ্যে বাকবিতণ্ডা হয়। এক পর্যায়ে স্বপন তার ছোট ভাই রোকনকে ছুরিকাঘাত করে পালিয়ে যান।পরে গুরুতর অবস্থায় স্থানীয়রা তাকে সদর হাসপাতালে ভর্তি করে। সেখানে চিকিৎসাধীন অবস্থায় গভীর রাতে তার মৃত্যু হয়। নিহতের মরদেহ সদর হাসপাতাল মর্গে রাখা হয়েছে। এ ব্যাপারে মামলা দায়েরের প্রস্তুতি চলছে।ইউসুফ দেওয়ান রাজু/এফএ/এমএস</body>
</article>
