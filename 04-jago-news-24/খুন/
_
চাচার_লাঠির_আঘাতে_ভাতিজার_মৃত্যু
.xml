<article>
  <headline>
চাচার লাঠির আঘাতে ভাতিজার মৃত্যু
</headline>
  <url>https://www.jagonews24.com/country/news/437710</url>
  <published_at>
</published_at>
  <category>খুন</category>
  <body>লালমনিরহাটের হাতীবান্ধা উপজেলায় চাচার লাঠির আঘাতে ভাতিজা হুমায়ূন কবির সুমনের (১৮) মৃত্যু হয়েছে। বুধবার রাতে রংপুর মেডিকেল কলেজ হাসপাতালে চিকিৎসাধীন অবস্থায় তার মৃত্যু হয়।মৃত হুমায়ূন কবির উপজেলার দক্ষিণ গড্ডিমারী গ্রামের খবির উদ্দিন মন্টুর ছেলে। বৃহস্পতিবার বিকেলে তার মরদেহ দাফন করা হয়েছে।পুলিশ ও স্থানীয়রা জানায়, বুধবার সকালে চাচার সঙ্গে জমির সীমানা ও জমির পানি বের করা নিয়ে ভাতিজা সুমনের বাকবিতণ্ডা হয়। একপর্যায়ে চাচা ছবিবর রহমান লাঠি দিয়ে মাথায় আঘাত করলে গুরুতর আহত হয় সুমন। তাকে উদ্ধার করে হাতীবান্ধা স্বাস্থ্য কমপ্লেক্স নিয়ে গেলে উন্নত চিকিৎসার জন্য রংপুর মেডিকেল কলেজ হাসপাতালে পাঠানো হয়। বুধবার রাতে হাসপাতালে চিকিৎসাধীন অবস্থায় তার মৃত্যু হয়।এ বিষয়ে সিংঙ্গীমারী ইউনিয়নের চেয়ারম্যান মনোয়ার হোসেন দুলু বলেন, তুচ্ছ ঘটনাকে কেন্দ্র করে চাচার লাঠির আঘাতে ভাতিজা সুমনের মৃত্যুু হয়েছে।হাতীবান্ধা থানা পুলিশের ভারপ্রাপ্ত কর্মকর্তা (ওসি) ওমর ফারুক বলেন, এ ঘটনায় থানায় মামলা হয়েছে। আসামিদের গ্রেফতারের চেষ্টা চলছে।রবিউল হাসান/এএম/জেআইএম</body>
</article>
