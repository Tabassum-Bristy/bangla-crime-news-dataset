<article>
  <headline>
জমি নিয়ে বিরোধে কলেজ ছাত্রকে কুপিয়ে হত্যা
</headline>
  <url>https://www.jagonews24.com/country/news/336808</url>
  <published_at>
</published_at>
  <category>খুন</category>
  <body>জমি সংক্রান্ত বিরোধের জেরে নেত্রকোনার বারহাট্টা উপজেলার আসমা ইউনিয়নে ভাটিনোয়াপাড়া গ্রামে এক কলেজ ছাত্রকে কুপিয়ে হত্যা করেছে দুর্বৃত্তরা।বুধবার সন্ধ্যা সাড়ে ৬টার দিকে এ ঘটনা ঘটে। নিহত কলেজ ছাত্র মো. আজিজুল হক ভাটিনোয়াপাড়া গ্রামের বীর মুক্তিযোদ্ধা মঞ্জুরুল হকের ছেলে। তিনি নেত্রকোনা আবু আব্বাছ ডিগ্রী কলেজ থেকে এ বছর এইচএসসি পাস করেছেন।পুলিশ সূত্রে জানা যায়, জমি সংক্রান্ত বিরোধের জেরে বুধবার সন্ধ্যায় ৮-১০ জন দুর্বৃত্ত ধারালো অস্ত্র নিয়ে মনাষ নোওয়াপাড়া রাস্তার উপর আজিজুল হকের উপর অতর্কিত হামলা করে। এসময় আজিজুল হককে স্থানীয়রা উদ্ধার করে প্রথমে নেত্রকোনা আধুনিক সদর হাসপাতালে ভর্তি করে। পরে তার অবস্থার অবনতি হলে ময়মনসিংহ মেডিকেল কলেজ হাসপাতালে পাঠান চিকিৎসকরা।কিন্তু ময়মনসিংহ মেডিকেল কলেজ হাসপাতালে অবস্থার আরও অবনতি হলে মুমূর্ষু অবস্থায় তাকে ঢাকা মেডিকেল কলেজ হাসপাতালে নিয়ে গেলে আজ ভোর ৪টার দিকে চিকিৎসাধীন অবস্থায় তার মৃত্যু হয়।এ ঘটনায় জড়িত সন্দেহে বৃহস্পতিবার সকালে পুলিশ রিফাত (২২) নামে এক যুবককে আটক করেছে।বারহাট্টা থানার ভারপ্রাপ্ত কর্মকর্তা (ওসি) মো. সালেমুজ্জামান জাগো নিউজকে জানান, পূর্ব শত্রুতার জের ধরে এ হত্যাকাণ্ডের ঘটনা ঘটেছে। এ রিপোর্ট লেখা পর্যন্ত থানায় কোনো মামলা হয়নি।কামাল হোসাইন/এফএ/আরআইপি</body>
</article>
