<article>
  <headline>
মুঠোফোন নিয়ে দ্বন্দ্বে ছোট ভাইয়ের হাতে বড় ভাই খুন
</headline>
  <url>https://www.jagonews24.com/country/news/431175</url>
  <published_at>
</published_at>
  <category>খুন</category>
  <body>কুষ্টিয়ার মিরপুরে ছোট ভাইয়ের ছুরিকাঘাতে বড় ভাই নিহত হয়েছেন। শনিবার সকালে উপজেলার ধুবইল ইউনিয়নের লক্ষ্মীধরদিয়া গ্রামে এ ঘটনা ঘটে।মিরপুর থানার ওসি রফিকুল ইসলাম জানান, সকালে মোবাইল ফোন নিয়ে আব্দুল জলিলের দুই ছেলের মধ্যে বাকবিতণ্ডা হয়। এ সময় ছোট ভাই জাহিদুল ইসলাম পাপ্পু (২২) তার বড় ভাই শহিদুল ইসলাম লাবপু ওরফে রাজীবকে (২৬) ছুরিকাঘাত করে। এতে রাজীব ঘটনাস্থলেই মারা যান।পুলিশ ঘটনাস্থল থেকে মরদেহ উদ্ধার করে ময়নাতদন্তের জন্য কুষ্টিয়া জেনারেল হাসপাতালের মর্গে পাঠিয়েছে। এ ঘটনায় ঘাতক জাহিদুল ইসলাম পাপ্পুকে পুলিশ আটক করেছে।আল মামুন সাগর/এফএ/জেআইএম</body>
</article>
