<article>
  <headline>
আইনজীবী সায়মা হত্যা : আসামির সাজা কমলো হাইকোর্টে
</headline>
  <url>https://www.jagonews24.com/law-courts/news/373540</url>
  <published_at>
</published_at>
  <category>খুন</category>
  <body>অ্যাডভোকেট সায়মা খানম হত্যা মামলায় একমাত্র আসামি ফায়জুল ইসলামের মৃত্যুদণ্ডের সাজা কমিয়ে যাবজ্জীবন কারাদণ্ড দিয়েছেন হাইকোর্ট। রোববার হাইকোর্টের বিচারপতি মো. রুহুল কুদ্দুস ও বিচারপতি ভীষ্মদেব চক্রবর্তীর সমন্বয়ে গঠিত বেঞ্চ এ রায় ঘোষণা করেন।আদালতে রাষ্ট্রপক্ষে ছিলেন ডেপুটি অ্যাটর্নি জেনারেল মনিরুজ্জামান রুবেল ও সহকারী অ্যাটর্নি জেনারেল সাবিনা আহমেদ মলি। ফায়জুলের পক্ষে ছিলেন অ্যাডভোকেট সরোয়ার আহমেদ।২০১৭ সালে ঢাকার দ্রুত বিচার ট্রাইব্যুনাল- ২ সায়মা খানম হত্যা মামলায় একমাত্র আসামি মো. ফায়জুল ইসলামের মৃত্যুদণ্ড দেন। পরে এ রায়ের বিরুদ্ধে আপিল করেন আসামি ফায়জুল।উল্লেখ্য, ২০০৭ সালের ১৭ জুলাই ১৩৫/এ, এলিফ্যান্ট রোডের প্রিন্স টাওয়ারের বাসায় ঢাকা আইনজীবী সমিতির সাবেক সাংস্কৃতিক সম্পাদিকা অ্যাডভোকেট সায়মা খানমকে গলা কেটে হত্যা করা হয়। ওই দিনই নিহতের স্বামী জহিরুল ইসলাম বাদী হয়ে নিউমার্কেট থানায় মামলা করেন। মামলায় কারও নাম থাকলেও মোবাইল কলের তালিকা ধরে ২০০৭ সালের ২৪ জুলাই গ্রেফতার করা হয় ফয়জুলকে। গ্রেফতারের পরদিনই হত্যাকাণ্ডের দায় স্বীকার করে আদালতে স্বীকারোক্তি দেন ফয়জুল।এফএইচ/এএইচ/জেআইএম</body>
</article>
