<article>
  <headline>
টিউবওয়েলের পানি নিয়ে ছোট ভাইয়ের হাতে বড় ভাই খুন
</headline>
  <url>https://www.jagonews24.com/country/news/470196</url>
  <published_at>
</published_at>
  <category>খুন</category>
  <body>গাজীপুরে তুচ্ছ ঘটনাকে কেন্দ্র করে বড় ভাইকে কুপিয়ে খুন করেছে ছোট ভাই। বুধবার দুপুরে গাজীপুরের কালিয়াকৈর উপজেলার ফুলবাড়িয়া ইউনিয়নের জাথালিয়া গ্রামে এ ঘটনা ঘটে।নিহতের নাম মোস্তফা (৫৫)। তিনি ওই এলাকার কাজিমউদ্দিনের ছেলে। এ ঘটনায় পুলিশ নিহতের ছোট ভাই মোতালেব (৪৫) ও প্রতিবেশী ইদ্রিস আলীর ছেলে রফিকুলকে (৪০) আটক করেছে।কালিয়াকৈর থানা পুলিশের ফুলবাড়িয়া ফাঁড়ির ইনচার্জ এসআই মিনহাজ জানান, বাড়ির টিউবওয়েলের ব্যবহৃত পানি যাওয়াকে কেন্দ্র করে দুই ভাইয়ের মধ্যে প্রথমে কথা কাটাকাটি হয়। একপর্যায়ে ছোট ভাই মোতালেব ঘর থেকে ধারলো অস্ত্র নিয়ে মোস্তফাকে উপর্যুপরি কুপিয়ে আহত করে। পরে স্থানীয়রা মোস্তফাকে উদ্ধার করে কালিয়াকৈর উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন। এ ঘটনায় পুলিশ ঘটনাস্থল থেকে মোতালেব ও তার সহযোগী রফিকুলকে আটক করে।আমিনুল ইসলাম/আরএআর/এমএস</body>
</article>
