<article>
  <headline>
খুন করে ৩০ জনকে খেয়ে ফেলেন রুশ দম্পতি
</headline>
  <url>https://www.jagonews24.com/international/news/346609</url>
  <published_at>
</published_at>
  <category>খুন</category>
  <body>জীবন্ত মানুষকে খুন করে তাদের মাংস খেয়েছেন। খাওয়ার আগে মৃতদেহগুলোর সঙ্গে সেলফিও তুলেছেন তারা। সম্প্রতি রাশিয়ার এক দম্পতির বিরুদ্ধে ৩০ জনকে খুন করার পর তাদের মাংস খাওয়ার অভিযোগ পাওয়া গেছে। খবর সিএনএন।ওই দম্পতির বাড়ি থেকে মৃতদেহের বিভিন্ন অংশ উদ্ধার করা হয়েছে। ঘটনার আকস্মিকতায় পুলিশও বাকরূদ্ধ হয়ে গেছে। দেশটিতে সবচেয়ে ভয়াবহ ঘটনা বলে উল্লেখ করেছে পুলিশ।সোমবার রাশিয়ার রাষ্ট্রীয় গণমাধ্যম আরআইএ সোমবার জানিয়েছে, সম্প্রতি একটি মোবাইল উদ্ধার করেছে পুলিশ। ওই মোবাইলে মৃত মানুষের দেহের কিছু অংশের ছবি দেখার পরে পুলিশ তদন্তে নামে।দক্ষিণাঞ্চলীয় ক্রাসনোদার এলাকায় ৩৫ বছর বয়সী এক ব্যক্তি এবং তার স্ত্রীকে আটক করেছে পুলিশ। তারা ১৯৯৯ সাল থেকে প্রায় ৩০ জনকে হত্যা করেছে এবং মৃত লোকজনের শরীরের বিভিন্ন অংশ সংরক্ষণ করে রাখা হতো বলে ধারণা করছে পুলিশ।এখন পর্যন্ত সাতটি মৃতদেহের পরিচয় শনাক্ত করতে সক্ষম হয়েছে পুলিশ। এ মাসের শুরুর দিকে ক্রাসনোদারের রাস্তা থেকে একটি মোবাইল উদ্ধার করে পুলিশ। সেখানে একটি মৃতদেহের সঙ্গে এক ব্যক্তির ছবি দেখা যায়।এর পরের দিনই একটি ব্যাগের ভেতর ছবির ওই নারীর মৃতদেহ পাওয়া যায়। পুলিশের হাতে গ্রেফতার হওয়ার পর ওই নারীকে হত্যার বিষয়টি অস্বীকার করেন মোবাইলের মালিক। তিনি দাবি করেন, ফোন হারানোর আগে তিনি ওই নারীর মৃতদেহ রাস্তায় দেখতে পেয়েছিলেন এবং তার সঙ্গে সেলফি তুলেছিলেন।ওই ব্যক্তির বাড়িতে কাঁচের জারের ভেতর থেকেও মানুষের শরীরের বিভিন্ন অংশ উদ্ধার করা হয়েছে। এদের সবাইকে ওই দম্পতিই হত্যা করেছেন কিনা সে বিষয়টি এখনও নিশ্চিত হওয়া যায়নি।টিটিএন/এমএস</body>
</article>
