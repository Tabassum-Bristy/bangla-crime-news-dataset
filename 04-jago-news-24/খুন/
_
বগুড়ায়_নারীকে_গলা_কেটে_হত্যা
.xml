<article>
  <headline>
বগুড়ায় নারীকে গলা কেটে হত্যা
</headline>
  <url>https://www.jagonews24.com/country/news/400948</url>
  <published_at>
</published_at>
  <category>খুন</category>
  <body>বগুড়ার মালগ্রাম মধ্যপাড়ায় তালাকপ্রাপ্ত নারীকে গলা কেটে হত্যা করা হয়েছে। তার নাম পিংকি (২২)। সোমবার সন্ধ্যায় তার শোবার ঘরে মরদেহ পাওয়া যায়।পিংকির বাবা শুটকু হোসেন জানান, তিন বছর আগে তার মেয়ে পিংকিকে পাশেই খান্দার শাহ পাড়ায় রুবেল নামের এক যুবকের সঙ্গে বিয়ে দেয়া হয়। বিয়ের পরে পিংকি তার স্বজনের সঙ্গে কথা বললেই রুবেল তাকে মারধর করতো। এসব কারণে গত ৫ মাস আগে রুবেলকে তালাক দেয় পিংকি। তালাকের পর থেকে বিভিন্ন ধরনের হুমকি দিয়ে আসছিল রুবেল।পিংকির মা ফাহিমা বেগম জানান, সোমবার সন্ধ্যায় পাড়ার সামনে দোকানে গেলে প্রতিবেশীরা জানায়, পিংকি বাইরে ছিল। হঠাৎ তাকে পাওয়া যাচ্ছে না। আমি দৌড়ে পিংকির ঘরে এসে দেখি তার গলাকাটা মরদেহ বিছানায় পড়ে আছে।তিনি আরও জানান, পিংকির সাবেক স্বামী রুবেল বিকেল থেকেই বাড়ির সামনের রাস্তায় ঘোরাফেরা করেছে।এদিকে, প্রতিবেশী সাবিরা বেগম জানান, পিংকির সাবেক স্বামীকে ঘোরাফেরা করতে দেখা গেছে।বিষয়টি নিশ্চিত করে বগুড়া সদর থানা পুলিশের ওসি এমদাদুল হক জানান, ঘটনাস্থল পরিদর্শন করা হয়েছে। হত্যার কারণ খুঁজে বের করে দ্রুত সময়ে অপরাধীকে আইনের মুখোমুখি করা হবে।এএম/আরআইপি</body>
</article>
