<article>
  <headline>
কোম্পানীগঞ্জে মাদক ব্যবসায়ীকে পিটিয়ে হত্যা
</headline>
  <url>https://www.jagonews24.com/country/news/515087</url>
  <published_at>
</published_at>
  <category>খুন</category>
  <body>নোয়াখালীর কোম্পানীগঞ্জে গোলাম কিবরিয়া মিন্টু (৩৩) নামে এক যুবককে পিটিয়ে হত্যা করা হয়েছে। ১৫ দিন আগে জেল থেকে জামিনে মুক্তি পান মিন্টু। তার নামে মাদক মামলাসহ মোট ৬টি মামলা রয়েছে বলে কোম্পানীগঞ্জ থানা সূত্রে জানা গেছে।শনিবার (২০ জুলাই) বিকেলে উপজেলার চরকাঁকড়া গ্রামে এ ঘটনা ঘটে। নিহত গোলাম কিবরিয়া মিন্টু চরকাঁকড়া গ্রামের ইমান আলী চৌকিদার বাড়ির ইসমাইলের ছেলে। কোম্পানীগঞ্জ থানার অফিসার ইনচার্জ (ওসি) মো. আসাদুজ্জামান এ তথ্য নিশ্চিত করেছেন।নিহতের ভাই গোলাম আজম আজাদ জানান, শনিবার বিকেল ৫টার দিকে একই এলাকার শেখ ফোরমানের বাড়ির আজাদের ছেলে তানভির, পাটোয়ারী হাট পশু ডাক্তার বাড়ির নুর আমিনের ছেলে ফয়সালসহ আরও কয়েকজন যুবক তাকে ঘর থেকে তুলে নিয়ে যায়। চোঁখ, হাত, পা বেঁধে পিটিয়ে তাকে গুরুত্বর আহত করে। পরে মুমূর্ষু অবস্থায় পুলিশের হাতে সোপর্দ করে। মিন্টুকে উদ্ধার করে প্রথমে কোম্পানীগঞ্জ উপজেলা স্বাস্থ্য কমপ্লেক্সে নেয়পুলিশ। পরে মাইজদী সদর হাসপাতালে নেয়ার পথে রাত ৮টার দিকে তার মৃত্যু হয়। এ ঘটনায় পরিবারের পক্ষ থেকে মামলা করা হবে বলে জানান তিনি।মিজানুুর রহমান/এমএসএইচ</body>
</article>
