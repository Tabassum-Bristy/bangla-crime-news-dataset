<article>
  <headline>
গৃহশিক্ষকের হাতে খুন ছাত্রীর মা
</headline>
  <url>https://www.jagonews24.com/national/news/464398</url>
  <published_at>
</published_at>
  <category>খুন</category>
  <body>চট্টগ্রামের আকবর শাহ থানার বিশ্ব কলোনি এলাকায় প্রেমে প্রত্যাখ্যাত হয়ে ছাত্রীর মা, বাবা ও চাচাকে কুপিয়েছেন এক গৃহশিক্ষক। এতে ছাত্রীর মা শাহীনা বেগম (৩৫) নিহত হন। মঙ্গলবার বিকেলে এ ঘটনা ঘটে।পুলিশ ঘাতক গৃহশিক্ষক মো. শাহজাহানকে (২৯) গ্রেফতার করেছে। শাহজাহান মিরসরাই উপজেলার পশ্চিম মিঠানালাছড়া এলাকার শাহ আলমের ছেলে।আকবর শাহ থানার ভারপ্রাপ্ত কর্মকর্তা (ওসি) মো. জসিম উদ্দিন জাগো নিউজকে বলেন, ‘কয়েক মাস আগ থেকে নিহত শাহীনা বেগমের মেয়ে দশম শ্রেণির ছাত্রীকে পড়াতেন শাহজাহান। সম্প্রতি তিনি ওই ছাত্রীকে প্রেমের প্রস্তাব দেন। ছাত্রী তার প্রস্তাব প্রত্যাখ্যান করলে শাহজাহান ছাত্রীর বাবা জসিম উদ্দিন ও মা শাহীনা বেগমের কাছে বিয়ের প্রস্তাব দেন। এতে তারা ক্ষুব্ধ হয়ে শাহজাহানকে পড়াতে আসতে নিষেধ করেন।’‘আজ বিকেলে শাহজাহান আবারও ওই ছাত্রীর বাসায় গিয়ে ছাত্রীর মা গৃহিণী শাহীনা বেগমকে বিয়ের প্রস্তাব দেন। এ সময় শাহীনার সঙ্গে তার কথা কাটাকাটি হয়। এক পর্যায়ে শাহজাহান দা দিয়ে শাহীনাকে কুপিয়ে মারাত্মকভাবে জখম করে। শাহীনাকে বাঁচাতে তার স্বামী জসিম ও দেবর এগিয়ে এলে তাদেরও কুপিয়ে আহত করে শাহজাহান। ঘটনার পর স্থানীয়দের সহায়তায় শাহজাহানকে আটক করেছে পুলিশ,’- বলেন ওসি মো. জসিম উদ্দিন।এদিকে দুপুরে চট্টগ্রাম নগরের কর্নেলহাট এলাকায় রাস্তা পার হওয়ার সময় বাসচাপায় মো. জাহাঙ্গীর (২৮) নামে এক ব্যক্তি নিহত হন। তিনি একটি প্রসাধনী কোম্পানির সেলসম্যান ও হাটহাজারী উপজেলার কাটিরহাট গ্রামের মৃত আমির আহমেদের ছেলে। চট্টগ্রাম মেডিকেল কলেজ হাসপাতালের পুলিশ ফাঁড়ির এএসআই আলাউদ্দিন তালুকদার বিষয়টি নিশ্চিত করেছেন।এছাড়া সাতকানিয়া উপজেলার ছদাহা ইউনিয়নে রাস্তা পার হওয়ার সময় দ্রুতগামী ট্রাকচাপায় মো. তাওহিদ (১২) নামে এক কিশোর নিহত হয়েছে। সে তাওহিদ ছদাহা কেওচিয়া উচ্চ বিদ্যালয়ের ষষ্ঠ শ্রেণির ছাত্র ও ছদাহা ইউনিয়নের আফজলনগর গ্রামের মাহমুদুল হকের ছেলে।আবু আজাদ/জেএইচ/এমএস</body>
</article>
