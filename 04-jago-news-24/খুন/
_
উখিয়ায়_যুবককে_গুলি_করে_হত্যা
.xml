<article>
  <headline>
উখিয়ায় যুবককে গুলি করে হত্যা
</headline>
  <url>https://www.jagonews24.com/country/news/517009</url>
  <published_at>
</published_at>
  <category>খুন</category>
  <body>কক্সবাজারের উখিয়া উপজেলার পালংখালী ইউনিয়নের ৭নং ওয়ার্ডের চিতাখোলা এলাকা থেকে জসিম উদ্দিন (৩৫) নামে এক যুবকের গুলিবিদ্ধ মরদেহ উদ্ধার করেছে পুলিশ। সোমবার দুপুরে স্থানীয় লোকজনের সহযোগিতায় পুলিশ মরদেহটি উদ্ধার করে।নিহত জসিম উদ্দিন পালংখালী ইউনিয়নের পশ্চিমপাড়া গ্রামের মৃত নুর মোহাম্মদের ছেলে।স্থানীয় ইউপি সদস্য নুরুল হক জানান, জসিম ৬-৭ মাস আগে পালংখালী পশ্চিমপাড়া বনভূমিতে বাড়ি নির্মাণ করে বাস করে আসছিলেন। কিন্তু তিনি এখানকার ভোটার নন। তার কাছে চট্টগ্রাম সিটি কর্পোরেশনের স্মার্টকার্ড রয়েছে। জসিম চট্টগ্রাম সিটি কর্পোরেশনের ভোটার হলেও মূলত পুরাতন রোহিঙ্গা। তবে তার বাড়িতে অপরিচিত লোকজনের আনাগোনা ছিল।উখিয়া থানা পুলিশের ভারপ্রাপ্ত কর্মকর্তা (ওসি) আবুল মনসুর জানান, মরদেহটি পড়ে থাকতে দেখে স্থানীয় লোকজন পুলিশে খবর দেয়। পরে পুলিশ গিয়ে মরদেহটি উদ্ধার করে।তিনি আরও জানান, তার শরীরে গুলির চিহ্ন রয়েছে। কিন্তু কী কারণে, কে বা কারা তাকে হত্যা করেছে তা এখনো জানা যায়নি। নিহত ওই ব্যক্তি ইয়াবা ও মাদক ব্যবসার সঙ্গে সম্পৃক্ত ছিল বলে গ্রামবাসীর বরাতে দাবি করেন ওসি।সায়ীদ আলমগীর/আরএআর/জেআইএম</body>
</article>
