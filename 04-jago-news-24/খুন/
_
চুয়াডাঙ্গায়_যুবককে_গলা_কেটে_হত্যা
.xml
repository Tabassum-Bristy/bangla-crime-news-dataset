<article>
  <headline>
চুয়াডাঙ্গায় যুবককে গলা কেটে হত্যা
</headline>
  <url>https://www.jagonews24.com/country/news/440921</url>
  <published_at>
</published_at>
  <category>খুন</category>
  <body>চুয়াডাঙ্গার আলমডাঙ্গায় হাসিবুল ইসলাম (৩২) নামে এক যুবককে গলা কেটে হত্যা করেছে দুর্বৃত্তরা। শুক্রবার রাতে উপজেলার হোসেনপুর মাঠে এ ঘটনা ঘটে। নিহত হাসিবুল আলমডাঙ্গা উপজেলার আইলহাস গ্রামের আব্দুল কুদ্দুসের ছেলে। পুলিশ ও এলাকাবাসী সূত্রে জানা গেছে, শনিবার বেলা ১১টার দিকে কৃষকরা ওই মাঠে মরদেহটি দেখতে পেয়ে পুলিশে খবর দেয়। খবর পেয়ে পুলিশ ঘটনাস্থল থেকে মরদেহটি উদ্ধার করে চুয়াডাঙ্গা সদর হাসপাতাল মর্গে পাঠায়।নিহতের পারিবারিক সূত্রে জানা যায়, শুক্রবার সন্ধ্যায় হাসিবুল বাড়ি থেকে বের হয়ে আর ফিরে আসেননি।আলমডাঙ্গা থানার ওসি আবু জিহাদ মো.ফকরুল আলম খান জানান, হত্যাকাণ্ডের কারণ জানা যায়নি। তবে ধারণা করা হচ্ছে পূর্ব শত্রুতার জেরে এ ঘটনা ঘটেছে। তদন্তের পর প্রকৃত ঘটনা জানা যাবে বলেও জানান তিনি।সালাউদ্দিন কাজলে/এফএ/এমএস</body>
</article>
