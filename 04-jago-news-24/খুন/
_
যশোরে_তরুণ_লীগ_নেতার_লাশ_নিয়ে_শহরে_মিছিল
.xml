<article>
  <headline>
যশোরে তরুণ লীগ নেতার লাশ নিয়ে শহরে মিছিল
</headline>
  <url>https://www.jagonews24.com/country/news/427244</url>
  <published_at>
</published_at>
  <category>খুন</category>
  <body>যশোর জেলা তরুণ লীগের সাংগঠনিক সম্পাদক শেখ মনিরুল ইসলাম (৩৫) হত্যাকাণ্ডের ঘটনায় সোমবার দুপুরে নিহতের লাশ নিয়ে শহরে বিক্ষোভ মিছিল করেছে যুবলীগ, ছাত্রলীগ ও তরুণ লীগের নেতারা।হত্যাকারীদের দৃষ্টান্তমূলক শাস্তির দাবিতে বের হওয়া মিছিলটি শহরের দড়াটানা হয়ে পুলিশ লাইন টালিখোলা এলাকায় গিয়ে শেষ হয়। হত্যাকাণ্ডের প্রতিবাদে সোমবার সকাল থেকে শহরে ইজিবাইক চলাচল বন্ধ ছিল।এর আগে রোববার রাত পৌনে ১২টার দিকে শহরের পালবাড়ি এলাকায় দাঁড়িয়ে কথা বলছিলেন মনিরুল ও সন্তোষ। এ সময় ৭/৮ জন দুর্বৃত্ত তাদের লক্ষ্য করে কয়েকটি বোমা হামলা চালায়। বোমার আঘাতে মনিরুল পড়ে গেলে দুর্বৃত্তরা তাকে উপর্যুপরি কুপিয়ে ফেলে রেখে যায়। পরে গুরুতর আহত মনিরুলকে যশোর ২৫০ শয্যা জেনারেল হাসপাতালে নিয়ে আসার অল্প কিছুক্ষণের মধ্যেই মারা যান। বোমার স্প্রিন্টারের আঘাতে আহত সন্তোষ হাসপাতালে চিকিৎসাধীন রয়েছেন।যশোর ২৫০ শয্যা জেনারেল হাসপাতালের চিকিৎসক কল্লোল কুমার সাহা জানিয়েছেন, হাসপাতালে আনার কিছুক্ষণ পর মনিরুল মারা যান। বোমার স্প্রিন্টারে তার শরীর ও মাথা ক্ষতবিক্ষত হয়।এদিকে, যশোর হাসপাতালে লাশের ময়নাতদন্তে শেষে সোমবার দুপুরে পরিবারের কাছে হস্তান্তর করা হয়। এ সময় হাসপাতাল থেকে লাশ নিয়ে আওয়ামী লীগের চাকলাদার অনুসারী যুবলীগ, ছাত্রলীগ তরুণ লীগের নেতাকর্মীরা শহরে বিক্ষোভ মিছিল করেন।বাংলাদেশ অটোবাইক কল্যাণ সোসাইটি জেলা শাখার সভাপতি আসাদুজ্জামান সুমন বলেন, হত্যাকাণ্ডের প্রতিবাদে সকাল থেকে বাদ আসর (জানাজা সময়) পর্যন্ত ইজিবাইক ধর্মঘট ডাকা হয়েছে। খুনিদের দৃষ্টান্তমূলক শাস্তির দাবিতে মঙ্গলবার পরবর্তী কর্মসূচি ঘোষণা করা হবে।মিলন রহমান/এমএএস/পিআর</body>
</article>
