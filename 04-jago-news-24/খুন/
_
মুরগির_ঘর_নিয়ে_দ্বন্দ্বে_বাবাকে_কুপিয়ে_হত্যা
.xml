<article>
  <headline>
মুরগির ঘর নিয়ে দ্বন্দ্বে বাবাকে কুপিয়ে হত্যা
</headline>
  <url>https://www.jagonews24.com/country/news/459950</url>
  <published_at>
</published_at>
  <category>খুন</category>
  <body>নওগাঁর নিয়ামতপুরে ছেলের হাসুয়ার কোপে বাবা মোবারক হোসেন (৫৫) নিহত হয়েছেন। ঘটনার পর ছেলে ইউসুফ আলী (২৭) পলাতক রয়েছেন। রোববার বিকেল ৩টার দিকে উপজেলার বাহাদুর ইউনিয়নের অমরসিংহপুর গ্রামে এ ঘটনা ঘটে।স্থানীয় সূত্রে জানা যায়, মোবারক হোসেনের একমাত্র ছেলে ইউসুফ আলী। বাড়ির মধ্যেই তিনি স্ত্রী নিয়ে আলাদা বসাবস করতেন। দুপুরের দিকে তিনি মুরগির ঘর বানাচ্ছিলেন। এ সময় বাবা মোবারক হোসেন বিষ্টার দুর্গন্ধ ছড়াবে বলে ছেলেকে মুরগির ঘরটি অন্যত্র করতে বলেন।এ নিয়ে বাকবিতণ্ডার এক পর্যায়ে ইউসুফ আলী তার হাতে থাকা হাসুয়া দিয়ে বাবার মাথায় ও ঘাড়ে কোপ মারেন। এতে মোবারক হোসেন মারাত্মক জখম হলে বিকেলে রাজশাহী মেডিকেল কলেজ হাসপাতালে নেয়া হয়। কিন্তু সেখানকার চিকিৎসক তাকে মৃত ঘোষণা করেন।নিয়ামতপুর থানার ভারপ্রাপ্ত কর্মকর্তা (ওসি) তোরিকুল ইসলাম বলেন, ময়নাতদন্তের জন্য মরদেহ রাজশাহী মেডিকেল কলেজ হাসপাতাল মর্গে রাখা আছে। ঘটনার পর থেকে ছেলে ইউসুফ আলী পলাতক রয়েছে।আব্বাস আলী/এফএ/জেআইএম</body>
</article>
