<article>
  <headline>
বাবা ধরল ছেলে মারল
</headline>
  <url>https://www.jagonews24.com/country/news/506748</url>
  <published_at>
</published_at>
  <category>খুন</category>
  <body>খুলনার কয়রা উপজেলার ফতেকাটি গ্রামে জমি সংক্রান্ত বিরোধের জেরে নজরুল ইসলাম (৬০) নামে একজনকে পিটিয়ে হত্যা করা হয়েছে।শনিবার সকাল ৮টার দিকে হাসপাতালে নেয়ার পথে তিনি মারা যান। নিহত নজরুল ইসলাম ফতেকাটি গ্রামের মৃত কাশেম সানার ছেলে।খুলনার কয়রা থানার ভারপ্রাপ্ত কর্মকর্তা (ওসি) তারেক বিশ্বাস বলেন, নজরুলের সঙ্গে তার চাচাতো ভাই দবির উদ্দিনের সকালে জমির সীমানায় খুঁটি পোঁতা নিয়ে বিরোধ হয়। এ সময় দবির তাকে জাপটে ধরেন ও তার ছেলে নজরুলকে কিল-ঘুষি মারেন। এতে নজরুল মাটিতে লুটিয়ে পড়েন। তাকে হাসপাতালে নিয়ে যাওয়ার পথে তিনি মারা যান।ওসি জানান, মরদেহ ময়নাতদন্তের জন্য মর্গে পাঠানোর প্রস্তুতি চলছে।স্থানীয়রা বলছেন, নজরুলের সঙ্গে দবির উদ্দিনের দীর্ঘদিন যাবৎ জমি নিয়ে বিরোধ চলে আসছিল। শনিবার উভয় পক্ষের মধ্যে বাকবিতণ্ডার একপর্যায়ে দবির গ্রুপের হামলায় নজরুল মাটিতে লুটিয়ে পড়ে। তাৎক্ষণিক তাকে স্থানীয় স্বাস্থ্য কমপ্লেক্সে নেয়া হলে কর্তব্যরত চিকিৎসক নজরুলকে মৃত ঘোষণা করেন।আলমগীর হান্নান/এফএ/জেআইএম</body>
</article>
