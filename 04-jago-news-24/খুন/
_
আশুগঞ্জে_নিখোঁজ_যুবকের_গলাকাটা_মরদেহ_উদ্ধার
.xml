<article>
  <headline>
আশুগঞ্জে নিখোঁজ যুবকের গলাকাটা মরদেহ উদ্ধার
</headline>
  <url>https://www.jagonews24.com/country/news/497924</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ার আশুগঞ্জ উপজেলায় মো. রমজান মিয়া (৩০) নামে এক যুবকের গলাকাটা মরদেহ উদ্ধার করেছে পুলিশ। শনিবার দুপুরে উপজেলার দুর্গাপুর ইউনিয়নের তাজপুর গ্রামের একটি ডোবা থেকে মরদেহটি উদ্ধার করা হয়। নিহত রমজান ওই গ্রামের মৃত জজ মিয়ার ছেলে।পুলিশ ও স্থানীয় সূত্রে জানা গেছে, বৃহস্পতিবার রাতে বাড়ি থেকে বের হয়ে আর ফেরেননি রমজান। সম্ভাব্য সব জায়গায় খোঁজ করেও তার সন্ধান পাওয়া যায়নি। শনিবার দুপুরে বাড়ির পাশের একটি ডোবায় রমজানের গলাকাটা মরদেহ পড়ে থাকতে দেখে স্থানীয়রা পুলিশকে খবর দিলে ঘটনাস্থলে গিয়ে মরদেহটি উদ্ধার করে পুলিশ।আশুগঞ্জ থানা পুলিশের ভারপ্রাপ্ত কর্মকর্তা (ওসি) মো. মাসুদ আলম বলেন, প্রাথমিকভাবে ধারণা করা হচ্ছে রমজানকে গলা কেটে হত্যার পর ডোবায় ফেলে যায় দুর্বৃত্তরা।আজিজুল সঞ্চয়/এএম/এমকেএইচ</body>
</article>
