<article>
  <headline>
লক্ষ্মীপুরে সাংবাদিক পলাশের খুনিদের গ্রেফতার দাবি
</headline>
  <url>https://www.jagonews24.com/country/news/410468</url>
  <published_at>
</published_at>
  <category>খুন</category>
  <body>তরুণ সাংবাদিক শাহ মনির পলাশের খুনিদের গ্রেফতার ও ফাঁসির দাবিতে লক্ষ্মীপুরে মানববন্ধন করা হয়েছে। শনিবার দুপুরে লক্ষ্মীপুর সরকারি কলেজের শিক্ষার্থীরা ক্যাম্পাস প্রাঙ্গণে এ মানববন্ধন করে।নিহত পলাশ ওই কলেজের স্নাতক (পাস) চূড়ান্ত বর্ষের ফলপ্রত্যাশী ও ঢাকা থেকে প্রকাশিত দৈনিক রুপবানী পত্রিকার লক্ষ্মীপুর প্রতিনিধি।এ সময় বক্তব্য রাখেন- লক্ষ্মীপুর সরকারি কলেজের অধ্যক্ষ মাইন উদ্দিন পাঠান, সহকারী অধ্যাপক মোহাম্মদ ইউসুফ, হাসিবুল ছিদ্দিক, ইকবাল কবির, প্রধান অফিস সহকারী শাহেদ আজগর, শিক্ষার্থী রাকিবুল হাসান তামিম, মাছুম জুলকার নাইন, আলতাফ ও জুনাইদ আল হাবিব প্রমুখ।বক্তারা বলেন, সাংবাদিক পলাশ হত্যার সঙ্গে জড়িত আবু ইউসুফ ও আবু সায়েদকে দ্রুত গ্রেফতার করতে হবে। আসামিদের ফাঁসির রায় কার্যকর করতে হবে। না হয় কঠোর আন্দোলন গড়ে তোলা হবে।উল্লেখ্য, বুধবার (১৪ ফেব্রুয়ারি) সকালে সদর উপজেলার মাছিমনগর গ্রামে পারিবারিক জমি নিয়ে বিরোধে সাংবাদিক পলাশকে তার দুই চাচাতো ভাই পিটিয়ে আহত করে।বৃহস্পতিবার (১৫ ফেব্রুয়ারি) ভোরে ঢাকা মেডিকেলে চিকিৎসাধীন অবস্থায় মারা যান পলাশ। পরে রাতে নিহতের বাবা মনির হোসেন সদর থানায় বাদী হয়ে আবু ইউছুফ, আবু ছায়েদ ও ইউছুফের স্ত্রী ফয়েজুন নেছাকে আসামি করে মামলা করেন। এর মধ্যে এক নারী গ্রেফতার হলেও অন্যরা পলাতক রয়েছেন।কাজল কায়েস/এএম/জেআইএম</body>
</article>
