<article>
  <headline>
বিড়াল নিয়ে ঝগড়া : মালয়েশিয়ায় ছুরিকাঘাতে বাংলাদেশি খুন
</headline>
  <url>https://www.jagonews24.com/probash/article/524838</url>
  <published_at>
</published_at>
  <category>খুন</category>
  <body>বিড়াল নিয়ে ঝগড়ায় মালয়েশিয়ায় ইন্দোনেশিয়ার নাগরিকের ছুরিকাঘাতে এক বাংলাদেশি খুন হয়েছেন। ৪ সেপ্টেম্বর রাতে বিড়ালের পানপাত্রে থাকা পানি ছুড়ে মারাকে কেন্দ্র করে পেটালিং জায়ায় এ ঘটনা ঘটেছে বলে পুলিশ সূত্রে জানা গেছে। নিহত বাংলাদেশির নাম মো. আতাস আলী।পেটালিং জায়ার পুলিশ প্রধান এসিপি মোহাম্মদ জানি চে দিন জানিয়েছেন, নিহত আতাস আলির ১২টি পোষা বিড়াল ছিল। বুধবার রাতে বিড়ালগুলোকে খাবার দেওয়ার সময় ভুল করে পানপাত্রের পানি এক ইন্দোনেশিয়ার নাগরিকের গায়ে ছুড়ে মারেন আতাস। এ ঘটনায় ক্ষিপ্ত হয়ে ওই ইন্দোনেশিয়ান ছুরি নিয়ে হামলা চালায়। এতে ঘটনাস্থলেই নিহত হন আতাস।পুলিশের এ কর্মকর্তা আরও জানান, হামলাকারী হারিদিয়ান্তো ও তার মা ওই ভবনেই থাকতেন। ঘটনার পরপর তারা দু’জনই পালিয়েছে। এ রিপোর্ট লেখা পর্যন্ত নিহত আতাস আলির বিস্তারিত পরিচয় জানা যায়নি।এমআরএম/জেআইএম</body>
</article>
