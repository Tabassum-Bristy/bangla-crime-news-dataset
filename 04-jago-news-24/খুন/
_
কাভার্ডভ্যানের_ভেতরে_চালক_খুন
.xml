<article>
  <headline>
কাভার্ডভ্যানের ভেতরে চালক খুন
</headline>
  <url>https://www.jagonews24.com/country/news/406038</url>
  <published_at>
</published_at>
  <category>খুন</category>
  <body>চট্টগ্রামের মিরসরাইয়ে রেবেকুল ইসলাম (৪০) নামে এক কাভার্ডভ্যানের চালক খুন হয়েছেন। বৃহস্পতিবার দুপুরে উপজেলার ওয়াহেদপুর ইউনিয়নের রেদোয়ান ফিলিং স্টেশনে পার্কিং করে রাখা কাভার্ডভ্যানের ভেতর থেকে ওই চালকের মরদেহ উদ্ধার করেছে পুলিশ।নিহত রেবেকুল যশোরের অভয়নগর উপজেলার পায়রাহাট কাদিরপাড়া গ্রামের আব্দুল গনির ছেলে এবং আকিজ জুট মিলস লিমিটেডের (ঢাকা মেট্রো উ ১৪-২১৯৫) কাভার্ডভ্যানের চালক ছিলেন।আকিজ ট্রান্সপোটের সহকারী ম্যানেজার রবিউল ইসলাম জানান, কাভার্ডভানের চালক রেবেকুলকে গাড়ি লোড করে আসার সময় তার গাড়ির ভাড়াসহ আরও একটি গাড়ির ভাড়ার ৫৭ হাজার টাকা দিয়েছিলাম। সাধারণত চালকরা তাদের পছন্দমত হেলপার নিয়ে থাকেন। হেলপারের পরিচয় আমরা জানি না। ধারণা করা হচ্ছে টাকার জন্যই তাকে খুন করা হয়েছে।নিজামপুর পুলিশ তদন্ত কেন্দ্রের এসআই আবুল হাশেম জানান, ফিলিং স্টেশনের ম্যানেজার পুলিশে খবর দিলে ঘটনাস্থলে গিয়ে কোম্পানির লোকজনের উপস্থিতে গাড়ির ভেতর থেকে মরদেহ উদ্ধার করা হয়। মরদেহটি ময়নাতদন্তের জন্য চট্টগ্রাম মেডিকেল কলেজ হাসপাতালে (চমেক) মর্গে পাঠানো হয়েছে।আরএআর/আইআই</body>
</article>
