<article>
  <headline>
সালমানকে পরিকল্পিতভাবে হত্যা করা হয়েছিল : নীলা চৌধুরী
</headline>
  <url>https://www.jagonews24.com/country/news/340189</url>
  <published_at>
</published_at>
  <category>খুন</category>
  <body>জনপ্রিয় নায়ক সালমান শাহ'র মা নীলা চৌধুরী বলেছেন, সালমানকে পরিকল্পিতভাবে সংজ্ঞবদ্ধ হয়ে হত্যা করা হয়েছে। সে আত্মহত্যা করেনি। স্ত্রী সামিরা ও তার পরিবার মিলে তাকে হত্যা করেছে। সঙ্গে চলচ্চিত্র জগতের অনেকে ছিল।বুধবার বিকেলে মৌলভীবাজার জেলা আয়েজিত এক সমাবেশে প্রধান অতিথির কক্তব্যে এসব কথা বলেন তিনি। এসময় তিনি চিৎকার করে কান্নাজড়িত কণ্ঠে সালমান হত্যার বিচার দাবিতে স্লোগান দেন।লুৎফর রহমান শামীমের সভাপতিত্বে বক্তব্য রাখেন, সৈয়দ মহসীন আলী ফাউন্ডেশনের সাধারণ সম্পাদক সৈয়দা সানজিদা শারমীন, বঙ্গবন্ধু ফাউন্ডেশনের জেলা সভাপতি আব্দুল মুহিত, সালমান শাহ'র মামা আলমগির হোসেন কুমকুম প্রমুখ।এসময় নীলা চৌধুরী আরও বলেন, সালমান শাহ হত্যা মামলার অন্যতম আসামি রুবি দাবি করেছেন, রুবির চাইনিজ স্বামী ও সালমানের স্ত্রী সামিরাই বাংলা চলচ্চিত্রের জনপ্রিয় নায়ক হত্যাকাণ্ডে সরাসরি জড়িত! তাহলে রুবীকে কেন আইনের আওতায় এনে জিজ্ঞাসাবাদ করা হচ্ছেনা?তিনি বলেন, আমার ছেলের সঙ্গে সামিরার কখনও ভালো সম্পর্ক ছিলোনা। টাকা পয়সার জন্য সামিরা তার সঙ্গে খারাপ ব্যবহার করতো। তার পরিবার লোভী ছিল। তারা সালমানকে জামাই হিসেবে মেনে নেয়নি।ছামির মাহুমদ/এমএএস/জেআইএম</body>
</article>
