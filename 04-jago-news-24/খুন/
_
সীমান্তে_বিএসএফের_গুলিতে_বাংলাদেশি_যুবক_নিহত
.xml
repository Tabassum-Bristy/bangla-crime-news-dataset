<article>
  <headline>
সীমান্তে বিএসএফের গুলিতে বাংলাদেশি যুবক নিহত
</headline>
  <url>https://www.jagonews24.com/country/news/504805</url>
  <published_at>
</published_at>
  <category>খুন</category>
  <body>চাঁপাইনবাবগঞ্জের ভোলাহাট উপজেলার গিলাবাড়ী সীমান্তে বিএসএফের গুলিতে জহিরুল ইসলাম (২২) নামে এক বাংলাদেশি যুবক নিহত হয়েছেন। মঙ্গলবার ভোর ৫টার দিকে এ ঘটনা ঘটে। নিহত ওই যুবকের মরদেহ ভারতের অভ্যন্তরে নিয়ে গেছে বিএসএফ।নিহত জহিরুল ইসলাম ভোলাহাট উপজেলার ফুটানি বাজারের এনা মিয়ার ছেলে।চাঁপাইনবাবগঞ্জ-৫৯ বিজিবি ব্যাটালিয়নের অধিনায়ক লে. কর্নেল এসএম সালাহ উদ্দীন জানান, ভোলাহাট উপজেলার গিলাবাড়ী সীমান্ত পিলার ২০০ এর পাশ দিয়ে মঙ্গলবার ভোর ৫টার দিকে জহিরুলসহ কয়েকজন বাংলাদেশি ভারতে প্রবেশের জন্য কাঁটাতারের বেড়া কাটার চেষ্টা করে। এ সময় ভারতের ৪৪ বিএসএফ ব্যাটালিয়নের কৃষ্ণপুর ক্যাম্পের জওয়ানরা গুলি ছুড়লে জহিরুল ঘটনাস্থলেই মারা যান। পরে জহিরুলের মরদেহ বিএসএফ সদস্যরা ভারতের অভ্যন্তরে নিয়ে যান। আইনি প্রক্রিয়া শেষে বিএসএফ জহিরুলের মরদেহ বিজিবির কাছে হস্তান্তর করবে বলে জানান এই কর্মকর্তা।মোহা. আব্দুল্লাহ/আরএআর/জেআইএম</body>
</article>
