<article>
  <headline>
গুলশানে মা-মেয়ে হত্যা : প্রতিবেদন ৪ জুন ২৬ এপ্রিল
</headline>
  <url>https://www.jagonews24.com/law-courts/news/423810</url>
  <published_at>
</published_at>
  <category>খুন</category>
  <body>রাজধানীর গুলশানে চাঞ্চল্যকর গারো মা-মেয়ের হত্যা মামলার তদন্ত প্রতিবেদন দাখিলের জন্য আগামী ৪ জুন দিন ধার্য করেছেন আদালত।বৃহস্পতিবার (২৬ এপ্রিল ) মামলার তদন্ত প্রতিবেদন দাখিলের দিন ধার্য ছিল। কিন্তু তদন্তকারী কর্মকর্তা প্রতিবেদন দাখিল না করায় ঢাকা মহানগর হাকিম নুর নাহার ইয়াসমিন নতুন এ দিন ধার্য করেন।উল্লেখ্য, রাজধানীর গুলশানের উত্তর কালাচাঁদপুর এলাকায় বহুতল ভবনের ফ্ল্যাটে খুন হওয়া গারো সম্প্রদায়ের নারী বেসেথ চিরান (৬৫) ও তার মেয়ে সুজাত চিরানের (৪২) ময়নাতদন্ত সম্পন্ন হয়েছে।প্রাথমিক তদন্তে মেয়ে সুজাতের শরীরের গলা ও বিভিন্ন স্থানে প্রায় ১৪টি ধারালো অস্ত্রের আঘাত পাওয়া গেছে। তবে মায়ের শরীরে অস্ত্রের কোনো আঘাত পাওয়া না গেলেও তাকে শ্বাসরোধে হত্যা করা হয়েছে বলে প্রমাণ মিলেছে।গত ২০ মার্চ রাত ৯টার দিকে কালাচাঁদপুর এলাকার একটি বহুতল ভবনের ফ্ল্যাট থেকে বেসেথ চিরান ও সুজাত চিরানের মরদেহ উদ্ধার করে পুলিশ। তাদের একজন গলাকাটা অবস্থায় এবং অন্যজন ঝুলন্ত ছিলেন।২১ মার্চ সুজাতার স্বামী আশিষ মানখিন গুলশান থানায় মামলাটি দায়ের করেন। মামলায় সুজাতার বোনের ছেলে সঞ্জিত এবং তার তিন বন্ধুকে আসামি করা হয়।ওই দিনই শেরপুরের নলিতাবাড়ি থেকে র্যাব-১ তাদের গ্রেফতার করে। গ্রফতারকৃতরা হলেন- সঞ্জিব চিরান (২১), রাজু সাংমা ওরফে রাসেল, প্রবীন সাংমা (১৯) ও শুভ চিসিম ওরফে শান্ত (১৮)।জেএ/এমবিআর/আরআইপি</body>
</article>
