<article>
  <headline>
মেয়ে শিশুকে পুড়িয়ে হত্যা করল মা!
</headline>
  <url>https://www.jagonews24.com/international/news/509947</url>
  <published_at>
</published_at>
  <category>খুন</category>
  <body>জন্ম থেকেই মেয়ে অসুস্থ। কিছুতেই তার রোগ থেকে মুক্তি মিলছে না। উল্টো বিশাল অঙ্কের টাকা খরচ হচ্ছে। এ ছাড়া সারাদিন লেগে থাকতে হয় তার সেবায়। এমন সমস্যা থেকে পরিত্রাণ পেতে নিজের সন্তানকে আগুনে পুড়িয়ে হত্যা করল মা। ঘটনাটি ঘটেছে ভারতের উত্তরপ্রদেশে।ভারতের সবচেয়ে বড় রাজ্যে উত্তরপ্রদেশের সীতাপুর জেলার এই মর্মান্তিক ঘটনা নজর কেড়েছে গোটা ভারতের মানুষের। ঘটনাটি সামাজিক যোগাযোগ মাধ্যমে ভাইরাল হয়েছে। ওই মায়ের বিরুদ্ধে অভিযোগ, তিনি গতকাল শুক্রবার নিজের দুই মাসের কন্যা সন্তানকে আগুনে জ্বালিয়ে হত্যা করেছেন।অভিযুক্ত ওই নারীকে গ্রেফতার করেছে পুলিশ। জেলার সহকারী পুলিশ সুপার মধুবন সিং জানিয়েছেন, জন্ম থেকেই মেয়েটি অসুস্থ। নানারকম চিকিৎসার পরও তাকে সুস্থ করা যাচ্ছিল না। তাই তার মা মারাত্মকভাবে ভেঙে পড়েন। চাপ সামাল দিতে না পেরে নিজের মেয়েকেই আগুনে পুড়ে হত্যা করেন তিনি।আরও পড়ুন &gt; মুসলিম ছেলেটা ‘জয় হনুমান’ বলেও বাঁচল নাএএসপি মধুবন সিং আরও জানিয়েছেন, আশ্চর্যের বিষয় হলো মেয়েকে আগুনে পুড়িয়ে হত্যার কথা লুকিয়ে রাখতে পারেনি অভিযুক্ত ওই মা। তাই নিজের মেয়েকে নিজের হাতে খুন করার কথা প্রতিবেশীদের জানান। তারপর বাড়িতে আগুন লাগিয়ে দিয়ে পালিয়ে যান তিনি।প্রতিবেশীদের মাধ্যমে খবর পেয়ে সেই বাড়ি থেকে ওই নারীর দুই মাসের শিশুকন্যার মরদেহ উদ্ধার করে পুলিশ। তার কিছুক্ষণ পর অভিযুক্ত মাকে গ্রেফতার করে তারা। মরদেহটি ময়নাতদন্তের জন্য পাঠানো হয়েছে। অভিযুক্ত মাকে জিজ্ঞাসাবাদ করা হচ্ছে। তদন্ত শেষে এই বিষয়ে বিস্তারিত জানাবে পুলিশ।এসএ/জেআইএম</body>
</article>
