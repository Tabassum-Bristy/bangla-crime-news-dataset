<article>
  <headline>
তাড়াশে প্রতিবন্ধী তরুণী খুন
</headline>
  <url>https://www.jagonews24.com/country/news/451055</url>
  <published_at>
</published_at>
  <category>খুন</category>
  <body>সিরাজগঞ্জের তাড়াশ উপজেলার বারুহাঁস ইউনিয়নে রোকসানা খাতুন (২২) নামে এক শারীরিক প্রতিবন্ধী তরুণী খুন হয়েছেন। শুক্রবার রাতে এ ঘটনা ঘটে। রোকসানা বারুহাঁস ইউনিয়নের দিঘুরিয়া গ্রামের মৃত তয়জাল প্রামাণিকের মেয়ে।নিহতের ভাই রেজাউল করিম জানান, বাবা-মা বেঁচে নেই তাদের। প্রতিবন্ধী বোনকে নিয়ে তিনি একা বাড়িতে থাকেন। রাতে রোকসানা তার ঘরে ঘুমিয়ে পড়ে। এরপর রাত ১২টার দিকে হঠাৎ সে চিৎকার শুরু করে। ধারণা করা হচ্ছে, ধর্ষণের পর ছুরিকাঘাতে নৃশংসভাবে খুন করা হয়েছে তাকে।তাড়াশ থানার ভারপ্রাপ্ত কর্মকর্তা (ওসি) মোস্তাফিজুর রহমান জানান, ময়নাতদন্ত প্রতিবেদন পাওয়ার পর প্রয়োজনীয় ব্যবস্থা নেয়া হবে।ইউসুফ দেওয়ান রাজু/বিএ/এমএস</body>
</article>
