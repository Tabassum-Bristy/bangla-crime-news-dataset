<article>
  <headline>
দিনদুপুরে জোড়া খুন, এলাকায় আতঙ্ক
</headline>
  <url>https://www.jagonews24.com/country/news/383182</url>
  <published_at>
</published_at>
  <category>খুন</category>
  <body>নীলফামারীর সৈয়দপুর শহরের জসিম বাজার এলাকায় দিনে-দুপুরে জোড়া খুনের ঘটনা ঘটেছে। ওই এলাকার একটি বাসায় প্রায় ৪০ বছর বয়সী এক পুরুষকে এবং প্রায় ২০ বছর বয়সী এক তরুণীকে কে বা কারা গলাকেটে হত্যা করে ফেলে রেখে যায়।বুধবার দুপুর সাড়ে ১২টার দিকে এ ঘটনা ঘটে। স্থানীয়রা জানায়, এলাকার জনৈক ডা. তৌফিক ইমামের দুই রুমের ওই বাসাটি দেড় থেকে দুই মাস আগে সিবলী সাদিক নামের এক ব্যক্তি ভাড়া নেন। তার বাড়ি ঢাকার কেরানীগঞ্জে। তিনি একটি পেট্রোল পাম্পে কাজ করেন বলে জানান বাড়ির মালিকের স্ত্রী নাদিরা আক্তার।এলাকাবাসী জানায়, দুপুর ১টার দিকে ভাড়াটিয়া সিবলী সাদিকের স্ত্রী তার বাড়িতে খুন হয়েছে বলে এলাকায় চেঁচামেচি করে শিশুসন্তান নিয়ে গা ঢাকা দেন।এলাকাবাসী এসে ঘরের বিছানায় ওপরে অজ্ঞাত ওই তরুণীর এবং ঘরের বাইরে অজ্ঞাত ওই পুরুষের মরদেহ পড়ে থাকতে দেখেন এবং থানায় খবর দেয়।খবর পেয়ে সৈয়দপুর থানা পুলিশ এবং পরে পুলিশ সুপার জাকির হোসেন খান ঘটনাস্থলে উপস্থিত হন। এ খবর লেখা পর্যন্ত পুলিশ এবং সিআইডির কর্মকর্তারা ঘটনাস্থলে অবস্থান করছিলেন। হত্যার কাজে ব্যবহৃত ছোরা দুটি লাশের পাশেই পড়ে থাকতে দেখা যায়।বিয়ষটি নিশ্চিত করে সৈয়দপুর থানা পুলিশের ওসি মো. শাহজাহান বলেন, হত্যাকাণ্ডের বিষয়ে তদন্ত চলছে। নিহতদের পরিচয় এখনও পাওয়া যায়নি।জাহেদুল ইসলাম/এএম/জেআইএম</body>
</article>
