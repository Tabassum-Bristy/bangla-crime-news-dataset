<article>
  <headline>
ঘরে ঢুকে গৃহবধূকে গলা কেটে হত্যা
</headline>
  <url>https://www.jagonews24.com/country/news/488979</url>
  <published_at>
</published_at>
  <category>খুন</category>
  <body>বাগেরহাটে হোসনে আরা বেগম (৫৮) নামে এক গৃহবধূকে গলাকেটে হত্যা করেছে দুর্বৃত্তরা। বৃহস্পতিবার রাতে বাগেরহাট পৌরসভার দক্ষিণ সরুই এলাকায় এ ঘটনা ঘটে। পুলিশ মরদেহটি উদ্ধার করে ময়নাতদন্তের জন্য বাগেরহাট সদর হাসপাতাল মর্গে পাঠিয়েছে।নিহত হোসনে আরা দক্ষিণ সরুই এলাকার আব্দুর রহিমের স্ত্রী।নিহতের পরিবার জানায়, আব্দুর রহিম গণপূর্ত বিভাগের অবসরপ্রাপ্ত প্রকৌশলী। তিনি ১৮ মার্চ ওমরা পালন করতে সৌদি আরব গেছেন। তাদের তিন ছেলে চাকরি করার কারণে বাবা-মায়ের সঙ্গে থাকেন না। বৃহস্পতিার রাতে হোসনে আরা হত্যাকাণ্ডের পর ঘরের সব দরজা খোলা ও দুটি আলমারি ভাঙা পাওয়া গেছে। খুনিরা ঘরের নগদ টাকা, স্বর্ণালংকার ও মালামাল নিয়ে গেছে বলে ধারণা করছেন তারা।বাগেরহাট মডেল থানা পুলিশের এএসআই সোহাগী বলেন, স্বামীসহ পরিবারের সদস্যরা বাড়িতে না থাকার সুযোগ নিয়ে দুর্বৃত্তরা ঘরে ঢুকে ধারালো অস্ত্র দিয়ে গলাকেটে ওই গৃহবধূকে হত্যা করেছে বলে প্রাথমিকভাবে ধারণা করা হচ্ছে। তবে এ ঘটনায় এখনও কেউ আটক করা যায়নি।আরএআর/এমএস</body>
</article>
