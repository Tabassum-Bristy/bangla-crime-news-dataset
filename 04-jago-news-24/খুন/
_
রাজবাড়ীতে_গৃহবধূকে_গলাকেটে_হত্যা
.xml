<article>
  <headline>
রাজবাড়ীতে গৃহবধূকে গলাকেটে হত্যা
</headline>
  <url>https://www.jagonews24.com/country/news/446150</url>
  <published_at>
</published_at>
  <category>খুন</category>
  <body>রাজবাড়ী সদর উপজেলার আলীপুরের বারোবাকপুরে হাজেরা বেগম (৫০) নামে এক গৃহবধূর গলাকাটা মরদেহ উদ্ধার করেছে পুলিশ।শুক্রবার ভোরে সদর থানা পুলিশ ওই ইউনিয়নের পশ্চিম বারোবাকপুর গ্রাম থেকে মরদেহটি উদ্ধার করে।রাজবাড়ী সদর থানার ডিউটি অফিসার এএসআই ইউসুফ বিষয়টি নিশ্চিত করেছেন।এ ঘটনায় নিহতের ছেলের বউ স্বপ্না বেগম (২৩) আহত হয়েছেন। হাজেরা বেগম ওই ইউনিয়নের পশ্চিম বারোবাকপুরের তমিজউদ্দিন শেখের স্ত্রী।নিহতের দেবর আব্দুল হাই জানান, বৃহস্পতিবার মধ্যরাতে কে বা কারা হত্যাকাণ্ড ঘটিয়েছে সেটা জানা যায়নি। পুত্রবধূ স্বপ্নার চিৎকার শুনে তারা এসে দেখেন গলাকাটা অবস্থায় বিছানায় পড়ে আছেন হাজেরা বেগম। পরে তারা পুলিশকে খবর দেন।ওই ঘরে হজেরা বেগম, পুত্রবধূ স্বপ্না বেগম ও স্বপ্নার ৪ বছরের ছেলে থাকতো।আহত স্বপ্না বেগম জানান, তিনি ছেলে ও শাশুড়িসহ ঘুমিয়ে ছিলেন। হঠাৎ ঘুম ভেঙে দেখেন তার শাশুড়ির গলাকাটা মরদেহ বিছানায় পড়ে আছে এবং তার পিঠ ও হাতের তালু কাটা। তবে তার ছেলে অক্ষত অবস্থায় আছে।রুবেলুর রহমান/এফএ/পিআর</body>
</article>
