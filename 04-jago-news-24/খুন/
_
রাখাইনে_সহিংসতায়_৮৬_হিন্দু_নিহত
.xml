<article>
  <headline>
রাখাইনে সহিংসতায় ৮৬ হিন্দু নিহত
</headline>
  <url>https://www.jagonews24.com/international/news/339877</url>
  <published_at>
</published_at>
  <category>খুন</category>
  <body>মিয়ানমারের রাখাইন প্রদেশে গত আগস্টের শেষের দিকে বেশ কয়েকটি পুলিশ চেক পোস্টে হামলা চালানো হয়। ওই ঘটনাকে কেন্দ্র করে রাখাইনে সেনা মোতায়েন করে সরকার।সাম্প্রতিক সময়ে দ্বিতীয়বারের মতো সহিংসতা শুরু হওয়ায় ৩ লাখের বেশি সংখ্যালঘু রোহিঙ্গা নিজেদের বাড়ি-ঘর ছেড়ে পালিয়ে বাংলাদেশে আশ্রয় নিয়েছে।রাখাইন প্রদেশে প্রতিহিংসার শিকার শুধু রোহিঙ্গারাই হচ্ছেন তা নয়। সহিংসতায় এ পর্যন্ত প্রায় ৮৬ জন হিন্দু নাগরিক নিহত হয়েছেন। সেনাবাহিনীর হত্যা, নিপীড়ন, নির্যাতনের হাত থেকে বাঁচতে পালিয়ে বাংলাদেশে এসেছে প্রায় ২শ হিন্দু পরিবার। মিয়ানমার থেকে বাংলাদেশে পালিয়ে আসা শরনার্থীরা স্থানীয় সংবাদমাধ্যমকে এ কথা জানিয়েছেন।বাংলাদেশের কক্সবাজারে আশ্রয় নেওয়া শরণার্থীরা দাবি করেছেন, মিয়ানমারে সেনা বাহিনীর হামলা থেকে রেহাই পাননি হিন্দুরাও। তাদের ঘর-বাড়িতেও আগুন দিয়ে পুড়িয়ে দেয়া হয়েছে। ঘরহারা এসব মানুষ বলছেন, মিয়ানমারের রাখাইন প্রদেশে বহু মানুষকে খুন করা হয়েছে।গত দু সপ্তাহে ৩ লাখের বেশি রোহিঙ্গা বাংলাদেশে পালিয়ে এসেছে। গত তিন দশক ধরেই বাংলাদেশে রয়েছেন ৪ লাখ রোহিঙ্গা শরনার্থী। কক্সবাজারের একটি হিন্দু গ্রামে মিয়ানমারের রাখাইন প্রদেশ থেকে মোট ৪১৪ জন হিন্দু উদ্বাস্তু আশ্রয় নিয়েছেন।টিটিএন/আইআই</body>
</article>
