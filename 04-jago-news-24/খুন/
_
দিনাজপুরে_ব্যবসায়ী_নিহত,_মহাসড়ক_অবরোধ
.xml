<article>
  <headline>
দিনাজপুরে ব্যবসায়ী নিহত, মহাসড়ক অবরোধ
</headline>
  <url>https://www.jagonews24.com/country/news/505442</url>
  <published_at>
</published_at>
  <category>খুন</category>
  <body>দিনাজপুর-রংপুর মহাসড়কে বাসের ধাক্কায় কায়সার হোসেন (৪০) নামে এক নার্সারি ব্যবসায়ী নিহত হয়েছেন। এ ঘটনার পর থেকে বিক্ষুব্ধ জনতা দিনাজপুর-রংপুর মহাসড়ক অবরোধ করে রাখে। নিহত কায়সার হোসেন সদর উপজেলার পশ্চিম শিবরামপুর গ্রামের বাসিন্দা।শনিবার বিকেল ৩টায় দিনাজপুর সদর উপজেলার বটতলী মোড়ে কেন্দ্রীয় ট্রাক টার্মিনালের সামনের মহাসড়কে এ দুর্ঘটনা ঘটে। এ সময় স্থানীয় জনতা দিনাজপুর-রংপুর মহাসড়ক বিকেল ৩টা থেকে সাড়ে ৫টা পর্যন্ত অবরোধ করে রাখে। পুলিশের সঙ্গে আলোচনার পর বিক্ষুদ্ধ জনতা অবরোধ তুলে নেয় ।দিনাজপুর কোতোয়ালি থানা পুলিশের ওসি মো. রেদওয়ানুর রহিম জানান, বিকেল ৩টায় কায়সার হোসেন কেন্দ্রীয় ট্রাক টার্মিনাল থেকে বাইসাইকেল নিয়ে রাস্তা পার হচ্ছিলেন। এসময় দশমাইল থেকে দিনাজপুরগামী একটি মিনিবাস তাকে ধাক্কা দিয়ে পালিয়ে যায়। এতে ঘটনাস্থলে কায়সার মারা যান।এমদাদুল হক মিলন/এমএএস/এমএস</body>
</article>
