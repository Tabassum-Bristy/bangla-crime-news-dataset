<article>
  <headline>
ব্লগার অভিজিৎ হত্যা মামলার প্রতিবেদন ৯ ডিসেম্বর
</headline>
  <url>https://www.jagonews24.com/law-courts/news/461331</url>
  <published_at>
</published_at>
  <category>খুন</category>
  <body>ব্লগার অভিজিৎ রায় হত্যা মামলার তদন্ত প্রতিবেদন দাখিলের জন্য আগামী ৯ ডিসেম্বর দিন ঠিক করেছেন আদালত। সোমবার ঢাকা মহানগর হাকিম সরাফুজ্জামান আনসারী নতুন এ দিন ঠিক করেন।আজ (সোমবার) এ মামলায় তদন্ত প্রতিবেদন দাখিলের দিন ধার্য ছিল। তবে মামলার তদন্ত কর্মকর্তা পুলিশের কাউন্টার টেরোরিজম ইউনিটের পুলিশ পরিদর্শক মনিরুল ইসলাম প্রতিবেদন দাখিল করতে পারেননি। এ জন্য আগামী ৯ ডিসেম্বর প্রতিবেদন দাখিলের নতুন দিন ধার্য করা হয়।ব্লগার ও লেখক অভিজিৎ রায়কে ২০১৫ সালের ২৬ ফেব্রুয়ারি রাত সোয়া ৯টার দিকে ঢাকা বিশ্ববিদ্যালয়ের টিএসসি এলাকায় সোহরাওয়ার্দী উদ্যানের পাশে সন্ত্রাসীরা কুপিয়ে জখম করে। আহত অবস্থায় তাকে ঢাকা মেডিকেল কলেজ (ঢামেক) হাসপাতালে নেয়া হলে রাত সাড়ে ১০টার দিকে চিকিৎসাধীন অবস্থায় তিনি মারা যান। পরে ২৭ ফেব্রুয়ারি অভিজিতের বাবা বিশিষ্ট শিক্ষাবিদ অজয় রায় শাহবাগ থানায় একটি হত্যা মামলা দায়ের করেন।অভিজিৎ হত্যা মামলায় নিষিদ্ধ জঙ্গি সংগঠন আনসার আল ইসলামের অপারেশন শাখার সদস্য মো. আরাফাত রহমান ওরফে সিয়াম ওরফে সাজ্জাদ, আনসারুল্লাহ বাংলাটিমের অপারেশন শাখার সদস্য সুবর ওরফে রাজু ওরফে সাদ, আনসারউল্লাহ বাংলা টিমের সদস্য জাফরান হাসান, শফিউর রহমান ফারাবী, তৌহিদুর রহমান, সাদেক আলী, আমিনুল ইসলাম ও মান্না ইয়াহি ওরফে রাহীর কারাগারে রয়েছেন।জেএ/আরএস/জেআইএম</body>
</article>
