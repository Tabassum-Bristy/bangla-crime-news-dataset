<article>
  <headline>
বীরগঞ্জে ব্যবসায়ীকে কুপিয়ে হত্যা
</headline>
  <url>https://www.jagonews24.com/country/news/373150</url>
  <published_at>
</published_at>
  <category>খুন</category>
  <body>দিনাজপুরের বীরগঞ্জে শরীফ (৩৮) নামে এক গরু ব্যবসায়ীকে কুপিয়ে হত্যা করেছে দুর্বৃত্তরা। শনিবার সন্ধ্যা ৭টার দিকে উপজেলার শিবরামপুর ইউনিয়নের মিলনপুর ঝলঝলি পুকুর সংলগ্ন এলাকায় এ ঘটনা ঘটে।এ ঘটনায় নিহতের ভাই মো. শাহীন আলম বাদী হয়ে অজ্ঞাতনামাদের আসামি করে বীরগঞ্জ থানায় একটি হত্যা মামলা দায়ের করেছেন। প্রাথমিক জিজ্ঞাসাবাদের জন্য মো. বোরহান উদ্দিন (৪০) এবং মো. কাশেম আলী (৪৫) নামে দুইজনকে আটক করেছে পুলিশ।নিহত শরীফ উপজেলার শিবরামপুর ইউনিয়নের আরাজী মিলনপুর গ্রামের মৃত চান মিয়ার ছেলে। আটক মো. বোরহান উদ্দিন একই এলাকার মৃত গণি ঢালীর ছেলে ও মো. কাশেম আলী একই এলাকার মকছেদ আলীর ছেলে।শাহীন আলম বলেন, শরীফ মোটরসাইকেল নিয়ে শনিবার বিকেলে ব্যবসায়ীক কাজে ঠাকুরগাঁও জেলার খোঁচাবাড়ী হাট যাওয়ার উদ্যেশ্যে বেড়িয়ে যান। এরপর সন্ধ্যায় এলাকার লোকজনের কাছে ঝলঝলি পুকুর সংলগ্ন এলাকায় রক্তাক্ত অবস্থায় পড়ে থাকার সংবাদ শুনে সেখানে ছুটে যাই। ইউনিয়ন পরিষদ সদস্য মো. রতন ঢালীর সহযোগিতায় উদ্ধার তাকে করে তাৎক্ষণিক ঠাকুরগাঁও আধুনিক সদর হাসপাতালে নিয়ে যাই। সেখানে কর্তব্যরত চিকিৎসক তাকে মৃত ঘোষণা করেন।বীরগঞ্জ থানা পুলিশের উপ-পরিদর্শক (এসআই) মশিউর রহমান বলেন, নিহতের বুকের উপরের অংশে ধারালো অস্ত্রের আঘাতের চিহ্ন রয়েছে। ঘটনাস্থলে মোটরসাইকেল এবং মোবাইল ফোন পড়ে ছিল। ধারালো অস্ত্রের আঘাতে তার মৃত্যু হতে পারে বলে প্রাথমিকভাবে ধারণা করা হচ্ছে।মামলার তদন্তকারী কর্মকর্তা উপ-পরিদর্শক (এসআই) মো. আতিক জানান, ঘটনাস্থলে মোটরসাইকেল এবং মোবাইল ফোন পড়ে থাকায় বিষয়টি ছিনতাই প্রচেষ্টা বলে মনে হচ্ছে না। প্রাথমিক জিজ্ঞাসাবাদের জন্য দুইজনকে আটক করা হয়েছে।এমদাদুল হক মিলন/আরএআর/আইআই</body>
</article>
