<article>
  <headline>
হজ শেষে বাসায় ফিরে খুন হলেন নারী
</headline>
  <url>https://www.jagonews24.com/country/news/454035</url>
  <published_at>
</published_at>
  <category>খুন</category>
  <body>নাটোরের সদর উপজেলায় হজ শেষে বাসায় ফিরে খুন হলেন বৃদ্ধা নারী খায়রুন্নাহার (৫৫)। শনিবার ভোরে সদর উপজেলার চর-লক্ষ্মীকোল গ্রামে এ ঘটনা ঘটে।দুপুরে খবর পেয়ে সেখান থেকে তার মরদেহটি উদ্ধার করে মর্গে পাঠায় পুলিশ। নিহত খায়রুন্নাহার ওই এলাকার মৃত এহসান মাস্টারের স্ত্রী।পুলিশ ও স্থানীয়রা জানায়, কয়েকদিন আগে মক্কা শরিফ থেকে হজ পালন শেষে দেশে ফেরেন চর-লক্ষ্মীকোল গ্রামের বাসিন্দা খায়রুন্নাহার। দুই ছেলে পলাশ ও লিটনের সঙ্গে বসবাস করতেন তিনি।শনিবার রাতের খাবার খেয়ে ছোট ছেলে পলাশ ও তার স্ত্রী ঘুমিয়ে পড়েন। গভীর রাতে পলাশের ঘরের বাইরে থেকে তালা দিয়ে খায়রুন্নাহারের ঘরে ঢুকে দুর্বৃত্তরা। এ সময় ঘরের জিনিসপত্র লুট করতে দেখে চিৎকার দেন খায়রুন্নাহার। একপর্যায়ে খায়রুন্নাহারকে শ্বাসরোধে হত্যা করে পালিয়ে যায় দুর্বৃত্তরা।নাটোর থানা পুলিশের এসআই তারিক বিন খালিদ বলেন, খায়রুন্নাহারকে শ্বাসরোধে হত্যা করা হয়েছে। বৃদ্ধার ঘরের বাইরে থেকে একটি পরিত্যক্ত ব্রিফকেস উদ্ধার করা হয়েছে। এ বিষয়ে মামলা দায়েরের প্রক্রিয়া চলছে।রেজাউল করিম রেজা/এএম/জেআইএম</body>
</article>
