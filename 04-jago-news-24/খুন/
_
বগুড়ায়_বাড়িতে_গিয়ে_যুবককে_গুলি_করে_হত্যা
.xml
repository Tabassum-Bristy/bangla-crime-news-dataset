<article>
  <headline>
বগুড়ায় বাড়িতে গিয়ে যুবককে গুলি করে হত্যা
</headline>
  <url>https://www.jagonews24.com/country/news/500164</url>
  <published_at>
</published_at>
  <category>খুন</category>
  <body>বগুড়া শহরে দুর্বৃত্তদের গুলিতে মারুফ হোসেন পাভেল (৩৫) নামে এক যুবক নিহত হয়েছেন। মঙ্গলবার দুপুরে বগুড়া শহরের দক্ষিণ চেলোপাড়া এলাকায় নিজ বাড়িতে গিয়ে তাকে গুলি করে সন্ত্রাসীরা। তিনি মৃত মকবুল হোসেনের ছেলে।পুলিশ বলছে পারিবারিক ও সম্পত্তির বিষয় নিয়ে সে খুন হয়ে থাকতে পারে। স্থানীয়রা গুলির শব্দ শুনে আহত অবস্থায় পাভেলকে উদ্ধার করে বগুড়া শহীদ জিয়াউর রহমান মেডিকেল কলেজ ও হাপাতালে নিলে সে মারা যায়।বগুড়া পৌরসভার চেলোপাড়া এলাকার ওয়ার্ড কাউন্সিলর পরিমল কুমার চন্দ্র জানান, নিহত পাভেল তার সৎ মায়ের সঙ্গে বসবাস করতো। তার সৎ বোন ও বোন জামায় একই বাড়িতে থাকতো। তাদের মধ্যে পৈত্রিক সম্পত্তি নিয়ে দীর্ঘদিন ধরে কলহ চলছে।বগুড়ার অতিরিক্ত পুলিশ সুপার সনাতন চক্রবর্তি জানান, মঙ্গলবার দুপুরে সন্ত্রাসীদের গুলিতে পাভেল নিহত হয়েছে। হত্যাকাণ্ডের বিষয়টি নিয়ে পুলিশ সদস্যরা তদন্ত করছে। পারিবারিক কলহ নিয়ে এ ঘটনা ঘটতে পারে।লিমন বাসার/এমএএস/এমএস</body>
</article>
