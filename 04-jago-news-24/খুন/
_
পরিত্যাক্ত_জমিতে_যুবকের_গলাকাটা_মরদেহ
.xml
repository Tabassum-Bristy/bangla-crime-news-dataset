<article>
  <headline>
পরিত্যাক্ত জমিতে যুবকের গলাকাটা মরদেহ
</headline>
  <url>https://www.jagonews24.com/country/news/470405</url>
  <published_at>
</published_at>
  <category>খুন</category>
  <body>বগুড়ার শাজাহানপুরে রুবেল (৩৫) নামে এক যুবকের গলাকাটা মরদেহ উদ্ধার করেছে পুলিশ। বৃহস্পতিবার বিকেল ৩টার দিকে শাজাহানপুর উপজেলার অন্তর্গত বগুড়া পৌরসভার ১৪ নং ওয়ার্ডের সিলিমপুর মৌজার চকপদ্মগাড়ী এলাকা থেকে মরদেহটি উদ্ধার করা হয়।নিহত রুবেল শাজাহানপুর উপজেলার জোড়া সাতঘরিয়া পাড়ার আব্দুল জুব্বারের ছেলে। তিনি বগুড়া শহীদ জিয়াউর রহমান মেডিকেল কলেজ (শজিমেক) হাসপাতালের সামনে একটি ফার্মেসিতে চাকরি করতেন।শাজাহানপুর থানা পুলিশের ইন্সপেক্টর (তদন্ত) আবুল কালাম আজাদ জানান, স্থানীয়দের দেয়া খবরে চকপদ্মগাড়ী এলাকার একটি পরিত্যাক্ত জমি থেকে গলাকাটা অবস্থায় মরদেহটি উদ্ধার করা হয়েছে। মরদেহের পাশে দুটি প্লাস্টিকের খালি বোতল পড়ে ছিল। ময়নাতদন্তের জন্য মরদেহটি শজিমেক হাসপাতালে পাঠানো হয়েছে।নিহতের স্ত্রী শেফা বেগম জানান, বুধবার সন্ধ্যা ৭টার দিকে তার স্বামীর সঙ্গে মোবাইল ফোনে কথা হয়। সে সময় ফার্মেসি থেকে সকাল সকাল বাড়ি আসতে বললে তিনি নাইট করবেন বলে জানান। এর কিছুক্ষণ আবার ফোনে কথা বলতে চাইলে তার স্বামীর ফোন বন্ধ পাওয়া যায়। তখন থেকেই ফোন বন্ধ থাকায় আর যোগাযোগ করা যায়নি।লিমন বাসার/আরএআর/জেআইএম</body>
</article>
