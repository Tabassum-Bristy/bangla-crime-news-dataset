<article>
  <headline>
হাজতে বসে ব্লেড দিয়ে নিজের গলা কাটলেন তিনি
</headline>
  <url>https://www.jagonews24.com/country/news/449086</url>
  <published_at>
</published_at>
  <category>খুন</category>
  <body>ঝিনাইদহ জেলা কারাগারে বসে ব্লেড দিয়ে নিজের গলা কেটে আত্মহত্যার চেষ্টা চালিয়েছেন এক হাজতি। গুরুতর অবস্থায় তাকে হাসপাতালে ভর্তি করা হয়েছে।জেলা কারাগার সূত্রে জানা যায়, মঙ্গলবার সকালে মাদক মামলার আসামি শহিদুজ্জামান ব্লেড দিয়ে নিজের গলা কেটে আত্মহত্যার চেষ্টা করেন। গুরুতর অবস্থায় তাকে উদ্ধার করে ঝিনাইদহ সদর হাসপাতালে ভর্তি করে কারা কর্তৃপক্ষ। শহিদুজ্জামান মহেশপুর উপজেলার কেশবপুর গ্রামের আনিচুর রহমানের ছেলে।আহত শহিদুজ্জামান বলেন, গত ৪ মাস ধরে মাদক মামলায় ঝিনাইদহ কারাগারে রয়েছি আমি। কারাগারের অন্য আসামিরা আমাকে নিয়ে ঠাট্টা-টিটকারি করায় ব্লেড দিয়ে গলা কেটে আত্মহত্যার চেষ্টা করেছি।ঝিনাইদহ সদর হাসপাতালের মেডিকেল অফিসার ফাল্গুনী রানী সাহা বলেন, আহত শহিদুজ্জামানের অবস্থা আশঙ্কাজনক হওয়ায় তাকে খুলনা মেডিকেলে পাঠানো হয়েছে।এ ব্যাপারে জানতে ঝিনাইদহ জেলা কারাগারের জেলারের মোবাইলে একাধিক বার যোগযোগের চেষ্টা করা হলেও তিনি ফোন রিসিভ করেননি।আহমেদ নাসিম আনসারী/এএম/আরআইপি</body>
</article>
