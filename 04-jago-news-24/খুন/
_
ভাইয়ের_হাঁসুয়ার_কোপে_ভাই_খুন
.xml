<article>
  <headline>
ভাইয়ের হাঁসুয়ার কোপে ভাই খুন
</headline>
  <url>https://www.jagonews24.com/country/news/445546</url>
  <published_at>
</published_at>
  <category>খুন</category>
  <body>কুষ্টিয়া পৌরসভার ১৭নং ওয়ার্ডের ঝালুপাড়া এলাকায় চাচতো ভাইয়ের হাঁসুয়ার কোপে মিথুন মন্ডল (২৮) নামে এক যুবক নিহত হয়েছেন। সোমবার রাত ৯টার দিকে এ ঘটনা ঘটে।নিহত মিথুন মন্ডল ওই এলাকার মৃত ইনাত আলী মন্ডলের ছেলে। পুলিশ ও এলাকাবাসী সূত্র জানায়, রাত ৯টার দিকে মিথুন মন্ডলের সঙ্গে তার চাচাতো ভাই শিমুল ওরফে শিমু মন্ডলের বাকবিতণ্ডা হয়। এরই একপর্যায়ে শিমুল মন্ডল বাড়ি থেকে ধারালো হাঁসুয়া নিয়ে এসে মিথুনের ঘাড়ে ও পেটে কোপ দেন। এতে রক্তাক্ত অবস্থায় মিথুনকে কুষ্টিয়া জেনারেল হাসপাতালে নেয়ার পথে মৃত্যু হয়। তার মরদেহ ময়নাতদন্তের জন্য কুষ্টিয়া জেনারেল হাসপাতাল মর্গে রাখা হয়েছে।এ বিষয়ে কুষ্টিয়া মডেল থানা পুলিশের ভারপ্রাপ্ত কর্মকর্তা (ওসি) নাসির উদ্দিন জানান, ঠিক কী কারণে হত্যাকাণ্ডটি ঘটেছে তা বলা যাচ্ছে না। তবে হত্যার রহস্য উদঘাটনের চেষ্টা চলছে।আল-মামুন সাগর/আরএআর/জেআইএম</body>
</article>
