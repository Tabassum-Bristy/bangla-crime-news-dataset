<article>
  <headline>
ঈদের দিনে যুবককে ছুরিকাঘাতে হত্যা
</headline>
  <url>https://www.jagonews24.com/country/news/520035</url>
  <published_at>
</published_at>
  <category>খুন</category>
  <body>সিরাজগঞ্জে দুর্বৃত্তদের ছুরিকাঘাতে শাকিল (২২) নামের এক যুবক নিহত হয়েছেন। এ সময় আরও এক যুবককে পিটিয়ে আহত করা হয়েছে।ঈদের দিন (সোমবার) সন্ধ্যায় শহরের ইবি রোড এলাকায় শাকিলের ওপর হামলার ঘটনা ঘটে। পরে রাতে সিরাজগঞ্জ ২৫০ শয্যা বিশিষ্ট বঙ্গমাতা শেখ ফজিলাতুন্নেছা মুজিব জেনারেল হাসপাতালে চিকিৎসাধীন অবস্থায় তার মৃত্যু হয়।সিরাজগঞ্জ সদর থানার ওসি নুরুল ইসলাম ঘটনার সত্যতা নিশ্চিত করেছেন। তিনি জানান, নিহত যুবকের বুকে ধারালো অস্ত্রের আঘাত রয়েছে। পুলিশ ঘটনাস্থল পরিদর্শন করেছে। তবে কী কারণে কে বা কারা এ হত্যাকাণ্ড ঘটিয়েছে তা এখনও জানা যায়নি। জড়িতদের গ্রেফতারের চেষ্টা চলছে।এমবিআর/জেআইএম</body>
</article>
