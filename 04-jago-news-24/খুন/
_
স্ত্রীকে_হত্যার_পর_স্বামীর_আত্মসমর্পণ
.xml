<article>
  <headline>
স্ত্রীকে হত্যার পর স্বামীর আত্মসমর্পণ
</headline>
  <url>https://www.jagonews24.com/country/news/415103</url>
  <published_at>
</published_at>
  <category>খুন</category>
  <body>সাতক্ষীরার কালিগঞ্জে স্ত্রী নাসিমা খাতুনকে (৩৫) গলা কেটে হত্যা করেছেন স্বামী জালাল সানা। স্ত্রীকে হত্যার পর বুধবার সকালে তিনি নিজেই থানায় গিয়ে আত্মসমর্পণ করেন। পরে এ ঘটনায় পুলিশ তাকে গ্রেফতার দেখায়।এর আগে মঙ্গলবার গভীর রাতে কালিগঞ্জ উপজেলার কৃষ্ণনগর ইউনিয়নের রঘুনাথপুর গ্রামে এ হত্যার ঘটনা ঘটে।কালিগঞ্জ থানার ভারপ্রাপ্ত কর্মকর্তা (ওসি) সুবীর দত্ত জানান, নাসিমা ও জালাল দম্পতি দিনমজুরের কাজ করতেন। অষ্টম ও দশম শ্রেণিতে পড়ুয়া তাদের দুটি মেয়ে রয়েছে। সম্প্রতি জালাল সানা কিছুটা মানসিক ভারসাম্য হারিয়ে ফেলেন। মঙ্গলবার রাতের কোনো এক সময় তিনি তার স্ত্রীকে গলা কেটে হত্যা করে সকালে থানায় এসে আত্মসমর্পণ করেন। নিহতের মরদেহ উদ্ধার করে ময়নাতদন্তের জন্য সাতক্ষীরা সদর হাসপাতালে পাঠানো হয়েছে।আকরামুল ইসলাম/এফএ/জেআইএম</body>
</article>
