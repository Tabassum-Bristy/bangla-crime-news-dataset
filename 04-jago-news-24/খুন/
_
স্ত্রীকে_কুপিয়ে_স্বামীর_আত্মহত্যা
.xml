<article>
  <headline>
স্ত্রীকে কুপিয়ে স্বামীর আত্মহত্যা
</headline>
  <url>https://www.jagonews24.com/country/news/488737</url>
  <published_at>
</published_at>
  <category>খুন</category>
  <body>চুয়াডাঙ্গার আলমডাঙ্গা উপজেলার বড় বোয়ালিয়া গুচ্ছগ্রামে পারিবারিক কলহের জের ধরে স্ত্রী জাহানারা খাতুনকে (৪৫) কুপিয়ে হত্যা করে গলায় ফাঁস দিয়ে আত্মহত্যা করেছে পাষণ্ড স্বামী এবাদত আলী (৫৫)।বুধবার রাত সাড়ে ৯টার দিকে এ ঘটনা ঘটে। এবাদত আলী উপজেলার বড় বোয়ালিয়া গুচ্ছগ্রামের মৃত নায়েব আলীর ছেলে।পুলিশ ও এলাকাবাসী সূত্রে জানা যায়, বুধবার রাতে পারিবারিক কলহের জের ধরে এবাদত আলী তার স্ত্রী জাহানারা খাতুনকে নিজ বসতঘরে দেশীয় অস্ত্র (হাঁসুয়া) দিয়ে কুপিয়ে হত্যা করে। এরপর নিজে একই ঘরের আড়ায় গলায় ফাঁস লাগিয়ে আত্মহত্যা করে।খবর পেয়ে আলমডাঙ্গা থানা পুলিশ ঘটনাস্থল থেকে মরদেহ উদ্ধার করে ময়নাতদন্তের জন্য চুয়াডাঙ্গা সদর হাসপাতাল মর্গে প্রেরণ করেছে। রাতেই চুয়াডাঙ্গা অতিরিক্ত পুলিশ সুপার কলিমুল্লাহ ও আলমডাঙ্গা থানার ওসি আসাদুজ্জামান মুন্সী ঘটনাস্থল পরিদর্শন করেন।আলমডাঙ্গা থানার ওসি আসাদুজ্জামান মুন্সী ঘটনার সত্যতা নিশ্চিত করে জানান, হত্যাকাণ্ডের কারণ জানা যায়নি। ধারণা করা হচ্ছে পারিবারিক কলহের জের ধরে এ ঘটনা ঘটতে পারে।সালাউদ্দিন কাজল/বিএ</body>
</article>
