<article>
  <headline>
দিনাজপুরে প্রতিপক্ষের ছুরিকাঘাতে কৃষক নিহত
</headline>
  <url>https://www.jagonews24.com/country/news/509392</url>
  <published_at>
</published_at>
  <category>খুন</category>
  <body>দিনাজপুরের নবাবগঞ্জে জমি সংক্রান্ত বিরোধের জের ধরে প্রতিপক্ষের ছুরিকাঘাতে জামাল হেসেন (৪৫) নামে এক কৃষক নিহত হয়েছেন। এসময় আহত হয়েছেন আরও তিনজন। মঙ্গলবার রাত ১০টার দিকে উপজেলার হরিপুর কোনাকুড়ি গ্রামে এই ঘটনা ঘটে।নিহত জামাল হোসেন ওই গ্রামের আব্দুর রহমানের ছেলে।এ ঘটনায় নিহতের ছেলে সাইদুল ইসলাম বাদী হয়ে ১৫ জনের নামে হত্যা মামলা করেছেন। মামলার পর তিনজনকে গ্রেফতর করেছে পুলিশ।পুলিশ জানায়, দীর্ঘদিন ধরে জামাল হোসেন ও দিলবর হোসেনের পরিবারের সঙ্গে একই এলাকার মৃত আনসার মুন্সির ছেলে ইসার উদ্দিনের পরিবারের জমি সংক্রান্ত বিরোধ চলছিল। মঙ্গলবার রাতে জমির পানি নিষ্কাশনের জন্য নালা কাটার সময় ইসার উদ্দিনের লোকজনের সঙ্গে তাদের বিরোধ হয়। এসময় প্রতিপক্ষের ছুরিকাঘাতে চারজন আহত হন। আহতদের নবাবগঞ্জ উপজেলা স্বাস্থ্য কমপ্লেক্সে ভর্তি করা হলে চিকিৎসাধীন অবস্থায় জামাল হোসেনের মৃত্যু হয়।নবাবগঞ্জ থানার ভারপ্রাপ্ত কর্মকর্তা (ওসি) সুব্রত কুমার সরকার জানান, ঘটনায় জড়িত থাকার অভিযোগে তিনজনকে গ্রেফতার করা হয়েছে। অন্যান্য আসামিদের গ্রেফতারে অভিযান চলছে। ময়নাতদন্তের জন্য নিহতের মরহদের এম আব্দুর রহিম মেডিকেল কলেজ হাসপাতালের মর্গে পাঠানো হয়েছে।এমদাদুল হক মিলন/এমবিআর/এমকেএইচ</body>
</article>
