<article>
  <headline>
রুমায় গ্রাম প্রধানকে গুলি করে হত্যা
</headline>
  <url>https://www.jagonews24.com/country/news/443655</url>
  <published_at>
</published_at>
  <category>খুন</category>
  <body>জমি সংক্রান্ত বিরোধের জেরে বান্দরবানের রুমায় গ্রাম প্রধান কে অং প্রু মার্মাকে (৬০) গুলি করে হত্যা করেছে তার চাচাতো ভাই। এই ঘটনায় নিহতের এক ছেলে আহত হয়েছেন।শুক্রবার রাতে উপজেলার পাইন্দু ইউনিয়নের দুর্গম উজানি পাড়া গ্রামে ওই গ্রাম প্রধানের নিজবাসায় এ ঘটনা ঘটে। তবে ঘাতক ওই চাচাতো ভাইয়ের নাম জানাতে পারেনি পুলিশ।রুমা থানার ভারপ্রাপ্ত কর্মকর্তা (ওসি) শরিফুল আলম জানান, পূর্বশত্রুতার জেরে শুক্রবার বিকেলে গ্রামপ্রধানের ধানের জমিতে কীটনাশক ছিটিয়ে ধান গাছ নষ্ট করে তার চাচাতো ভাই। পরে এ বিষয়ে গ্রামপ্রধানের সঙ্গে কথা কাটাকাটি হয় তার।এ ঘটনার জেরে রাত সাড়ে ১১টার দিকে কে অং প্রু মার্মা ও তার ছেলেকে গুলি করে ওই ঘাতক। এতে ঘটনাস্থলে কেঅংপ্রু মার্মার মৃত্যু হয়, আহত হন তার ছেলে।মরদেহ উদ্ধারে ঘটনাস্থলে পুলিশ পাঠানো হয়েছে বলে জানিয়েছেন ওসি শরিফুল আলম।সৈকত দাশ/এফএ/পিআর</body>
</article>
