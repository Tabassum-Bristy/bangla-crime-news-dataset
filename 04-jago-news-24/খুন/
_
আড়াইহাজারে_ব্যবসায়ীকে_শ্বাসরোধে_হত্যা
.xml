<article>
  <headline>
আড়াইহাজারে ব্যবসায়ীকে শ্বাসরোধে হত্যা
</headline>
  <url>https://www.jagonews24.com/country/news/377953</url>
  <published_at>
</published_at>
  <category>খুন</category>
  <body>নারায়ণগঞ্জের আড়াইহাজারে আবু সাঈদ খান (৬৫) নামে এক মুদি ব্যবসায়ীকে শ্বাসরোধ করে হত্যা করেছে দুর্বৃত্তরা। সোমবার সকালে উপজেলার দুপ্তারা ইউনিয়নের গিরদা এলাকার বিল থেকে ওই ব্যবসায়ীর মরদেহ উদ্ধার করে পুলিশ।নিহত সাঈদ খান গিরদা এলাকার মৃত বিরাম খানের ছেলে।আড়াইহাজার থানা পুলিশের ভারপ্রাপ্ত কর্মকর্তা (ওসি) এম এ হক জানান, সকালে এলাকাবাসী মরদেহটি পড়ে থাকতে দেখে পুলিশে খবর দেয়। খবর পেয়ে মরদেহটি উদ্ধার করে মর্গে প্রেরণ করা হয়েছে। নিহতের মুখে ও শরীরের বিভিন্ন স্থানে আঘাতের চিহ্ন রয়েছে।তিনি বলেন, ধারণা করা হচ্ছে- রাতের কোনো এক সময় সাঈদকে মুদি দোকান থেকে ডেকে নিয়ে দুর্বৃত্তরা শ্বাসরোধ করে হত্যা করেছে। হত্যাকারীদের খুঁজে বের করতে পুলিশ কাজ করছে। এ ঘটনায় মামলা দায়েরের প্রস্তুতি চলছে।শাহাদাত হোসেন/আরএআর/আইআই</body>
</article>
