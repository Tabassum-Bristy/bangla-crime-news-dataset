<article>
  <headline>
মদনে প্রতিপক্ষের ছুরিকাঘাতে যুবক নিহত
</headline>
  <url>https://www.jagonews24.com/country/news/409281</url>
  <published_at>
</published_at>
  <category>খুন</category>
  <body>নেত্রকোনার মদন উপজেলার গোবিন্দশ্রী গ্রামে প্রতিপক্ষের ছুরিকাঘাতে কামরুল ইসলাম (৩৩) নামে এক যুবক নিহত হয়েছেন। এ সময় মাসুম নামে আরেক যুবক আহত হয়েছেন। গুরুতর আহত মাসুমকে ময়মনসিংহ মেডিকেল কলেজ হাসপাতালে পাঠানো হয়েছে।পুলিশ ও স্থানীয় সূত্রে জানা যায়, মদন উপজেলার গোবিন্দশ্রী গ্রামের রিটন মিয়ার চায়ের দোকানে টেলিভিশন দেখে রাত দেড়টার দিকে বাড়ি ফেরার পথে প্রতিপক্ষের লোকজন তার বুকে ছুরিকাঘাত করে। পরে তাকে স্থানীয়রা উদ্ধার করে মদন উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন। এ ঘটনায় সাত্তার নামে একজনকে আটক করেছে পুলিশ।মদন থানার ওসি মো. শওকত আলী জানান, চায়ের দোকানে টিভি দেখা নিয়ে দু'পক্ষের মাঝে কথা কাটাকাটি হয়। এ ঘটনায় ছুরিকাঘাত কিনা ক্ষতিয়ে দেখা হচ্ছে।কামাল হোসাইন/এফএ/জেআইএম</body>
</article>
