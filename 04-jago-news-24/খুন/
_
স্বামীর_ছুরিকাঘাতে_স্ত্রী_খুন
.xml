<article>
  <headline>
স্বামীর ছুরিকাঘাতে স্ত্রী খুন
</headline>
  <url>https://www.jagonews24.com/country/news/493990</url>
  <published_at>
</published_at>
  <category>খুন</category>
  <body>কুড়িগ্রামের নাগেশ্বরীতে রাহেলা বেগম নামে এক গৃহবধূকে ছুরিকাঘাতে হত্যার অভিযোগ উঠেছে তার স্বামীর বিরেুদ্ধে। সোমবার রাতে নাগেশ্বরী পৌরসভার পূর্বপায়ড়াডাঙ্গা সেনেরখামার এলাকায় এ ঘটনা ঘটে।পুলিশ জানায়, সোমবার রাতে পারিবারিক কলহের একপর্যায়ে স্ত্রী রাহেলা বেগমের বুকের বাম পাঁজরে ছুরিকাঘাত করেন তার স্বামী ইসলাম মিয়া। এতে ঘটনাস্থলেই তার মৃত্যু হয়। ঘটনার পরপরই পালিয়ে যান ইসলাম মিয়া। খবর পেয়ে পুলিশ গিয়ে মরদেহটি উদ্ধার করে থানায় নিয়ে আসে।নাগেশ্বরী থানা পুলিশের ভারপ্রাপ্ত কর্মকর্তা (ওসি) চৌধুরী জাকির উল ইসলাম বলেন, সোমবার রাতে ঝড় ছিল। ওই সময় হয়তো এ ঘটনা ঘটেছে। মরদেহটি উদ্ধার করা হয়েছে। নিহতের ভাই আবু তালেব বাদী হয়ে একটি হত্যা মামলা দায়ের করেছেন। নিহতের স্বামীকে গ্রেফতারের চেষ্টা চলছে।আরএআর/এমকেএইচ</body>
</article>
