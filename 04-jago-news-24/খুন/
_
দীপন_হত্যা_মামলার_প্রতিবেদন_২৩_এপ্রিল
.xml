<article>
  <headline>
দীপন হত্যা মামলার প্রতিবেদন ২৩ এপ্রিল
</headline>
  <url>https://www.jagonews24.com/law-courts/news/417283</url>
  <published_at>
</published_at>
  <category>খুন</category>
  <body>ফয়সল আরেফিন দীপনকে কুপিয়ে হত্যা মামলায় তদন্ত প্রতিবেদন দাখিলের জন্য আগামী ২৩ এপ্রিল দিন ধার্য করেছেন আদালত। রাজধানীর শাহবাগে আজিজ সুপার মার্কেটে জাগৃতি প্রকাশনীর এই স্বত্বাধিকারীকে হত্যা করা হয়েছিল।রোববার (২৫ মার্চ) মামলার তদন্ত প্রতিবেদন দাখিলের দিন ধার্য ছিল। তবে তদন্ত সংস্থা মহানগর গোয়েন্দা পুলিশ প্রতিবেদন দাখিল না করায় ঢাকা মহানগর হাকিম গোলাম নবী নতুন করে এ দিন ধার্য করেছেন।২০১৬ সালের ৩১ নভেম্বর আজিজ সুপার মার্কেটের নিজ অফিসে দীপনকে কুপিয়ে হত্যা করে দুর্বৃত্তরা। সেদিন বিকেলে তার স্ত্রী রাজিয়া রহমান শাহবাগ থানায় একটি হত্যা মামলা করেন।মামলা দায়ের করার পর বিভিন্ন সময় আনসারুল্লাহ বাংলাটিমের তিন সদস্যকে গ্রেফতার করে তদন্ত সংস্থা। তারা হলেন- মাঈনুল হাসান শামীম, আব্দুস সামাদ ওরফে আব্দুস সবুর ও খায়রুল ইসলাম। তারা কারাগারে আটক রয়েছেন।জেএ/জেডএ/জেআইএম</body>
</article>
