<article>
  <headline>
ছেলের বন্ধুদের সহযোগিতায় স্বামীকে হত্যা!
</headline>
  <url>https://www.jagonews24.com/national/news/434834</url>
  <published_at>
</published_at>
  <category>খুন</category>
  <body>রাজধানীর মুগদা মানিকনগরের ওয়াসা রোড এলাকায় পারিবারিক কলহের জেরে স্ত্রী বিথী (৪০) ছেলে রাব্বির (১৯) বন্ধুদের সহায়তায় স্বামীকে হত্যার অভিযোগ পাওয়া গেছে। নিহত স্বামীর নাম রফিকুল ইসলাম (৪৫)। তাকে শ্বাসরোধে হত্যা করা হয় বলে মুগদা থানা পুলিশ সূত্রে জানা গেছে।খবর পেয়ে মুগদা থানা পুলিশ বৃহস্পতিবার দুপুর ১২টায় মরদেহ উদ্ধার করে ঢামেকে পাঠায়। ময়নাতদন্তের জন্য মরদেহটি এখন হাসপাতাল মর্গে রাখা হয়েছে।নিহত রফিকুল ইসলামের গ্রামের বাড়ি বাগেরহাট সদর উপজেলায়। তার বাবার নাম মৃত সিরাজুল ইসলাম। তিনি মুগদা স্টেডিয়াম এলাকায় দীর্ঘদিন ধরে শরবত বিক্রি করতেন বলে জানা গেছে।এ ঘটনায় রফিকুল ইসলামের স্ত্রী নাসিমা আক্তার বিথী, তার ছেলে রাব্বি এবং রাব্বির বন্ধু মাসুদ, জুয়েল ও রায়হান গাজীসহ মোট পাঁচজনকে আাটক করা হয়েছে। মুগদা থানার ভারপ্রাপ্ত কর্মকর্তা (ওসি) এনামুল হক বিষয়টি নিশ্চিত করেন।তিনি জানান, রফিকুল ইসলামের খালাত ভাই মোস্তাক আহমেদ ফকির ওই ঘটনায় নিজে বাদী হয়ে থানায় মামলা করেছেন।তিনি আরও জানান, পারিবারিক কলহের জেরে গতকাল বুধবার দিবাগত রাতে রফিকুলের স্ত্রী নাছিমা আক্তার বিথি এবং তাদের ছেলে রাব্বীসহ মোট পাঁচজন মিলে তার হাত-পা বেঁধে মারধর করেন। একপর্যায়ে তারা রফিকুলকে শ্বাসরোধে হত্যা করেন। ঘটনার পর পুলিশ ওই পাঁচজনকে আটক করেছে। তারা এখন পুলিশ হেফাজতে।নিহতের মরদেহ ময়নাতদন্তের জন্য ঢামেকের মর্গে পাঠানো হয়েছে। রিপোর্ট অনুযায়ী প্রয়োজনী ব্যবস্থা নেয়া হবে বলে জানান তিনি।এসএইচ/এমএআর/পিআর</body>
</article>
