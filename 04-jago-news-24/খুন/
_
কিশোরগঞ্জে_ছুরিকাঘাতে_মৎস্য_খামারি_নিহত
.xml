<article>
  <headline>
কিশোরগঞ্জে ছুরিকাঘাতে মৎস্য খামারি নিহত
</headline>
  <url>https://www.jagonews24.com/country/news/444100</url>
  <published_at>
</published_at>
  <category>খুন</category>
  <body>কিশোরগঞ্জের হোসেনপুরে পাওনা টাকা আদায়কে কেন্দ্র করে প্রতিপক্ষের ছুরিকাঘাতে আলম (৩৫) নামে এক মৎস্য খামারের মালিক নিহত হয়েছেন।সোমাবার দুপুরে জেলার হোসেনপুর উপজেলার গোবিন্দপুর ইউনিয়নের গাঙ্গাটিয়া এলাকায় এ ঘটনা ঘটে। নিহত আলম গাঙ্গাটিয়া ডাংরি গ্রামের শহীদুল ইসলামের ছেলে।হোসেনপুর থানা পুলিশের ওসি মো. আবুল হোসেন বলেন, ওই এলাকার রাজনের কাছে মাছ বিক্রির কিছু টাকা পাওনা ছিলেন ফিসারি মালিক আলম। রোববার সন্ধ্যায় আলম রাজনের কাছে পাওয়া টাকা চাইলে এ নিয়ে দুইজনের মধ্যে কথা কাটাকাটি হয়।এ ঘটনার জের ধরে রাজন ও তার কয়েকজন সহযোগী সোমবার দুপুরে ছুরি ও লোহার রড নিয়ে আলমের ওপর হামলা করে। গুরুতর আহত অবস্থায় তাকে কিশোরগঞ্জ হাসপাতালে নেয়া হলে চিকিৎসক মৃত ঘোষণা করেন। এ ঘটনায় থানায় মামলা দায়েরের প্রস্তুতি চলছে বলে জানান ওসি।নূর মোহাম্মদ/এএম/এমএস</body>
</article>
