<article>
  <headline>
দৌলতদিয়ায় যুবককে প্রকাশ্যে কুপিয়ে হত্যা
</headline>
  <url>https://www.jagonews24.com/country/news/522790</url>
  <published_at>
</published_at>
  <category>খুন</category>
  <body>রাজবাড়ীর গোয়ালন্দের দৌলতদিয়ায় সুজাত শেখ (২৬) নামের এক যুবককে প্রকাশ্যে কুপিয়ে হত্যার ঘটনা ঘটেছে। সোমবার সন্ধ্যায় দৌলতদিয়া ঘাট বাইপাস সড়ক এলাকায় এ ঘটনা ঘটে।নিহত সুজাত শেখ উপজেলার দৌলতদিয়া ইউনিয়নের ১ নং ওয়ার্ড সাহাদত মেম্বার পাড়া গ্রামের আলী নুরের ছেলে।এ ঘটনায় জড়িত থাকার অভিযোগে ইমন শেখ (১৮) নামের এক যুবককে আটক করেছে গোয়ালন্দ ঘাট থানা পুলিশ। তিনিও একই গ্রামের হাসান শেখের ছেলে।গোয়ালন্দ ঘাট থানার ভারপ্রাপ্ত কর্মকর্তা (ওসি) মো. রবিউল ইসলাম জানান, এলাকায় আধিপত্য বিস্তারকে কেন্দ্র করে সুজাত ও ইমনের মধ্যে দ্বন্দ্ব চলে আসছিল। সম্প্রতি ইমনকে মারপিট করে সুজাত। এ ঘটনার জের ধরে সোমবার সন্ধ্যায় দৌলতদিয়া ঘাট বাইপাস সড়ক এলাকায় ইমন সুজাতকে এলোপাতাড়ি কুপিয়ে গুরুতর জখম করে। স্থানীয়রা সুজাতকে উদ্ধার করে ফরিদপুর মেডিকেল কলেজ হাসপাতালে নেয়ার পথে তার মৃত্যু হয়।তিনি আরও জানান, হত্যাকাণ্ডে জড়িত ইমনকে ইতোমধ্যে গ্রেফতার করেছে পুলিশ। এ ঘটনায় হত্যা মামলা দায়েরের প্রস্তুতি চলছে।রুবেলুর রহমান/এমবিআর/জেআইএম</body>
</article>
