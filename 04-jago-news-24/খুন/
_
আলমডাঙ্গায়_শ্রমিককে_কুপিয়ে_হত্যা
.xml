<article>
  <headline>
আলমডাঙ্গায় শ্রমিককে কুপিয়ে হত্যা
</headline>
  <url>https://www.jagonews24.com/country/news/441260</url>
  <published_at>
</published_at>
  <category>খুন</category>
  <body>চুয়াডাঙ্গার আলমডাঙ্গার আসমানখালি বাজারে বিদ্যুৎ শ্রমিক রাজিব হোসেনকে (২৮) কুপিয়ে হত্যা করেছে দুর্বৃত্তরা।রোববার রাত সাড়ে ৮টার দিকে এ হত্যাকাণ্ডের ঘটনা ঘটে। পুলিশ নিহতের বাড়ি থেকে মরদেহ উদ্ধার করেছে।নিহত রাজিব হোসেন মোচাইনগর গ্রামের সোনা মিয়ার ছেলে।আলমডাঙ্গার আসমানখালি পুলিশ ক্যাম্পের ইনচার্জ ইন্সপেক্টর মাসুদুর রহমান জানান, রাত সাড়ে ৮টার দিকে রাজিব আসমানখালি বাজারের পাশ দিয়ে হেঁটে যাচ্ছিলেন। এ সময় পেছন থেকে দুর্বৃত্তরা ধারালো অস্ত্র দিয়ে ঘাড়ে কোপ মারলে ঘটনাস্থলেই তার মৃত্যু হয়। পরিবারের লোকজন ঘটনাস্থল থেকে মরদেহ বাড়ি নিয়ে যায়।খবর পেয়ে আলমডাঙ্গার আসমানখালি ক্যাম্পের পুলিশ মরদেহ উদ্ধার করে। পূর্ব শত্রুতার কারণে এ হত্যাকাণ্ড ঘটেছে বলে পুলিশ ধারণা করছে।সোমবার চুয়াডাঙ্গা সদর হাসপাতাল মর্গে মরদেহের ময়নাতদন্ত হবে বলে পুলিশ জানিয়েছে।সালাউদ্দীন কাজল/এফএ/জেআইএম</body>
</article>
