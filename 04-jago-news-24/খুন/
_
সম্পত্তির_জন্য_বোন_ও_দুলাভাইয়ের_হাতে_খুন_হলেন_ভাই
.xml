<article>
  <headline>
সম্পত্তির জন্য বোন ও দুলাভাইয়ের হাতে খুন হলেন ভাই
</headline>
  <url>https://www.jagonews24.com/country/news/494773</url>
  <published_at>
</published_at>
  <category>খুন</category>
  <body>ভোলায় পৈত্রিক সম্পত্তির জের ধরে আপন বোন ও বোন জামাইয়ের টেডারের (দেশীয় অস্ত্র) আঘাতে নিহত হয়েছেন বীরেন্দ্র বেদনাথ (৩৫) নামে একজন।নিহত বীরেন্দ্র দেবনাথ ভোলার চরফ্যাশন উপজেলার আসলামপুর ইউনিয়নের আলীগাঁও গ্রামের মৃত ক্ষেত্র মোহন দেবনাথে ছেলে। এ ঘটনায় পুলিশ বীরেন্দ দেবনাথের বড় বোন, বোন জামাই ও ভাগ্নেকে আটক করেছে।আজ শুক্রবার দুপুরে ওই এলাকায় এ ঘটনা ঘটে।স্থানীয়রা জানান, বীরেন্দ্র দেবনাথের পিতা ক্ষেত্র মোহন দেবনাথের মৃতুর পর তার বড় বোন অঞ্জলী রানী দেবনাথ তাদের পিতার ১ একর ৩৯ শতাংশ জমির অর্ধেক ভাগ দাবি করেন। কিন্তু সনাতন ধর্মের নিয়ম অনুসারে মেয়েদের বিয়ের পর পিতার সম্পত্তিতে কোনো ভাগ পান না তারা। অনেক দিন ধরে অঞ্জলী তার এবং স্বামী ও সন্তানরা বীরেন্দ্রের কাছে ওই জমির ভাগ দাবি করে আসছিলেন। এ নিয়ে তাদের কয়েক দফা সালিশ-বৈঠক হয়েছে। কিন্তু কোনো সমাধান হয়নি। এ ঘটনার সূত্র ধরে আজ শুক্রবার সকালে আবারও অঞ্জলী তার স্বামী শ্রীবাস ও তার ছেলে সুমন বীরেন্দ্রের বাড়িতে যান। সেখানে জমি নিয়ে তাদের মধ্যে কথা কাটাকাটি হয়। এ পর্যায়ে তারা বীরেন্দ্রকে টেডার নিয়ে আঘাত করে। এতে বীরেন্দ্র মারাত্মকভাবে আহত হন। পরে স্থানীরা তাকে উদ্ধার করে ভোলা সদর হাসপাতালে নিয়ে গেলে সেখানকার চিকিৎসকরা উন্নত চিকিৎসার জন্য বরিশাল শেরে-বাংলা মেডিকেল কলেজ হাসপাতালে পাঠিয়ে দেন। তাকে বরিশাল নেয়ার পথে মৃত্যু হয়।এ ঘটনায় পুলিশ শুক্রবার বিকেলে নিহত বীরেন্দ দেবনাথের বড় বোন অঞ্জলী, বোন জামাই শ্রীবাস ও ভাগ্নে সুমনকে আটক গ্রেফতার করেছে।চরফ্যাশন থানার ভারপ্রাপ্ত কর্মকর্তা (ওসি) মো. এনামুল হক ঘটনার সত্যতা নিশ্চিত করেন।জুয়েল সাহা বিকাশ/এসআর/এমকেএইচ</body>
</article>
