<article>
  <headline>
চট্টগ্রামে প্রবাসীকে হত্যার দায়ে দুই ভাইয়ের মৃত্যুদণ্ড
</headline>
  <url>https://www.jagonews24.com/law-courts/news/478218</url>
  <published_at>
</published_at>
  <category>খুন</category>
  <body>চট্টগ্রামের ফটিকছড়ির বাসিন্দা প্রবাসী মো. ইউনুস হত্যা মামলায় দুই ভাইকে ফাঁসির আদেশ দিয়েছেন আদালত। বুধবার (৩০ জানুয়ারি) দুপুর আড়াইটার দিকে চট্টগ্রাম বিভাগীয় দ্রুত বিচার ট্রাইব্যুনালের বিচারক এই আদেশ দেন।দণ্ড প্রাপ্তরা হলেন- জাহেদুল আলম ওরফে লোহা জাহেদ ও খোরশেদুল আলম ওরফে জঙ্গি কালাম। তারা উভয়েই পলাতক আছেন।উল্লেখ্য, ২০১২ সালের ১১ এপ্রিল ফটিকছড়ির পূর্ব নানুপুর এলাকায় প্রবাসী ইউনুসকে কুপিয়ে হত্যা করা হয়। এ ঘটনার পর নিহতের স্ত্রী খাদিজা বেগম বাদী হয়ে একটি হত্যা মামলা দায়ের করেন। সেই মামলায় জড়িত থাকার অভিযোগে খোরশেদ আলম ও তার ভাই জাহেদুল আলমকে আজ মৃত্যুদণ্ড দিয়েছেন আদালত।আবু আজাদ/এমএমজেড/এমএস</body>
</article>
