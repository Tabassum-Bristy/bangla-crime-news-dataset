<article>
  <headline>
গৃহবধূকে পুড়িয়ে হত্যা : স্বামীসহ ছয়জনকে মৃত্যুদণ্ড
</headline>
  <url>https://www.jagonews24.com/law-courts/news/437785</url>
  <published_at>
</published_at>
  <category>খুন</category>
  <body>যৌতুকের জন্য গৃহবধূকে কেরোসিন দিয়ে আগুনে পুড়িয়ে হত্যার অভিযোগে স্বামীসহ ছয়জনকে মৃত্যুদণ্ডের আদেশ দিয়েছেন ট্রাইব্যুনাল। বৃহস্পতিবার ঢাকার নারী ও শিশু নির্যাতন ট্রাইব্যুনাল-৯-এর বিচারক শরীফ উদ্দিন এ রায় দেন।আসামিরা হলেন- গৃহবধূ সামিনার স্বামী জাফর, জাফরের বোন রোকেয়া, রহিম, সালেক, ফেলা মিয়া ও জাহাঙ্গীর। এদের মধ্যে জাফর ছাড়া সবাই পলাতক।মামলার অভিযোগ থেকে জানা যায়, সামিনার সঙ্গে জাফরের পারিবারিকভাবে বিয়ে হয়। যৌতুক দেয়ার কথা ছিল ১৬ হাজার টাকা। সামিনার বাবা জুরা মিয়া জাফরকে বিয়ের সময় ছয় হাজার টাকা যৌতুক পরিশোধ করেন। আর বাকি থাকে ১০ হাজার টাকা।বিয়ের পর থেকে জাফর সামিনাকে যৌতুকের ১০ হাজার টাকা এনে দেয়ার জন্য চাপ দিতে থাকেন।যৌতুকের টাকা না দেয়ায় ২০০৫ সালের ৭ জুন সামিনার গায়ে আগুন ধরিয়ে পুড়িয়ে হত্যা করে আসামিরা। এ ঘটনায় সামিনার মা নাজমা বেগম বাদী হয়ে ধামরাই থানায় মামলাটি দায়ের করেন।জেএ/এমআরএম/জেআইএম</body>
</article>
