<article>
  <headline>
জোহানেসবার্গে ডাকাতের গুলিতে বাংলাদেশি নিহত
</headline>
  <url>https://www.jagonews24.com/probash/article/495725</url>
  <published_at>
</published_at>
  <category>খুন</category>
  <body>দক্ষিণ আফ্রিকার জোহানেসবার্গ প্রভিন্সের লেনেসিয়া উপশহরে মো. ফিরোজ (শিমুল) নামের এক বাংলাদেশি ব্যবসায়ী ডাকাতের গুলিতে নিহত হয়েছেন। নিহত ফিরোজ টাঙ্গাইলের মির্জাপুর থানার হুমায়ূন কবিরের ছেলে।জানা গেছে, মঙ্গলবার (২৩ এপ্রিল) সকাল সাড়ে দশটার দিকে ফিরোজ (শিমুল) উপশহর লেনেসিয়া মলে আভসা ব্যাংকে টাকা ডিপোজিট করতে যান। সেখানে কিছু বুঝে ওঠার আগে ডাকাত দল তাকে লক্ষ্য করে গুলি করে টাকা নিয়ে পালিয়ে যায়।স্থানীয় লোকজন দ্রুত তাকে হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।এর আগে, দেশটির জোহানেসবার্গের কাছে রজেটেনভিল রিজেন্ট পার্কে ডাকাতের গুলিতে মো. রেজাউল করিম নামে ফেনীর ছাগলনাইয়ার এক ব্যবসায়ী খুন হন।এমআরএম/জেআইএম</body>
</article>
