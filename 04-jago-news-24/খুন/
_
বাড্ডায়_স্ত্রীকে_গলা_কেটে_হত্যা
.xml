<article>
  <headline>
বাড্ডায় স্ত্রীকে গলা কেটে হত্যা
</headline>
  <url>https://www.jagonews24.com/national/news/351910</url>
  <published_at>
</published_at>
  <category>খুন</category>
  <body>রাজধানীর মধ্য বাড্ডার বাজারের গলিতে সোমা আক্তার (২৭) নামে এক গৃহবধূকে গলা কেটে হত্যা করেছে পাষণ্ড স্বামী। খবর পেয়ে ঘটনাস্থলে উপস্থিত হয়েছে পুলিশ। নিহতের স্বজনদের অভিযোগ, নিহতের স্বামী মনির হোসেন মাদকাসক্ত।শুক্রবার দুপুরে মধ্য বাড্ডার লুৎফন টাওয়ারের পেছনে একটি বাসায় এ ঘটনা ঘটে। স্থানীয় বাসিন্দা ও চাচাতো (স্বামী) ভাই সিরাজুল ইসলাম জানান, দুপুরে চিৎকার চেচামেচির খবরে আমরা ছুটে গিয়ে দেখি ঘরের দরজায় রক্তাক্ত অবস্থায় পড়ে রয়েছে সোমা আক্তার। ভেতরে স্বামী মনির হোসেনও রক্তাক্ত।পরে সোমাকে উদ্ধার করে ঢাকা মেডিকেলে নেয়া হলে ডাক্তার মৃত ঘোষণা করেন। নিহত সোমার বড় বোন রেহানা আক্তার জানান, স্বামী মনির মাদকাসক্ত। প্রায়ই টাকার জন্য আমার বোনকে মারধর করতেন। তাছাড়া মাদক সেবনে বাধা দিলেও মারধর করতেন। আজ দুপুরে হঠাত খবর পেয়েছি আমার বোনকে গলা কেটে হত্যা করেছে পাষণ্ড মনিরুল।বাড্ডা থানার অফিসার ইনচার্জ (ওসি) কাজী ওয়াজেদ আলী জাগো নিউজকে বলেন, আমরা স্বামীর হাতে স্ত্রী খুনের একটা অভিযোগ পেয়েছি। ফোর্স নিয়ে নিজে স্পটে যাচ্ছি। বিস্তারিত পরে জানানো হবে।জেইউ/এমআরএম/জেআইএম</body>
</article>
