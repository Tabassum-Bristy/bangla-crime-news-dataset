<article>
  <headline>
ধানখেতে মিলল কলেজছাত্রীর মরদেহ
</headline>
  <url>https://www.jagonews24.com/country/news/342037</url>
  <published_at>
</published_at>
  <category>খুন</category>
  <body>ঠাকুরগাঁও রানীশংকৈল উপজেলার রাতোর ইউনিয়ন ভেলায় গ্রামের তোফাজুল হকের মেয়ে মুক্তা রানীর (২১) মরদেহ উদ্ধার করেছে পুলিশ।রোববার সকালে বাড়ির পাশে ধানখেতে এলাকাবাসী মরদেহ দেখতে পেয়ে রানীশংকৈল থানায় খবর দিলে পুলিশ এসে উদ্ধার করে।পরিবার সূত্রে জানা যায়, গত শনিবার সকালে মুক্তা রানী পরীক্ষা দেয়ার উদ্দেশ্যে নিজ বাড়ি থেকে বের হয়ে যাওয়ার পরে রাত হয়ে গেলেও বাসায় না ফেরায় চিন্তিত হয়ে পড়ে পরিবারের লোকজন।অনেক খোঁজাখুঁজি করেও তাকে কোথাও পাওয়া যায়নি। সকালে এলাকাবাসী মুক্তার মরদেহ ধানখেতে পড়ে থাকতে দেখে তার বাবাকে খবর দেয় এবং পুলিশকে জানানো হলে ঘটনাস্থলে পুলিশ এসে মরদেহ উদ্ধার করে।এ ঘটনায় মৃত মুক্তা রানীর বাবা তোফাজুল হক অভিযোগ করে বলেন, তার বোনের দুই ছেলে সোহাগ ও সবুজ এবং রাজবাড়ির বিলপাড় গ্রামের মিলন আমার মেয়েকে হত্যার সঙ্গে জড়িত।রানীশংকৈল থানা পুলিশের ভারপ্রাপ্ত কর্মকতা আব্দুল মান্নান বলেন, মুক্তা রানী নামের কলেজ পড়ুয়া এক মেয়ের মরদেহ তার বাড়ির পাশের ধানখেত থেকে উদ্ধার করা হয়েছে। মেয়ের বাবা মামলা করার জন্য আসছেন। মামলা হলে তদন্ত করে আসামিদের গ্রেফতার করা হবে।মো: রবিউল এহসান রিপন/এএম/জেআইএম</body>
</article>
