<article>
  <headline>
ঘুমন্ত যুবককে গলা কেটে হত্যা
</headline>
  <url>https://www.jagonews24.com/country/news/501572</url>
  <published_at>
</published_at>
  <category>খুন</category>
  <body>পার্বত্য খাগড়াছড়ির মানিকছড়িতে মো. রফিকুল ইসলাম (৩৪) নামে এক যুবককে গলা কেটে হত্যা করেছে দুর্বৃত্তরা। সোমবার গভীর রাতে মানিকছড়ির তিনট্যহরীর বড়বিল এলাকায় এ ঘটনা ঘটে।নিহত মো. রফিকুল ইসলাম মানিকছড়ির বড়বিল এলাকার আ. ওহাব মিয়া সওদাগরের ছেলে।পুলিশ ও স্থানীয় সূত্রে জানা গেছে, চট্টগ্রামের একটি হোটেলে কাজ করতো মো. রফিকুল ইসলাম। রমজান উপলক্ষে হোটেল বন্ধ থাকায় বাড়িতে আসে। সোমবার রাতে ঘুমিয়ে যাওয়ার পর কে বা কারা তাকে ঘুমন্ত অবস্থায় গলা কেটে হত্যা করে।পুলিশ রাত পৌনে দুইটার দিকে লাশ উদ্ধার করেছে জানিয়ে মানিকছড়ি থানার ওসি মুহাম্মদ রশিদ বলেন, পারিবারিক দ্বন্দ্বের কারণে এ হত্যাকাণ্ড ঘটে থাকতে পারে। এ ঘটনায় জিজ্ঞাসাবাদের জন্য তার স্ত্রী রোকসানা বেগমকে আটক করা হয়েছে।মুজিবুর রহমান ভুইয়া/এফএ/জেআইএম</body>
</article>
