<article>
  <headline>
গোলাপগঞ্জে ছুরিকাঘাতে তরুণ খুন
</headline>
  <url>https://www.jagonews24.com/country/news/422228</url>
  <published_at>
</published_at>
  <category>খুন</category>
  <body>সিলেটের গোলাপগঞ্জে পূর্ববিরোধের জের ধরে আমির হোসেন (১৮) নামে এক তরুণকে ছুরিকাঘাত করে খুন করা হয়েছে। এক বছর আগের ক্যারাম খেলায় হাতাহাতির জের ধরে মঙ্গলবার রাত ৮টার দিকে তার ওপর হামলা হয়। ওসমানী হাসপাতালে ভর্তি করা হলে বুধবার সকাল ৮টার দিকে চিকিৎসাধীন অবস্থায় আমির হোসেন মারা যান।নিহত আমির হোসেন গোলাপগঞ্জের বসন্তপুর গ্রামের আব্দুল হকের ছেলে ।গোলাপগঞ্জ থানার ভারপ্রাপ্ত কর্মকর্তা (ওসি) শিবলী বলেন, হত্যাকাণ্ডের ঘটনায় কয়েকজনকে আটক করা হয়েছে। তদন্ত করে অভিযুক্তদের আইনের আওতায় আনা হবে।স্থানীয় সূত্রে জানা গেছে, এক বছর আগে ক্যারাম খেলা নিয়ে একই গ্রামের তানভীরসহ কয়েক জনের সঙ্গে আমিরের হাতাহাতি হয়। এর জের ধরে ষড়যন্ত্রমূলকভাবে আমির হোসেনকে একটি ডাকাতি মামলায় ঢুকানো হয়। আমির হোসেন জামিনে বেরিয়ে আসলে গত রাত ১৭ এপ্রিল রাত ৯টায় অভিযুক্ত মৃত বাবুল মিয়ার ছেলে তানভীর ও জাহেদ এবং মারুফসহ আরও কয়েকজন মিলে আমির হোসেনকে কৌশলে বসন্তপুর বাজারের সিরাজ মিয়ার মার্কেটে ডেকে নিয়ে ছুরিকাঘাত করে পালিয়ে যায়।পরে স্থানীয়ারা মুমূর্ষু অবস্থায় আমির হোসেনকে সিলেট ওসমানী হাসপাতালে ভর্তি করলে বুধবার সকাল ৮টার দিকে চিকিৎসাধীন অবস্থায় তার মৃত্যু হয়। এ ঘটনায় এলাকায় উত্তেজনা বিরাজ করছে।ছামির মাহমুদ/আরএআর/এমএস</body>
</article>
