<article>
  <headline>
যৌতুকের বলি হলেন তাসলিমা
</headline>
  <url>https://www.jagonews24.com/country/news/498036</url>
  <published_at>
</published_at>
  <category>খুন</category>
  <body>নারায়ণগঞ্জের সোনারগাঁ উপজেলায় দাবিকৃত যৌতুকের টাকা না পেয়ে তাসলিমা নামে এক গৃহবধূকে পিটিয়ে হত্যার অভিযোগ উঠেছে স্বামীর বিরুদ্ধে। শনিবার অভিযুক্ত মিজানুর রহমানকে গ্রেফতার করেছে পুলিশ।দু’দিন চিকিৎসাধীন থাকার পর বৃহস্পতিবার রাতে ওই গৃহবধূ মারা যান। এ ঘটনার পরদিন শুক্রবার নিহতের ভাই আমিনুল ইসলাম বাদী হয়ে সোনারগাঁ থানায় হত্যা মামলা দায়ের করেন।মামলার এজাহারে আমিনুল ইসলাম উল্লেখ করেন, নারায়ণগঞ্জের আড়াইহাজার উপজেলার ধন্ধি গ্রামের সাইফুল ইসলামের মেয়ে তাসলিমার সঙ্গে সোনারগাঁ পৌরসভার রাইজদিয়া গ্রামের মুল্লুক চাঁনের ছেলে মিজানুর রহমানের ১৩ বছর আগে বিয়ে হয়। বিয়ের সময় মিজানুর রহমানকে যৌতুক হিসেবে নগদ ৮০ হাজার টাকা ও স্বর্ণালংকার দেয়া হয়। দাম্পত্য জীবনে তাদের দুটি ছেলে রয়েছে।বিয়ের কিছুদিন পর থেকেই মিজানুর রহমান বিভিন্ন সময় তাসলিমার কাছে যৌতুক দাবি করে ও টাকা আনার জন্য চাপ দিতে করতে থাকে। কিছু টাকা বাবার বাড়ি থেকে এনে দিলে কিছু দিন পরপর সে আরও টাকা দাবি করে। এতে তাসলিমা অস্বীকৃতি জানায়।গত ৩০ এপ্রিল আমিনুল ইসলাম পুনরায় টাকা এনে দেয়ার জন্য চাপ দিলে তাসলিমা রাজি না হওয়ায় তাকে পিটিয়ে মারাত্মক আহত করে। গুরুতর অবস্থায় তাসলিমাকে সোনারগাঁ উপজেলা স্বাস্থ্য কমপ্লেক্সে ভর্তি করা হয়। অবস্থার অবনতি দেখে কর্তব্যরত চিকিৎসক তাসলিমাকে ঢাকা মেডিকেল কলেজ হাসপাতালে পাঠায়। সেখানে চিকিৎসাধীন অবস্থায় বৃহস্পতিবার রাতে সে মারা যায়।সোনারগাঁ থানার পুলিশ পরিদর্শক (তদন্ত) হেলাল উদ্দিন ঘটনার সত্যতা নিশ্চিত করে জানান, মামলার প্রধান আসামি মিজানুর রহমানকে গ্রেফতার করে আদালতে পাঠানো হয়েছে।শাহাদাত হোসেন/এফএ/এমএস</body>
</article>
