<article>
  <headline>
শ্রীলঙ্কায় হতাহতদের মধ্যে এখন পর্যন্ত কোনো বাংলাদেশির তথ্য নেই
</headline>
  <url>https://www.jagonews24.com/national/news/495011</url>
  <published_at>
</published_at>
  <category>খুন</category>
  <body>শ্রীলঙ্কার রাজধানী কলম্বোতে ভয়াবহ বিস্ফোরণে হতাহতদের মধ্যে দুইজন বিদেশি থাকলেও এখন পর্যন্ত কোনো বাংলাদেশি নাগরিকের তথ্য পাওয়া যায়নি। তবে ঘটনার পরপরই হেল্প লাইন চালু করেছে বাংলাদেশ দূতাবাস।দেশটিতে অবস্থানরত বাংলাদেশ দূতাবাসের হাইকমিশনার রিয়াজ হামিদুল্লাহ বলেছেন, এ ঘটনায় হতাহতদের মধ্যে দু'জন বিদেশি নাগরিক আছেন। তবে কোনো বাংলাদেশি আছেন কিনা সে ব্যাপারে কোনো নিশ্চিত তথ্য পাইনি।তিনি আরও বলেন, এ ঘটনার পর দেশটিতে অবস্থানরত বাংলাদেশিদের কারও কোনো সহযোগিতার প্রয়োজন হলে বা কারও ক্ষয়ক্ষতি হয়ে থাকলে আমাদের হাইকমিশনের কর্মকর্তা মোসা. মাহমুদা (+94712406313) এর সঙ্গে যোগাযোগ করার জন্য অনুরোধ করছি।এ দিকে পররাষ্ট্রমন্ত্রী শাহরিয়ার আলম শ্রীলঙ্কায় সন্ত্রাসী হামলার ঘটনায় তীব্র নিন্দা জানিয়েছেন।উল্লেখ্য, শ্রীলঙ্কার রাজধানী কলম্বোতে তিনটি গির্জা ও তিনটি হোটেলে ভয়াবহ বিস্ফোরণে অন্তত ৫২ জন নিহত ও তিন শতাধিক আহত হওয়ার খবর পাওয়া গেছে। রোববার ইস্টার সানডে উদযাপন চলাকালে এসব বিস্ফোরণের ঘটনা ঘটে।জেপি/এসএইচএস/জেআইএম</body>
</article>
