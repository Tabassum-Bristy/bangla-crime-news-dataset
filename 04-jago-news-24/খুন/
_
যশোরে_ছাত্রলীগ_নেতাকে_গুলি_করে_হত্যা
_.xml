<article>
  <headline>
যশোরে ছাত্রলীগ নেতাকে গুলি করে হত্যা
 </headline>
  <url>https://www.jagonews24.com/country/news/365173</url>
  <published_at>
</published_at>
  <category>খুন</category>
  <body>যশোর জেলা ছাত্রলীগের বিদায়ী কমিটির সহসভাপতি মনোয়ার হোসেন ইমনকে (২৯) শনিবার গভীর রাতে গুলি করে হত্যা করেছে দুর্বৃত্তরা।ইমন শহরের বেজপাড়ার গোলগোল্লার মোড়ের আজিমাবাদ কলোনি প্রাথমিক বিদ্যালয়ের পেছনের বাসিন্দা আনোয়ার হোসেনের ছেলে। নিহতের বাবা আনোয়ার হোসেন জানান, গোলগোল্লার মোড়ের সালাম ফার্নিচারের সামনে বসে বন্ধুদের লুডো খেলা দেখছিলেন ইমন। রাত ১১টার পরপরই কয়েকজন দুর্বৃত্ত এসে ইমনের বুকে পিস্তল ঠেকিয়ে গুলি করে। হাসপাতালে আনা হলে রাত ১১টা ১৩ মিনিটে জরুরি বিভাগের চিকিৎসক কাজল মল্লিক তাকে মৃত ঘোষণা করেন।হাসপাতালের জরুরি বিভাগের চিকিৎসক কাজল মল্লিক জানান, হাসপাতালে আনার আগেই ইমনের মৃত্যু হয়েছে। রাত ১১টা ১৩ মিনিটে ইমনের মরদেহ হাসপাতালে পৌঁছায়।কোতয়ালি থানার ভারপ্রাপ্ত কর্মকর্তা (ওসি) একেএম আজমল হুদা জানান, রাত ১১টার দিকে দুর্বৃত্তরা ইমনকে গুলি করে হত্যা করেছে। মরদেহ হাসপাতালে রয়েছে। তবে কি কারণে কারা তাকে হত্যা করল এখনও জানা যায়নি। ইমন এলাকায় ভালো ছেলে হিসেবে পরিচিত।যশোর জেলা ছাত্রলীগের সদ্য সাবেক সাধারণ সম্পাদক আনোয়ার হোসেন বিপুল জানান, মনোয়ার হোসেন ইমন তার কমিটির সহসভাপতি ছিলেন। মরদেহ হাসপাতাল মর্গে রাখা হয়েছে।মিলন রহমান/এফএ/এমএস</body>
</article>
