<article>
  <headline>
হাঁস নিয়ে বিতর্কে কৃৃষককে কুপিয়ে হত্যা
</headline>
  <url>https://www.jagonews24.com/country/news/497954</url>
  <published_at>
</published_at>
  <category>খুন</category>
  <body>পিরোজপুর সদর উপজেলার একপাই জুজখোলা গ্রামে তুচ্ছ ঘটনার জেরে রফিক হাওলাদার (৪৫) নামে এক কৃৃষককে কুপিয়ে হত্যা করেছে প্রতিপক্ষ।শুক্রবার রাতে খুলনা মেডিকেল কলেজ হাসপাতালে তিনি চিকিৎসাধীন অবস্থায় মারা যান। নিহত রফিক হাওলাদার একপাই জুজখোলা গ্রামের মৃত রাজ্জাক হাওলাদারের ছেলে।পুলিশ ও পারিবারিক সূত্রে জানা গেছে, প্রতিবেশী বিকাশ হালদারের কয়েকটি হাঁস রফিক হাওলাদারের হাঁসের সঙ্গে তাদের বাড়িতে যায়। শুক্রবার হাঁসগুলো বিকাশ হালদারকে দিয়ে দেন রফিক। দুপুর ২টার দিকে বিকাশ হালদার ও তার ছেলে পল্লব হালদার এবং বিপ্লব হালদার রফিকের বাড়িতে এসে জানান ফেরত দেয়া হাঁসগুলো তাদের না।এ নিয়ে তাদের মধ্যে কথা কাটাকাটি শুরু হয়। একপর্যায়ে ধারালো দা দিয়ে তারা রফিককে কুপিয়ে জখম করে। স্থানীয় লোকজন রফিককে উদ্ধার করে প্রথমে পিরোজপুর সদর হাসপাতালে নেয়। সেখানে অবস্থার অবনতি হলে উন্নত চিকিৎসার জন্য খুলনা মেডিকেল কলেজ হাসপাতালে নেয়া হলে চিকিৎসাধীন অবস্থায় তার মৃত্যু হয়।পিরোজপুর সদর থানা পুলিশের উপ-পরিদর্শক (এসআই) ফারুক বলেন, এ ঘটনায় এখনো লিখিত অভিযোগ পাওয়া যায়নি। ঘটনার পর থেকে জড়িত ব্যক্তিরা পলাতক রয়েছেন।এএম/এমএস</body>
</article>
