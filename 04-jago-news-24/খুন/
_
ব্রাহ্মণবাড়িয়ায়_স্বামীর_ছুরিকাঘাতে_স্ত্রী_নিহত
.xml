<article>
  <headline>
ব্রাহ্মণবাড়িয়ায় স্বামীর ছুরিকাঘাতে স্ত্রী নিহত
</headline>
  <url>https://www.jagonews24.com/country/news/430335</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ায় স্বামীর ছুরিকাঘাতে জোৎস্না বেগম (৪৫) নামে এক গৃহবধূ নিহত হয়েছেন। মঙ্গলবার ভোরে সদর উপজেলার সুহিলপুর গ্রামের হিন্দুপাড়া মহল্লায় এ ঘটনা ঘটে।নিহত গৃহবধূর স্বজনদের অভিযোগ, স্বামী ছত্তর মিয়া টাকার জন্য জোৎস্না বেগমকে হত্যা করে পালিয়েছে।নিহতের মামা আব্দুল জব্বার সাংবাদিকদের বলেন, সোমবার জোৎস্না ব্যাংক থেকে তাদের জমানো এক লাখ ৪০ হাজার টাকা উত্তোলন করেন। কিন্তু ছত্তর মিয়া এ টাকাগুলো তাকে দিয়ে দেয়ার জন্য চাপ দিতে থাকেন। ভোরে ছত্তর টাকাগুলো নেয়ার জন্য জোৎস্নাকে উপর্যুপরি ছুরিকাঘাত করে হত্যা করেন।ব্রাহ্মণবাড়িয়া সদর মডেল থানা পুলিশের পরিদর্শক (তদন্ত) মো. জিয়াউল হক ঘটনার সত্যতা নিশ্চিত করেছেন।আজিজুল সঞ্চয়/আরএআর/জেআইএম</body>
</article>
