<article>
  <headline>
ভিক্ষুককে টাকা না দেয়ায় প্রাণ গেল জুলহাজ মিয়ার
</headline>
  <url>https://www.jagonews24.com/national/news/416431</url>
  <published_at>
</published_at>
  <category>খুন</category>
  <body>রাজধানীর শেরেবাংলা এলাকায় ভিক্ষুককে টাকা না দেয়ায় তার হাতে খুন হয়েছেন জুলহাজ মিয়া (৬০) নামের এক রড সিমেন্টের দোকানদার। মঙ্গলবার সন্ধ্যা সাড়ে ছয়টার দিকে একজন ভিক্ষুক জুলহাজ মিয়ার কাছে ভিক্ষা চাইতে গেলে তিনি ভিক্ষা দেননি। এর কিছু সময় পর ওই ভিক্ষুক তার পেটে ধারালো ছুরিকাঘাত করে। পরে স্থানীয়রা জুলহাজ মিয়াকে উদ্ধার করে ঢাকা মেডিকেল কলেজ (ঢামেক) হাসপাতালে ভর্তি করায়।সেখানে রাত ৮টার দিকে তিনি চিকিৎসাধীন অবস্থায় মারা যান তিনি। এ ঘটনায় স্থানীয়রা ওই ভিক্ষুককে অাটক করেছে বলে জানা গেছে। তবে তার পরিচয় এখনও জানা যায়নি।নিহত জুলহাজ মিয়ার গ্রামের বাড়ি কুমিল্লায়। তিনি ইন্দ্রিরা রোডের ২৫/বি বাড়িতে কেয়ারটেকার ও একই বাড়ির সামনে ওই বাড়ির মালিকের রাজ অ্যান্ড সন্স নামে রড সিমেন্টের দোকানে বিক্রেতার দায়িত্বে ছিলেন।নিহতের ছেলে সাইফুল্লাহ জাগো নিউজকে জানান, ওই ভিক্ষুকটা দোকানে দোকানে টাকা চান সবার কাছে। এভাবে তার বাবার কাছে টাকা চাইতে যান। এতে তিনি টাকা দিতে অপারগতা প্রকাশ করলে ভিক্ষুক চলে যায়। কিছুক্ষণ পর একটা ধারালো ছুরি এনে কোনো কিছু বুঝে উঠার অাগেই পেটে ছুরিকাঘাত করে। পরে ঢামেকে অানলে রাত ৮টার দিকে চিকিৎসকরা তাকে মৃত ঘোষণা করেন।ঢামেকের ক্যাম্প পুলিশের উপ-পরিদর্শক (এসঅাই) বাচ্চু মিয়া জাগো নিউজকে বলেন, শুনেছি ভিক্ষুকটাকে অাটক করা হয়েছে। তবে তার নাম পরিচয় এখনও জানতে পারিনি। নিহতের মরদেহ ময়নাতদন্তের জন্য মর্গে রাখা হয়েছে।সাদ্দাম হোসাইন/এসএইচএস/আরআইপি</body>
</article>
