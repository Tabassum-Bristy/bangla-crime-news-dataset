<article>
  <headline>
ঝালকাঠিতে শিশুকে গলা কেটে হত্যা
</headline>
  <url>https://www.jagonews24.com/country/news/435959</url>
  <published_at>
</published_at>
  <category>খুন</category>
  <body>ঝালকাঠি সদর উপজেলার শেখেরহাট ইউনিয়নের মধ্য গুয়াটন গ্রামে হাসান হাওলাদার নামে ৫ বছরের এক শিশুকে নিজ ঘরে গলা কেটে হত্যা করেছে দুর্বৃত্তরা।গতকাল মঙ্গলবার রাত সাড়ে ৯টার দিকে এ ঘটনা ঘটে। এ ঘটনায় মুরাদ হোসেন (৩২) নামে এক যুবককে আটক করেছে পুলিশ। নিহত হাসান ওই গ্রামের মৃত আনোয়ার আলী হাওলাদারের ছেলে।পুলিশ জানায়, রাতে হাসানকে ভাত খাইয়ে ঘুম পাড়িয়ে হাসানের মা পাশের এক ঘরে যান। হাসানের মা ঝিয়ের কাজ করে কোনো মতে সংসার চালাতেন। এ সুযোগে ঘুমন্ত হাসানকে গলা কেটে হত্যা করা হয়। পুলিশের ঊর্ধ্বতন কর্মকর্তারা ঘটনাস্থল পরিদর্শন করেছেন। এ ঘটনায় আইনগত ব্যবস্থা নেয়া হবে বলেও জানিয়েছে পুলিশ।আতিক/এমএএস/পিআর</body>
</article>
