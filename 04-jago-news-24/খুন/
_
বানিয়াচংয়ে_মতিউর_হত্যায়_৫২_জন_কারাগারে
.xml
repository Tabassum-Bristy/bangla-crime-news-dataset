<article>
  <headline>
বানিয়াচংয়ে মতিউর হত্যায় ৫২ জন কারাগারে
</headline>
  <url>https://www.jagonews24.com/country/news/474880</url>
  <published_at>
</published_at>
  <category>খুন</category>
  <body>হবিগঞ্জের বানিয়াচং উপজেলার নোয়াগাঁও গ্রামের মতিউর রহমান হত্যা মামলায় ৫২ জন আসামিকে কারাগারে পাঠানো হয়েছে। রোববার দুপুরে হবিগঞ্জের অতিরিক্ত সিনিয়র জুডিশিয়াল ম্যাজিস্ট্রেট শাহীনুর আক্তারের আদালত তাদেরকে কারাগারে পাঠানোর আদেশ দেন। এর আগে আদালতে হাজির হয়ে তারা জামিন চাইলে নামঞ্জুর করেন বিচারক।জানা যায়, নোয়াগাঁও গ্রামের সাবেক ইউপি মেম্বার আরজু মিয়া এবং আওয়ামী লীগ নেতা ফরিদ মিয়ার মধ্যে দীর্ঘদিন ধরে আধিপত্য বিস্তার নিয়ে বিরোধ চলছিল। এর জের ধরে গত ১৩ ডিসেম্বর আরজু মিয়ার পক্ষের লোকজন দেশীয় অস্ত্রশস্ত্র নিয়ে প্রতিপক্ষের লোকজনের বাড়িঘরে হামলা চালায়।এ সময় ফরিদ মিয়ার পক্ষের লোকজনও পাল্টা হামলা চালালে তাদের মাঝে রক্তক্ষয়ী সংঘর্ষ বাধে। এতে মতিউর রহমান নিহত এবং অন্তত ৫০ জন আহত হয়।এ ঘটনায় মতিউর রহমানের ছেলে সাখাওয়াত হোসেন বাদী হয়ে ১৭ ডিসেম্বর আরজু মিয়াকে প্রধান আসামি করে ৭২ জনের বিরুদ্ধে বানিয়াচং থানায় হত্যা মামলা করেন। ওই মামলায় প্রধান আসামি আরজু মিয়াসহ ৫২ জন আদালতে হাজির হয়ে জামিন আবেদন করেন। শুনানি শেষে জামিন আবেদন নামঞ্জুর করে তাদেরকে কারাগারে পাঠান বিচারক।সৈয়দ এখলাছুর রহমান খোকন/এএম/জেআইএম</body>
</article>
