<article>
  <headline>
স্বামীর ছুরিকাঘাতে স্ত্রী নিহত
</headline>
  <url>https://www.jagonews24.com/country/news/409880</url>
  <published_at>
</published_at>
  <category>খুন</category>
  <body>নওগাঁর ধামইরহাটে পারিবারিক কলহের জেরে স্বামীর ছুরিকাঘাতে পারভীন সুলতানা (৩৪) নামে এক গৃহবধূ নিহত হয়েছেন। ঘটনার পর থেকে ঘাতক স্বামী পলাতক রয়েছে।মঙ্গলবার রাত সাড়ে ১১টার দিকে উপজেলার উমার ইউনিয়নের দৌলতপুর গ্রামে এ ঘটনা ঘটে। নিহত ওই গ্রামের আব্দুর রহমানের স্ত্রী।স্থানীয় সূত্রে জানা যায়, জীবিকার তাগিদে কয়েক বছর আগে আব্দুর রহমান ঢাকায় রিকশা চালানো শুরু করেন। মাঝেমধ্যে বাড়িতে আসতেন এবং এসেই স্ত্রীকে নির্যাতন করতেন। মঙ্গলবার রাত সাড়ে ১১টার দিকে স্বামী-স্ত্রীর মধ্যে ঝগড়া হয়। যেন চিৎকার করতে না পারে সেজন্য পারভীনের মুখে কাপড় বেঁধে পিঠে ছুরিকাঘাত করে তার স্বামী। সকালে প্রতিবেশীরা বিষয়টি বুঝতে পেরে থানায় খবর দেয়।ধামইরহাট থানার ভারপ্রাপ্ত কর্মকর্তা (ওসি) রকিবুল ইসলাম বলেন, সকালে মরদেহ ময়নাতদন্তের জন্য নওগাঁ সদর হাসপাতাল মর্গে পাঠানো হয়েছে। ঘাতক স্বামীকে আটকের চেষ্টা চলছে।আব্বাস আলী/এফএ/এমএস</body>
</article>
