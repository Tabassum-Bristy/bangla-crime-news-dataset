<article>
  <headline>
আশুগঞ্জে বাউল শিল্পীকে ছুরিকাঘাতে হত্যা
</headline>
  <url>https://www.jagonews24.com/country/news/414335</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ার আশুগঞ্জ উপজেলায় দুর্বৃত্তদের ছুরিকাঘাতে কুদ্দুস মিয়া (২৮) নামে এক বাউল শিল্পী নিহত হয়েছেন। শনিবার সকাল সাড়ে ১০টার দিকে ঢাকা মেডিকেল কলেজ হাসপাতালে চিকিৎসাধীন অবস্থায় তার মৃত্যু হয়।নিহত কুদ্দুস মিয়া ব্রাহ্মণবাড়িয়ার সরাইল উপজেলার বিটঘর গ্রামের সাহিদ মিয়ার ছেলে।আশুগঞ্জ থানা পুলিশের পরিদর্শক (তদন্ত) মেজবাহ আহমেদ বিষয়টি নিশ্চিত করে জাগো নিউজকে জানান, শুক্রবার রাতে কুদ্দুস আশুগঞ্জের তাজপুর গ্রামে একটি মাজারের ওরসে গিয়েছিলেন। ওরস থেকে কুদ্দুসসহ চারজন ফেরার পথে রাত সাড়ে ১০টার দিকে উপজেলার কামাউড়া এলাকায় কুদ্দুসের সঙ্গে থাকা তিনজন তাকে ছুরিকাঘাত করে পালিয়ে যায়। পরে তাকে মুমূর্ষু অবস্থায় উদ্ধার করে প্রথমে আশুগঞ্জ উপজেলা স্বাস্থ্য কমপ্লেক্সে এরপর ঢাকা মেডিকেল কলেজ হাসপাতালে পাঠানো হয়। সেখানেই শনিবার সকালে চিকিৎসাধীন অবস্থায় তার মৃত্যু হয়।আজিজুল সঞ্চয়/আরএআর/জেআইএম</body>
</article>
