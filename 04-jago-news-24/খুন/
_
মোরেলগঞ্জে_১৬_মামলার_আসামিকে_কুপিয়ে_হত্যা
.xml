<article>
  <headline>
মোরেলগঞ্জে ১৬ মামলার আসামিকে কুপিয়ে হত্যা
</headline>
  <url>https://www.jagonews24.com/country/news/366820</url>
  <published_at>
</published_at>
  <category>খুন</category>
  <body>বাগেরহাটের মোরেলগঞ্জে হত্যাসহ ১৬ মামলার আসামিকে কুপিয়ে হত্যা করা হয়েছে। মঙ্গলবার বিকেল ৪টার দিকে মোরেলগঞ্জ উপজেলার হোগলাপাশ ইউনিয়নের বৌলপুর বাজারে এ ঘটনা ঘটে। নিহত মানসুর সেখ (৬০) উপজলার বৌলপুর এলাকার বারেক সেখের ছেলে।মোরেলগঞ্জ থানা পুলিশের ভারপ্রাপ্ত কর্মকর্তা (ওসি) রাশেদুল আলম জানান, নিহত মানসুর সেখ এলাকায় ডাকাত মানসুর নামে পরিচিত। তার নামে হত্যা ডাকাতিসহ ১৬টি মামলা রয়েছে।মঙ্গলবার বিকেলে বৌলপুর বাজারে দুর্বৃত্তরা তাকে কুপিয়ে হত্যা করে। তবে কে বা কারা এ ঘটনার সঙ্গে জড়িত তা তাৎক্ষণিকভাবে জানাতে পারেনি পুলিশ। এ বিষয়ে খোঁজ নিয়ে পরে বিস্তারিত বলতে পারবেন বলে ওসি রাশেদুল আলম জানান।শওকত আলী বাবু/এএম/এমএস</body>
</article>
