<article>
  <headline>
ছোট ভাইয়ের হাঁসুয়ার কোপে বড় ভাই খুন
</headline>
  <url>https://www.jagonews24.com/country/news/441660</url>
  <published_at>
 </published_at>
  <category>খুন</category>
  <body>রাজশাহী নগরীতে ছোট ভাইয়ের ধারালো হাঁসুয়ার কোপে বড় ভাই মুল্লুক চাঁন মণ্ডল (৪৪) নিহত হয়েছেন। মঙ্গলবার বিকেল সাড়ে ৫টার দিকে নগরীর চন্দ্রিমা থানার পান্থপাড়া এলাকায় এ ঘটনা ঘটে।নিহত মুল্লুক চাঁন ওই এলাকা নামাজি মণ্ডলের ছেলে। এ ঘটনার পর থেকে অভিযুক্ত ছোট ভাই জাহাঙ্গীর মণ্ডল (৩৫) পলাতক।নগরীর চন্দ্রিমা থানার ভারপ্রাপ্ত কর্মকর্তা (ওসি) হুমায়ন কবীর এ তথ্য নিশ্চিত করেছেন।তিনি জানান, মরদেহ ময়নাতদন্তের জন্য রাজশাহী মেডিকেল কলেজ (রামেক) হাসপাতাল মর্গে নেয়া হয়েছে। অভিযুক্ত জাহাঙ্গীর মণ্ডলকে আটকের চেষ্টা চলছে।স্থানীয়দের বরাত দিয়ে ওসি বলেন, গৃহস্থালির আবর্জনা ফেলা নিয়ে সন্ধ্যায় দুই ভাইয়ের মধ্যে বাকবিতণ্ডা হয়। এক পর্যায়ে ধারালো হাঁসুয়া নিয়ে বড় ভাইকে উপর্যুপরি কোপাতে শুরু করেন জাহাঙ্গীর মণ্ডল।এতে ঘটনাস্থলে বড় ভাই মুল্লুক চাঁন মণ্ডল মারা যান। খবর পেয়ে পুলিশ ঘটনাস্থল থেকে মরদেহ উদ্ধার করে। নিহতের পরিবার মামলা দায়েরের প্রস্তুতি নিচ্ছে বলে জানান ওসি।ফেরদৌস সিদ্দিকী/বিএ</body>
</article>
