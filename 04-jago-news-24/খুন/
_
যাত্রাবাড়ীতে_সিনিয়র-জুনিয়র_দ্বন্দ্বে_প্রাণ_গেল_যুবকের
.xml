<article>
  <headline>
যাত্রাবাড়ীতে সিনিয়র-জুনিয়র দ্বন্দ্বে প্রাণ গেল যুবকের
</headline>
  <url>https://www.jagonews24.com/national/news/516726</url>
  <published_at>
</published_at>
  <category>খুন</category>
  <body>রাজধানীর যাত্রাবাড়ীতে রিফাত হোসেন (১৮) নামে এক যুবককে ছুরিকাঘাতে হত্যা করা হয়েছে।রোববার দুপুরে যাত্রাবাড়ীর দক্ষিণ শেখডির চার রাস্তার মোড়ে এ ঘটনা ঘটে।গুরুতর অবস্থায় ওই যুবককে উদ্ধার করে ঢাকা মেডিকেল কলেজ (ঢামেক) হাসপাতালে ভর্তি করা হলে বিকেলে তাকে মৃত ঘোষণা করা হয়।ঢামেক হাসপাতাল পুলিশ ক্যাম্পের সহকারী উপ-পরিদর্শক (এএসআই) আব্দুল খান বিষয়টি নিশ্চিত করেছেন।নিহত রিফাত যাত্রাবাড়ীর শনির আখড়ায় থাকতেন। রিফাতের বন্ধুদের বরাত দিয়ে তার পরিবার জানায়, দুপুরে সিনিয়র-জুনিয়রকে কেন্দ্রে করে রাকিব ও মহসিনসহ তিন যুবকের সঙ্গে রিফাতের বাগবিতণ্ডা হয়। এরপর তারা মিলে রিফাতকে ছুরিকাঘাত করলে সে মারা যায়। পরিবারের পাঁচ সন্তানের মধ্যে রিফাত ছিল তৃতীয়।এএসআই আব্দুল খান বলেন, ময়নাতদন্তের জন্য মরদেহ ঢামেক মর্গে রাখা হয়েছে।এআর/এনডিএস/জেআইএম</body>
</article>
