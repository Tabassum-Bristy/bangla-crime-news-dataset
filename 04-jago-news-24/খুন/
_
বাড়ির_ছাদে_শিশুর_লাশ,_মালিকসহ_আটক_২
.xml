<article>
  <headline>
বাড়ির ছাদে শিশুর লাশ, মালিকসহ আটক ২
</headline>
  <url>https://www.jagonews24.com/country/news/435164</url>
  <published_at>
</published_at>
  <category>খুন</category>
  <body>নরসিংদীর রায়পুরায় নিখোঁজের তিনদিন পর মামুন নামে এক শিশুর মরদেহ উদ্ধার করা হয়েছে। শনিবার দুপুরে উপজেলার হাসিমপুর গ্রামের তিনতলা বাড়ির ছাদ থেকে তার মরদেহ উদ্ধার করা হয়।এ ঘটনায় জিজ্ঞাসাবাদের জন্য বাড়ির মালিক জয়নাল মাস্টার ও তার ছেলে আরমান শরীফকে আটক করেছে পুলিশ। নিহত মামুন (৭) উপজেলার হাসিমপুর গ্রামের সুজন মিয়ার ছেলে।পুলিশ জানায়, গত ২০ জুন খেলাধুুলার জন্য বাড়ি থেকে বের হয় মামুন। এরপর থেকে তার কোনো সন্ধান পাওয়া যাচ্ছিল না। খোঁজাখুঁজির পাশাপাশি এলাকায় মাইকিং করেও তার সন্ধান না পেয়ে থানায় একটি জিডি করেন তার পরিবার। এরই মধ্যে পাশের বাড়ির একটি ছাদ থেকে দুর্গন্ধ ছড়াচ্ছিল।পরে স্থানীয়রা ছাদে গিয়ে মামুনের মুখে টেপ এবং গলায় রশি পেঁচানো অবস্থায় মরদেহ পড়ে থাকতে দেখে। খবর পেয়ে রায়পুরা থানা পুলিশ নিহতের মরদেহ উদ্ধার করে।রায়পুরা থানা পুলিশের ভারপ্রাপ্ত কর্মকর্তা (ওসি) দেলোয়ার বলেন, নিখোঁজের ঘটনায় একটি জিডি হয়েছে। হত্যার কারণ এখনো জানা যায়নি। তবে বাড়ির মালিক ও তার ছেলেকে জিজ্ঞাসাবাদের জন্য আটক করা হয়েছে। তদন্ত শুরু হয়ে গেছে। অচিরেই রহস্য উন্মোচন হবে।সঞ্জিত সাহা/এএম/জেআইএম</body>
</article>
