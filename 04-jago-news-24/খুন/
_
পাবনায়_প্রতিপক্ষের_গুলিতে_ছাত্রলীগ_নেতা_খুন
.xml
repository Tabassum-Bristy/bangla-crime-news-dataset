<article>
  <headline>
পাবনায় প্রতিপক্ষের গুলিতে ছাত্রলীগ নেতা খুন
</headline>
  <url>https://www.jagonews24.com/country/news/402035</url>
  <published_at>
</published_at>
  <category>খুন</category>
  <body>পাবনায় প্রতিপক্ষের গুলিতে সাগর (২৬) নামে এক ছাত্রলীগ নেতা নিহত হয়েছেন। বৃহস্পতিবার রাত ৮টার দিকে শহরের টেকনিক্যাল মোড়ে এ ঘটনা ঘটে।নিহত সাগর পাবনা শহরের কাচারিপাড়া মহল্লার আব্দুল হামিদের ছেলে।সদর থানা পুলিশের ভারপ্রাপ্ত কর্মকর্তা (ওসি) আব্দুর রাজ্জাক বিষয়টি নিশ্চিত করে জানান, শহরের ঘোষপুর মহল্লা এবং কাচারিপাড়া মহল্লার স্থানীয় ছাত্রলীগের মধ্যে গোলমাল চলছিল। এরই জের ধরে বৃহস্পতিবার রাত আনুমানিক ৮টার দিকে প্রতিপক্ষের কয়েকজন সাগরকে টেকনিক্যাল মোড়ে একা পেয়ে হত্যা করে।ওসি আরও জানান, নিহত সাগর ওয়ার্ড ছাত্রলীগের নেতা ছিলেন। অভ্যন্তরীণ কোন্দলে এই হত্যাকাণ্ড ঘটতে পারে। পুলিশ সন্ত্রাসীদের গ্রেফতারে চেষ্টা চালিয়ে যাচ্ছে।নিহতের পারিবারিক সূত্র জানায়, সাগরের পায়ে তিনটি গুলি করা হয়েছে। এছাড়াও তার হাতে এবং মুখে গুরুতর আঘাত করা হয়েছে। তাকে উদ্ধার করে পাবনা জেনারেল হাসপাতালে নেয়া হলে চিকিৎসকরা মৃত ঘোষণা করেন।একে জামান/আরএআর/জেআইএম</body>
</article>
