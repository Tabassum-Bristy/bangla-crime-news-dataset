<article>
  <headline>
ছেলেকে সিগারেট না দেয়ায় প্রাণ গেল বাবার
</headline>
  <url>https://www.jagonews24.com/country/news/415956</url>
  <published_at>
</published_at>
  <category>খুন</category>
  <body>মৌলভীবাজার সদর উপজেলার চাঁদনীঘাট ইউনিয়নে সিগারেট না দেয়ায় বাবা বসই মিয়াকে (৬৫) হত্যা করেছে মানসিক ভারসাম্যহীন ছেলে আক্তার মিয়া (৩০)।রোববার দুপুর ২টার দিকে সদর উপজেলার চাঁদনীঘাট ইউনিয়নের হাসানপুর গ্রামে এ হত্যার ঘটনা ঘটে।স্থানীয় সূত্র জানায়, দীর্ঘদিন যাবৎ আক্তার মিয়া মানসিক রোগে ভুগছিলেন। রোববার দুপুরে বাবা বসই মিয়ার কাছে সিগারেট চায় আক্তার। বসই মিয়া ছেলেকে সিগারেট না দেয়ায় ছেলে আক্তার কোদাল দিয়ে বাবার মাথায় আঘাত করলে গুরুতর আহত হন তিনি। পরে পরিবারের লোকজন তাকে উদ্ধার করে মৌলভীবাজার সদর হাসপাতালে নিয়ে গেলে কর্তব্যরত চিকিৎসক তাকে মৃত্যু ঘোষণা করেন।মৌলভীবাজার মডেল থানার ভারপ্রাপ্ত কর্মকর্তা মো. সোহেল আহমদ জাগো নিউজকে জানান, ছেলেটি মানসিক রোগী তাকে পুলিশ আটক করেছে।রিপন দে/আরএ/জেআইএম</body>
</article>
