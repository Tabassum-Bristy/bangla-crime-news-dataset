<article>
  <headline>
পাকুন্দিয়ায় মা ও দুই শিশুকে কুপিয়ে হত্যা
</headline>
  <url>https://www.jagonews24.com/country/news/383875</url>
  <published_at>
</published_at>
  <category>খুন</category>
  <body>কিশোরগঞ্জে বাড়ির সীমানা নিয়ে বিরোধের জেরে চাচি ও তার দুই শিশু সন্তানকে কুপিয়ে হত্যার অভিযোগে আব্দুল মবিন (২৫) নামে এক কলেজ ছাত্রকে আটক করেছে পুলিশ। শনিবার সকাল ৮টার দিকে পাকুন্দিয়া উপজেলার জাঙ্গালিয়া ইউনিয়নের তারাকান্দি মধ্যপাড়া গ্রামে এ হত্যাকাণ্ড ঘটে।নিহতরা হলেন- উপজেলার তারাকান্দি মধ্যপাড়া গ্রামের মোশারফ হোসেনের স্ত্রী তাছলিমা বেগম (৩৫), তার ছেলে নিলয় (১০) ও মেয়ে রাইসা (৮)।ঘটনার সত্যতা নিশ্চিত করে পাকুন্দিয়া থানা পুলিশের ভারপাপ্ত কর্মকর্তা ( ওসি) মো. শামসুদ্দিন বলেন, বাড়ির সীমানা নিয়ে মধ্যপাড়া গ্রামের মো. মোশাররফের পরিবারের সঙ্গে তার চাচাতো ভাই সৌদি প্রবাসী মো. আলমের পরিবারের দীর্ঘ দিন ধরে বিরোধ চলে আসছিল। এর জের সকালে আলমের ছেলে কিশোরগঞ্জ সরকারি গুরুদয়াল কলেজের মাস্টার্স প্রথম বর্ষের ছাত্র আব্দুল মবিন দা দিয়ে মোশাররফের স্ত্রী তাছলিমা ও তার দুই সন্তানকে উপর্যুপরি কুপিয়ে হত্যা করে।তিনি আরও জানান, ঘটনার পরপরই স্থানীয়রা মবিনকে আটক করে পুলিশের কাছে সোপর্দ করেছে। এ ঘটনায় মামলার প্রস্তুতি চলছে।নূর মোহাম্মদ/আরএআর/এমএস</body>
</article>
