<article>
  <headline>
আবাসন এলাকায় যুবকের গুলিবিদ্ধ লাশ
</headline>
  <url>https://www.jagonews24.com/country/news/474283</url>
  <published_at>
</published_at>
  <category>খুন</category>
  <body>কক্সবাজার শহরের উত্তরণ গৃহায়ণ আবাসন এলাকা থেকে এক যুবকের গুলিবিদ্ধ মরদেহ উদ্ধার করেছে পুলিশ। বুধবার সকালে তার মরদেহ উদ্ধার করা হয়।যুবকের গুলিবিদ্ধ মরদেহের পাশে একটি এলজি, দুই রাউন্ড কার্তুজ এবং ২০০ পিস ইয়াবা পাওয়া গেছে বলে দাবি করেছে পুলিশ। নিহত যুবক কক্সবাজার পৌরসভার ৭নং ওয়ার্ডের এবিসি ঘোনা এলাকার বাসিন্দা ফরিদুল আলমের ছেলে জাহাঙ্গীর আলম।কক্সবাজার মডেল থানা পুলিশের ভারপ্রাপ্ত কর্মকর্তা (ওসি) ফরিদ উদ্দিন খন্দকার বলেন, উত্তরণ গৃহায়ণ আবাসন এলাকায় একটি মরদেহ পড়ে থাকতে দেখে স্থানীয়রা পুলিশকে খবর দেয়। খবর পেয়ে পুলিশ ঘটনাস্থলে গিয়ে মরদেহটি উদ্ধার করে। তার গায়ে গুলির চিহ্ন রয়েছে। তার মরদেহ জেলা সদর হাসপাতালের মর্গে পাঠানো হয়েছে।ওসি ফরিদ উদ্দিন খন্দকার আরও বলেন, নিহত যুবকের বিরুদ্ধে মাদক, হত্যা, ডাকাতিসহ ১২টির অধিক মামলা রয়েছে। ধারণা করা হচ্ছে মাদক সংক্রান্ত বিরোধের জের ধরে এ হত্যাকাণ্ডের ঘটনা ঘটেছে।সায়ীদ আলমগীর/এএম/এমএস</body>
</article>
