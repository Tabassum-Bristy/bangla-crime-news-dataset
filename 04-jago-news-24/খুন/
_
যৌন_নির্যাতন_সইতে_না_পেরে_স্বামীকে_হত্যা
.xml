<article>
  <headline>
যৌন নির্যাতন সইতে না পেরে স্বামীকে হত্যা
</headline>
  <url>https://www.jagonews24.com/country/news/474618</url>
  <published_at>
</published_at>
  <category>খুন</category>
  <body>নাটোরের গুরুদাসপুরে দাম্পত্য কলহের জের ধরে স্ত্রীর হাতে খুন হয়েছেন কাবিল বিশ্বাস (২৫) নামে এক যুবক। শনিবার ভোরে উপজেলার মাশিন্দা মাঝপাড়া গ্রামে এ ঘটনা ঘটে।নিহত কাবিল বিশ্বাস পাবনার চাটমোহর উপজেলার ধানককুইনা গ্রামের নওশের বিশ্বাসের ছেলে। কাবিলের স্ত্রী রুমি খাতুন (১৮) মাশিন্দা মাঝপাড়া গ্রামের মকসেদ প্রামাণিকের মেয়ে।নিহতের পরিবার ও পুলিশ সূত্রে জানা যায়, প্রায় পাঁচ মাস প্রেমের সম্পর্ক চলার পর পারিবারিক সম্মতিতে চার মাস আগে কাবিল ও রুমার বিয়ে হয়। গতকাল শুক্রবার কাবিল মাশিন্দা মাঝপাড়া গ্রামে তার শ্বশুরবাড়িতে যান। রাতে স্বামী-স্ত্রীর মধ্যে দাম্পত্য কলহের জের ধরে রুমা ধারালো অস্ত্র দিয়ে কাবিলের লিঙ্গ কেটে ফেলেন। এতে ঘটনাস্থলেই তার মৃত্যু হয়। খবর পেয়ে পুলিশ কাবিলের মরদেহ উদ্ধার করে নাটোর সদর হাসপাতাল মর্গে প্রেরণ করে।এ বিষয়ে গুরুদাসপুর থানা পুলিশের ভারপ্রাপ্ত কর্মকর্তা (ওসি) সেলিম রেজা জানান, হত্যাকাণ্ডে জড়িত থাকার অভিযোগে নিহত কাবিলের স্ত্রী রুমা খাতুনকে আটক করা হয়েছে।আটক রুমা খাতুন জানান, অতিরিক্ত যৌন নির্যাতন সইতে না পেরে তিনি স্বামী কাবিল বিশ্বাসের লিঙ্গ কর্তন করেছেন।রেজাউল করিম রেজা/আরএআর/এমএস</body>
</article>
