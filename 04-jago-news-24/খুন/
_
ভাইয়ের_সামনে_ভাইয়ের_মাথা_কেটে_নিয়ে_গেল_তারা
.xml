<article>
  <headline>
ভাইয়ের সামনে ভাইয়ের মাথা কেটে নিয়ে গেল তারা
</headline>
  <url>https://www.jagonews24.com/country/news/463464</url>
  <published_at>
</published_at>
  <category>খুন</category>
  <body>গাজীপুরে পূর্ব শত্রুতার জেরে এক ব্যক্তিকে কুপিয়ে হত্যা করা হয়েছে। বৃহস্পতিবার দুপুরে গাজীপুর সিটি কর্পোরেশনের জোলারপাড় এলাকায় এ ঘটনা ঘটে।নিহত শহিদুল ইসলাম (৪৫) জোলারপাড় এলাকার জয়নাল আবেদীনের ছেলে। এ ঘটনায় নিহতের ভাই আ. রশিদকে গুরুতর অবস্থায় ঢাকা মেডিকেল কলেজ হাসপাতালে পাঠানো হয়েছে।নিহতের ছেলে সুজন আল মামুন বলেন, সরকারি জমি থেকে গাছ কাটাকে কেন্দ্র করে এক বছর আগে একই এলাকার আক্তার হোসেন গংদের সঙ্গে আমার আব্বুর মারামারি হয়। এ ঘটনায় আব্বু ও চাচা রশিদকে আসামি করে জয়দেবপুর থানায় মামলা করে তারা।বৃহস্পতিবার বেলা ১১টার দিকে জোলারপাড় বাজার থেকে বাড়ি ফেরার পথে নাগপাড়া এলাকায় পৌঁছালে প্রতিপক্ষ আক্তার হোসেন তার সহযোগীদের নিয়ে আব্বুকে কুপিয়ে জখম করে।রক্তাক্ত অবস্থায় আব্বু দৌড়ে বাড়িতে আসেন। তখন আব্বুকে হাসপাতালে নেয়ার জন্য চাচা শহিদুল ইসলাম জোলারপার বাজার থেকে একটি অটোরিকশা নিয়ে বাড়ি আসেন।পরে হাসপাতালে নিয়ে যাওয়ার পথে নাগপাড়া এলাকায় ধারালো অস্ত্র দিয়ে দুইজনকে আবারও কোপানো হয়। একপর্যায়ে আব্বুর মাথা কেটে নিয়ে চাচাকে মৃত ভেবে চলে যায় আক্তার হোসেন তার সহযোগীরা।ঘটনাস্থলেই আব্বু নিহত হন। পরে চাচাকে উদ্ধার করে গাজীপুর শহীদ তাজউদ্দীন আহমদ মেডিকেল কলেজ হাসপাতালে নিলে অবস্থা গুরুতর হওয়ায় ঢাকা মেডিকেল কলেজ হাসপাতালে পাঠান চিকিৎসকরা।গাজীপুর মেট্রোপলিটন সদর থানা পুলিশের ওসি সমীর চন্দ্র সূত্রধর বলেন, পূর্ব শত্রুতার জেরে প্রতিপক্ষের লোকজন শহিদুল ইসলাম নামে একজনকে কুপিয়ে হত্যা হত্যা করেছে। বিষয়টির তদন্ত চলছে। এ ঘটনায় জড়িতদের গ্রেফতার করা হবে।মো. আমিনুল ইসলাম/এএম/পিআর</body>
</article>
