<article>
  <headline>
নোয়াখালীতে বৃদ্ধকে গলা টিপে হত্যা
</headline>
  <url>https://www.jagonews24.com/country/news/484723</url>
  <published_at>
</published_at>
  <category>খুন</category>
  <body>নোয়াখালীর সদর উপজেলার নেয়াজপুর ইউনিয়নের বাহাদুরপুর গ্রামে জমি সংক্রান্ত বিরোধের জের ধরে প্রতিপক্ষের হামলায় আমিন উল্যাহ (৬০) নামে এক বৃদ্ধ নিহত হয়েছেন।শনিবার দুপুরে এ ঘটনা ঘটে। এ ঘটনায় তাজুল ইসলাম তাজু নামে ঘটনার সঙ্গে সম্পৃক্ততার অভিযোগে একজনকে আটক করেছে পুলিশ।নিহতের ছেলে ইছহাক রাজু বলেন, একই বাড়ির তাজু ও সেলিমদের সঙ্গে আমাদের দীর্ঘদিন ধরে জমি নিয়ে বিরোধ চলে আসছে। শনিবার দুপুরে আমার বাবার সঙ্গে প্রতিপক্ষের লোকজনের কথা কাটাকাটি হয়। একপর্যায়ে সেলিম ও তাজু এসে বাবাকে মারধর করে। এ সময় গলা টিপে ধরলে মাটিতে পড়ে যান বাবা। পরে তাকে উদ্ধার করে নোয়াখালী জেনারেল হাসপাতালে নিলে চিকিৎসক মৃত ঘোষণা করেন।সুধারাম থানা পুলিশের ওসি মো. আনোয়ার হোসেন বলেন, ঘটনার সঙ্গে সম্পৃক্ত থাকার অভিযোগে তাজুল ইসলাম নামে একজনকে আটক করা হয়েছে। এ ঘটনায় মামলার প্রস্তুতি চলছে।মিজানুর রহমান/এএম/জেআইএম</body>
</article>
