<article>
  <headline>
নিখোঁজের ২২ দিন পর স্বর্ণ ব্যবসায়ীর খণ্ডিত মরদেহ উদ্ধার
</headline>
  <url>https://www.jagonews24.com/country/news/438644</url>
  <published_at>
</published_at>
  <category>খুন</category>
  <body>নারায়ণগঞ্জ শহরে নিখোঁজের ২২ দিন পর প্রবীর চন্দ্র ঘোষ নামে এক স্বর্ণ ব্যবসায়ীর খণ্ডিত এবং গলিত মরদেহ উদ্ধার করা হয়েছে। সোমবার (৯ জুলাই) রাত ১১টায় শহরের আমলপাড়া এলাকার একটি বাড়ির সেপটিক ট্যাংকি থেকে ডিবি পুলিশ ওই মরদেহটি উদ্ধার করে।নিহত স্বর্ণ ব্যবসায়ী প্রবীর ঘোষ শহরের কালীরবাজারের ভোলানাথ জুয়েলার্সের মালিক। গত ১৮ জুন থেকে নিখোঁজ ছিলেন তিনি। তার সন্ধান দাবিতে ২২ দিন ধরে বিভিন্ন সময়ে ব্যবসায়ী, নিহতের স্বজন, বিভিন্ন সংগঠন ও পরিবারের লোকজন মানববন্ধন ও সমাবেশ করে আসছিল। এর মধ্যে নিহতের পরিবার প্রশাসনের কাছে স্মারকলিপিও প্রদান করেছিলেন।এছাড়াও নিখোঁজের ঘটনায় নিহতের বাবা ভোলানাথ দাস বাদী হয়ে নারায়ণগঞ্জ সদর মডেল থানায় জিডি করেছিলেন। ওই জিডির তদন্তের দায়িত্বের ভার দেয়া হয় জেলা গোয়েন্দা পুলিশকে। এ ঘটনায় পিন্টু ও বাবু নামের দুইজনকে আটক করে ডিবি পুলিশ। তাদের দেয়া তথ্যমতেই সোমবার রাতে শহরের আমলপাড়া এলাকার ঠান্ডু মিয়ার বাড়ির সেফটিক ট্যাংক থেকে মরদেহটি উদ্ধার করা হয়।জিডির তদন্তকারী কর্মকর্তা জেলা গোয়েন্দা পুলিশ উপ-পরিদর্শক (এসআই) মফিজুল ইসলাম সত্যতা স্বীকার করে জানান, স্বর্ণ ব্যবসায়ী প্রবীর ঘোষের মরদেহ উদ্ধার করা হয়েছে। তাকে হত্যা পর টুকরো করে কয়েকটি ব্যাগে সেফটিক ট্যাংকিতে ফেলা দেয়া হয়।উল্লেখ্য, ১৮ জুন আনুমানিক রাত সাড়ে ৯টার দিকে ফোন পেয়ে প্রবীর ঘোষ বাড়ি থেকে বের হন। এরপর থেকে তাকে আর খুঁজে পাওয়া যায়নি। পরদিন সকালে তার বাবা বাদী হয়ে নারায়ণগঞ্জ সদর মডেল থানায় একটি জিডি দায়ের করেন।মো. শাহাদাত হোসেন/বিএ</body>
</article>
