<article>
  <headline>
খিলগাঁওয়ে আল-আমিন খুন : মূল আসামির জবানবন্দি
</headline>
  <url>https://www.jagonews24.com/law-courts/news/436871</url>
  <published_at>
</published_at>
  <category>খুন</category>
  <body>রাজধানীর খিলগাঁওয়ে নন্দীপাড়ায় ক্রিকেট খেলা নিয়ে দ্বন্দ্বের জের ধরে আল-আমিনকে (১৮) হত্যার ঘটনায় গ্রেফতার মূল আসামি সোহরাব স্বীকারোক্তিমূলক জবানবন্দি দিয়েছেন।১ জুলাই সোহরাবকে ঢাকা মহানগর হাকিম আদালতে হাজির করে পুলিশ। এ সময় তার জবানবন্দি রেকর্ড করার আবেদন করেন মামলা তদন্তকারী কর্মকর্তা রাজধানীর খিলগাঁও থানার উপ-পরিদর্শক আবদুর রহিম। আবেদনের পরিপ্রেক্ষিতে ঢাকা মহানগর হাকিম গোলাম নবী তার জবানবন্দি রেকর্ড করে। জবানবন্দি রেকর্ড শেষে তাকে কারাগারে পাঠানোর নির্দেশ দেন।অপরদিকে গ্রেফতার সোহরাবের দুই সহযোগী তানভীর হোসেন শুভ ও আরিফুল ইসলাম আরিফকে আদালতে হাজির করে মামলার তদন্ত শেষ না হওয়া পর্যন্ত কারাগারে আটক রাখার আবেদন করেন তদন্তকারী কর্মকর্তা। আবেদনের পরিপ্রেক্ষিতে ঢাকা মহানগর হাকিম শুভত ঘোষ শুভ তাদের কারাগারে পাঠানোর আদেশ দেন।শনিবার তাদের তিন জনকে খিলগাঁও থানা পুলিশ গ্রেফতার করে। উল্লেখ্য, গত ২৯ জুন ২০১৮ সন্ধ্যায় রাজধানীর খিলগাঁও থানার নন্দিপাড়া গোলাবাড়ি ব্রিজের উপর ক্রিকেট খেলা নিয়ে দ্বন্দ্বের জের ধরে একদল দুর্বৃত্ত আল-আমিনকে আক্রমণ করে জখম করে পালিয়ে যায়।গুরুত্বর জখম অবস্থায় তাকে ঢাকা মেডিকেল কলেজ হাসপাতালে নিলে ডাক্তার মৃত্যু ঘোষণা করেন। এ ঘটনায় রাজধানীর খিলগাঁও থানায় আল আমিনের নানি আমেনা বেগম বাদী হয়ে একটি মামলা করেন।জেএ/এমআরএম/পিআর</body>
</article>
