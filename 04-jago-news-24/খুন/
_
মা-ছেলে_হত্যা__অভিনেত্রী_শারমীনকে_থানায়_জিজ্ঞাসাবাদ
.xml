<article>
  <headline>
মা-ছেলে হত্যা : অভিনেত্রী শারমীনকে থানায় জিজ্ঞাসাবাদ
</headline>
  <url>https://www.jagonews24.com/national/news/367834</url>
  <published_at>
</published_at>
  <category>খুন</category>
  <body>রাজধানীর কাকরাইলে মা শামসুন্নাহার ও ছেলে শাওনকে গলাকেটে হত্যার ঘটনায় স্বামী আবদুল করিমের দ্বিতীয় স্ত্রী শারমীন মুক্তাকে আটক করেছে পুলিশ। পেশায় মডেল ও অভিনেত্রী শারমীন মুক্তাকে রমনা থানায় নিয়ে জিজ্ঞাসাবাদ করা হচ্ছে।বৃহস্পতিবার (২ নভেম্বর) সকালে তাকে আটক করে রমনা থানায় নেয়া হয়। ঢাকা মেট্রোপলিটন পুলিশের (ডিএমপি) রমনা মডেল থানার ভারপ্রাপ্ত কর্মকর্তা (ওসি) কাজী মাঈনুল ইসলাম জাগো নিউজকে বিষয়টি নিশ্চিত করে বলেন, ‘তাকে গ্রেফতার করা হয়নি। থানায় এনে জিজ্ঞাসাবাদ করা হচ্ছে।’প্রাথমিক জিজ্ঞাসাবাদে পুলিশকে শারমীন জানিয়েছেন, তার (শারমীন) বাড়ি গোপালগঞ্জ। আবদুল করিমের সঙ্গে এটি তার তৃতীয় বিয়ে এবং পেশায় তিনি একজন মডেল ও অভিনেত্রী।উল্লেখ্য, গতকাল (বুধবার) সন্ধ্যায় কাকরাইলের পাইওনিয়র গলির ৭৯/১ নম্বর বাসার গৃহকর্তা আবদুল করিমের প্রথম স্ত্রী শামসুন্নাহার করিম (৪৬) ও তার ছেলে শাওনকে (১৯) গলাকেটে হত্যা করে দুর্বৃত্তরা। ওই ঘটনায় রাতেই আব্দুল করিম, কাজের মেয়ে রাশিদা ও দারোয়ান নোমানকে জিজ্ঞাসাবাদের জন্য থানায় নিয়ে যায় পুলিশ।এআর/আরএস/আইআই</body>
</article>
