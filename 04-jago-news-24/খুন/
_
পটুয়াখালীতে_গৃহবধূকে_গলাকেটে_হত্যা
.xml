<article>
  <headline>
পটুয়াখালীতে গৃহবধূকে গলাকেটে হত্যা
</headline>
  <url>https://www.jagonews24.com/country/news/335398</url>
  <published_at>
</published_at>
  <category>খুন</category>
  <body>পটুয়াখালীর কলাপাড়া উপজেলায় গলাকাটা অবস্থায় হনুফা বেগম (৫৫) নামের এক গৃহবধূর মরদেহ উদ্ধার করেছে কলাপাড়া থানা পুলিশ।সোমবার সকালে বালিয়াতলী ইউনিয়নের চরবালিয়াতলী এলাকায় এ ঘটনা ঘটে। নিহত হনুফা বেগম চরবালিয়াতলী এলাকার আলম মোল্লার স্ত্রী।জানা গেছে, সকালে পরিবারের সদস্যরা হনুফার সন্ধান না পেয়ে খুঁজতে নামে। খোঁজাখুঁজির একপর্যায়ে বাড়ির পাশের বেড়িবাঁধ সংলগ্ন এলাকায় হনুফা বেগমের গলাকাটা মরদেহ পড়ে থাকতে দেখে। তাৎক্ষণিক বিষয়টি থানা পুলিশকে অবহিত করলে মরদেহ উদ্ধার করে পুলিশ।ঘটনার সত্যতা নিশ্চিত করে কলাপাড়া থানা পুলিশের ভারপ্রাপ্ত কর্মকর্তা (ওসি) জি এম শাহনেওয়াজ বলেন, পূর্বশত্রুতার জের ধরে এ হত্যাকাণ্ডের ঘটনা ঘটতে পারে বলে প্রাথমিকভাবে ধারণা করা হচ্ছে। গলাকাটা অবস্থায় হনুফা বেগমের মরদেহ উদ্ধার করে ময়নাতদন্তের জন্য মর্গে পাঠানো হয়েছে। পাশাপাশি পরিবারের পক্ষ থেকে এ ঘটনায় মামলার প্রস্তুতি চলছে বলেও জানান ওসি।মহিব্বুল্লাহ্ চৌধুরী/এএম/এমএস</body>
</article>
