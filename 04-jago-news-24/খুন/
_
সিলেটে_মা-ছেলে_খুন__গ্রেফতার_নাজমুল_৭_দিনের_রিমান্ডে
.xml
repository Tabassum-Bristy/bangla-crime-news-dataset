<article>
  <headline>
সিলেটে মা-ছেলে খুন : গ্রেফতার নাজমুল ৭ দিনের রিমান্ডে
</headline>
  <url>https://www.jagonews24.com/country/news/419396</url>
  <published_at>
</published_at>
  <category>খুন</category>
  <body>সিলেট নগরের মিরাবাজারের খারপাড়া এলাকায় মা-ছেলের খুনের মামলায় গ্রেফতারকৃত নাজমুল হোসেনের (৩২) সাত দিনের রিমান্ড মঞ্জুর করেছেন আদালত। বুধবার দুপুর সাড়ে ৩টার দিকে সিলেট মুখ্য মহানগর হাকিম সাইফুজ্জামান হিরুর আদালতে এ রিমান্ড মঞ্জুর হয়।কোতোয়ালি থানা থানার ভারপ্রাপ্ত কর্মকর্তা (ওসি) গৌছুল হোসেন জানিয়েছেন, বুধবার দুপুরে নাজমুল হোসেনকে সিলেটের মহানগর হাকিম আদালতে হাজির করে ১০ দিনের রিমান্ড চান মামলার তদন্ত কর্মকর্তা ও কোতোয়ালি থানার ওসি তদন্ত রোকেয়া খানম। পরে আবেদন শুনানি শেষে সাত দিনের রিমান্ড মঞ্জুর করেছেন আদালত।  এর আগে মঙ্গলবার দিবাগত রাতে সিলেটের শাহপরান গেইট এলাকা থেকে তাকে গ্রেপ্তার করা হয়। গ্রেপ্তারকৃত নাজমুল মহানগরের শাহপরান থানার মুক্তিরচক গ্রামের মৃত আবদুল করিমের ছেলে।প্রসঙ্গত, রোববার সকালে মিরাবাজারের মিতালী আবাসিক এলাকার ১৫/জে নম্বর বাসায় রোকেয়া বেগম শেফালী (৪০) ও তার ছেলে রবিউল ইসলাম রোকনের (১৭) মরদেহ উদ্ধার করে পুলিশ। এ সময় ঘর থেকে কান্নারত অবস্থায় নিহত শেফালীর পাঁচ বছর বয়সী মেয়েকে উদ্ধার করে পুলিশ। পরে জোড়া খুনের ঘটনায় গত ১ এপ্রিল রাতে নিহত রোকেয়ার ভাই জাকির হোসেন বাদি হয়ে কয়েকজনের নামোল্লেখ করে ও অজ্ঞাত ৪/৫ জনকে আসামি করে কোতোয়ালি থানায় একটি হত্যা মামলা দায়ের করেন।ছামির মাহমুদ/আরএ/এমএস</body>
</article>
