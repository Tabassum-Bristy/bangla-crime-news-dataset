<article>
  <headline>
ময়মনসিংহে যুবক খুন
</headline>
  <url>https://www.jagonews24.com/country/news/467115</url>
  <published_at>
</published_at>
  <category>খুন</category>
  <body>ময়মনসিংহ শহরের গাঙ্গিনাপাড় এলাকায় দুর্বৃত্তদের ছুরিকাঘাতে রাব্বি (২৫) নামে এক অটোচালক খুন হয়েছেন। মঙ্গলবার সন্ধ্যা পৌনে ৬টার দিকে এ ঘটনা ঘটে। তিনি শহরের আকুয়া নন্দীবাড়ি মহল্লার আব্দুল কদ্দুসের ছেলে।পুলিশ ও স্থানীয়রা জানায়, সন্ধ্যায় শহরের গাঙ্গিনাপাড় এলাকায় রাব্বির গলায় ও মুখে ছুরিকাঘাত করে পালিয়ে যায় একদল দুর্বৃত্ত। পরে স্থানীয়রা তাকে উদ্ধার ময়মনসিংহ মেডিকেল কলেজ হাসপাতালে ভর্তি করে। সেখানে কর্তব্যরত চিকিৎসক তাকে মৃত ঘোষণ করেন।কোতোয়ালি মডেল থানা পুলিশের ১নং ফাঁড়ির ইনচার্জ চাঁন মিয়া জানান, রাব্বির সঙ্গে একই এলাকার মনিরের পরিবারের দীর্ঘদিন ধরে বিরোধ চলছিল। এটাকে কেন্দ্র করে এ ঘটনা ঘটতে পারে বলে ধারণা করা হচ্ছে। হত্যায় জড়িতদের আটকের চেষ্টা চলছে বলেও তিনি জানান।রকিবুল হাসান রুবেল/এমএএস/এমএস</body>
</article>
