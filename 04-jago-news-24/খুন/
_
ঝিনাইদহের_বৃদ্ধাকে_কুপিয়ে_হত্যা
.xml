<article>
  <headline>
ঝিনাইদহের বৃদ্ধাকে কুপিয়ে হত্যা
</headline>
  <url>https://www.jagonews24.com/country/news/424300</url>
  <published_at>
</published_at>
  <category>খুন</category>
  <body>ঝিনাইদহের কালীগঞ্জ উপজেলায় নীলা দাস (৫৫) নামের এক বৃদ্ধাকে কুপিয়ে হত্যাা করা হয়েছে। শনিবার বিকাল ৫টার দিকে উপজেলার শীবনগর গ্রামের দাসপাড়ায় এ হত্যাকাণ্ড ঘটে।কালীগঞ্জ থানার ওসি মিজানুর রহমান জানান, বিকেলে জেলার কালীগঞ্জ উপজেলার শীবনগর গ্রামের মল্লিক দাসের স্ত্রী নীলা দাস পার্শবর্তী চিত্রা নদীতে গোসল করতে যায়। গোসল করে ফেরার পথে তাকে কে বা কারা কুপিয়ে হত্যা করে। এলাকাবাসী তার মরদেহ পড়ে থাকতে দেখে থানায় খবর দেয়। পরে পুলিশ ঘটনাস্থলে পৌঁছে মরদেহ উদ্ধার করে ঝিনাইদহ সদর হাসপাতাল মর্গে পাঠান।ওসি আরও জানান, কে বা কারা, কেন এ হত্যাকাণ্ড ঘটিয়েছে তা উদঘাটনের জন্য তদন্ত শুরু হয়েছে।আহমেদ নাসিম আনসারী/আরএ/জেআইএম</body>
</article>
