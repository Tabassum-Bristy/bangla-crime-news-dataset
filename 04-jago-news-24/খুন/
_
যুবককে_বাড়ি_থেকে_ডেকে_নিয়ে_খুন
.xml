<article>
  <headline>
যুবককে বাড়ি থেকে ডেকে নিয়ে খুন
</headline>
  <url>https://www.jagonews24.com/country/news/497395</url>
  <published_at>
</published_at>
  <category>খুন</category>
  <body>গাজীপুরের কালীগঞ্জে পূর্ব শত্রুতার জেরে বাড়ি থেকে ডেকে নিয়ে মাসুদ রানা কুডু (২৫) নামের এক যুবককে ছুরিকাঘাত করে খুন করা হয়েছে। বুধবার সন্ধ্যা সাড়ে ৬টার দিকে কালীগঞ্জ পৌর এলাকার ৩নং ওয়ার্ড ভাদার্ত্তী (দক্ষিণ পাড়া) গ্রামে এ ঘটে। হত্যাকাণ্ডে জড়িত মো. ইউনুস মিয়াকে (১৯) এলাকাবাসী আটক করে পুলিশে সোপর্দ করেছে।নিহত মাসুদ রানা ভাদার্ত্তী (দক্ষিণ পাড়া) গ্রামের মৃত মতিউর রহমানের ছেলে। তিনি ইজিবাইক চালক ছিলেন। আটক ইউনুস মিয়া কালীগঞ্জ পৌর এলাকার ৪নং ওয়ার্ড দড়িসোম গ্রামের আওয়াল হোসেনের ছেলে।এলাকাবাসী জানায়, বুধবার সন্ধ্যায় রাব্বি নামের এক যুবক মাসুদ রানাকে বাড়ি থেকে ডেকে আনে। পরে ভাদার্ত্তী পুরাতন সাব-রেজিস্ট্রি ব্রিজসংলগ্ন এলাকায় ইউনুস ধারালো ছুরি দিয়ে উপর্যুপরি আঘাত করে পালিয়ে যায়। পরে স্থানীয়রা মাসুদকে উপজেলা স্বাস্থ্য কমপ্লেক্সে নিয়ে গেলে জরুরি বিভাগের কর্তব্যরত চিকিৎসক মৃত ঘোষণা করেন।কালীগঞ্জ উপজেলা স্বাস্থ্য কমপ্লেক্সের আবাসিক মেডিকেল অফিসার ডা. সঞ্জয় দত্ত জানান, সন্ধ্যা সোয়া ৭টার দিকে মাসুদ রানাকে মৃত অবস্থায় হাসপাতালে আনা হয়েছে। নিহতের বুকের বিভিন্ন স্থানে ছুরিকাঘাতের পাঁচটি চিহ্ন রয়েছে।কালীগঞ্জ থানার অফিসার ইনচার্জ মো. আবুবকর মিয়া জানান, মরদেহ ময়নাতদন্তের জন্য গাজীপুর শহীদ তাজউদ্দিন আহমেদ মেডিকেল কলেজ হাসপাতালে পাঠানো হয়েছে। এ ঘটনায় নিহতের বড় ভাই সাইফুর রহমান মাসুম বাদী হয়ে পাঁচজনকে আসামি করে থানায় একটি হত্যা মামলা দায়ের করেছেন। ইউনুসক আটক থাকলেও বাকিদের আটকের চেষ্টা চলছে।আব্দুর রহমান আরমান/বিএ</body>
</article>
