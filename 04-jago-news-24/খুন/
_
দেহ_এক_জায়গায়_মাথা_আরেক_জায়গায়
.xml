<article>
  <headline>
দেহ এক জায়গায় মাথা আরেক জায়গায়
</headline>
  <url>https://www.jagonews24.com/country/news/463413</url>
  <published_at>
</published_at>
  <category>খুন</category>
  <body>গাজীপুর সিটি করপোরেশনের রাজেন্দ্রপুর এলাকার ভাওয়াল জাতীয় উদ্যান এলাকা থেকে এক যুবকের আলাদা করা দেহ ও মাথা উদ্ধার করেছে পুলিশ। বৃহস্পতিবার দুপুরে মদেহটি উদ্ধার করা হয়।নিহত যুবকের পরিচয় পাওয়া যায়নি। তার বয়স আনুমানিক ৩০ বছর। পরনে জিন্সের প্যান্ট ও নেভি ব্লু শার্ট রয়েছে।পুলিশ ও স্থানীয়রা জানায়, ভাওয়াল জাতীয় উদ্যানের ১নং গেট এলাকায় ঢাকা-ময়মনসিংহ মহাসড়কের পাশে এক যুবকের মস্তক বিচ্ছিন্ন মরদেহ পড়ে থাকতে দেখে স্থানীয়রা থানায় খবর দেয়। পুলিশ ঘটনাস্থলে পৌঁছে দেহ ও কিছুটা দূর থেকে মাথা ও হেলমেট উদ্ধার করে।গাজীপুর মেট্রোপলিটন পুলিশের সদর থানার ওসি সমীর চন্দ্র সূত্রধর জানান, মরদেহ গাজীপুর শহীদ তাজ উদ্দীন আহমেদ মেডিকেল কলেজ হাসপাতাল মর্গে পাঠানো হচ্ছে। দুর্বৃত্তরা তাকে হত্যা করে মোটরসাইকেল ছিনতাই করে নিয়ে গেছে, নাকি অন্য কোথাও হত্যা করে মরদেহ এখানে ফেলে গেছে তা তদন্ত করে দেখা হচ্ছে।আমিনুল ইসলাম/এফএ/জেআইএম</body>
</article>
