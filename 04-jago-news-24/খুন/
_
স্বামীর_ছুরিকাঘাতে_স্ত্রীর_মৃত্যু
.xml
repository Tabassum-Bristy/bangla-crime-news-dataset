<article>
  <headline>
স্বামীর ছুরিকাঘাতে স্ত্রীর মৃত্যু
</headline>
  <url>https://www.jagonews24.com/country/news/398713</url>
  <published_at>
</published_at>
  <category>খুন</category>
  <body>সিরাজগঞ্জের উল্লাপাড়ায় দাম্পত্য কলহের জের ধরে স্বামীর ছুরিকাঘাতে শারমীন খাতুন (২৪) নামে এক গৃহবধূর মৃত্যু হয়েছে। বৃহস্পতিবার দুপুরে ওই গৃহবধূর মরদেহ উদ্ধার করেছে পুলিশ। এর আগে বৃহস্পতিবার ভোরে উপজেলার লাহিড়ী মোহনপুর ইউনিয়নের মীরপাড়া গ্রামে এ ঘটনা।নিহত শারমীন লাহিড়ী মোহনপুর ইউনিয়নের মীরপাড়া গ্রামের হায়দার হোসেনের স্ত্রী ও বেলকুচি উপজেলার শেরনগর গ্রামের নজরুল ইসলামের মেয়ে।উল্লাপাড়া মডেল থানা পুলিশের উপ-পরিদর্শক মহসিন আলী এ তথ্য নিশ্চিত করে জানান, প্রায় ৭/৮ বছর আগে উল্লাপাড়া উপজেলার মীরপাড়া গ্রামের শামছুল ইসলামের ছেলে হায়দার হোসেনের সঙ্গে বেলকুচির শেরনগর গ্রামের নজরুল ইসলামের মেয়ে শারমীনের বিয়ে হয়। বিয়ের পর থেকেই তাদের উভয়ের মাঝে দাম্পত্য কলহ চলে আসছিল। এরই জের ধরে বৃহস্পতিবার ভোরে স্বামী-স্ত্রীর মধ্যে ঝগড়া হয়।ঝগড়ার এক পর্যায়ে হায়দার হোসেন শারমীনের বুকে ছুরিকাঘাত করে। এতে ঘটনাস্থলেই তার মৃত্যু হয়। পরে স্থানীয়দের দেয়া খবরে দুপুরের দিকে ঘটনাস্থলে পৌছে মরদেহ উদ্ধার করে পুলিশ। এ ঘটনায় মামলার প্রক্রিয়াও চলছে বলেও তিনি জানান।ইউসুফ দেওয়ান রাজু/আরএআর/জেআইএম</body>
</article>
