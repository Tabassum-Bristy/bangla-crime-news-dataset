<article>
  <headline>
বোন জামাইয়ের মাথা কেটে নিল শ্যালকরা
</headline>
  <url>https://www.jagonews24.com/international/news/515511</url>
  <published_at>
</published_at>
  <category>খুন</category>
  <body>ভারতে ২৬ বছর বয়সী এক তরুণকে নির্মমভাবে হত্যা করে শরীর থেকে মাথা বিচ্ছিন্ন করা হয়েছে। আর এই কাজটি করেছেন তার দুই শ্যালক। দেশটির দক্ষিণাঞ্চলীয় প্রদেশ তেলেঙ্গানায় নির্মম এই ঘটনাটি ঘটেছে বলে জানিয়েছে দেশটির গণমাধ্যম।রাজধানী নয়াদিল্লিভিত্তিক টেলিভিশন চ্যানেল এনডিটিভির এক অনলাইন প্রতিবেদনে জানানো হয়েছে, তেলেঙ্গানার নালগোন্ডা জেলার নামপালি নামক এলাকায় নির্মমভাবে হত্যার শিকার হয়েছেন ওই তরুণ। ঘটনাস্থলের পাশেই স্থানীয় পুলিশ স্টেশন অবস্থিত।নামপালি পুলিশ স্টেশনের কর্মকর্তাদের দেয়া তথ্য মতে, হত্যার শিকার ওই তরুণের নাম সাদ্দাম। তার দুই শ্যালক হলেন ইফরান এবং গাউজ। শনিবার সন্ধ্যায় ওই দুই শ্যালক তাদের বোন জামাইকে হত্যার পর কাস্তে দিয়ে মাথা বিচ্ছিন্ন করে।আরও পড়ুন&gt; ভারতে তিন মাথার বিরল শিশুর জন্ম (ভিডিও)পুলিশ বলছে, ‘তারা সাদ্দামের বিচ্ছিন্ন মাথা নিয়ে পুলিশ স্টেশনের সামনে উঠোনে এসে আমাদের কাছে আত্মসমর্পণ করে। প্রাথমিক ভাবে জানা গেছে, তাদের মধ্যে গত দুই বছর ধরে পারিবারিক কোন্দল চলছিল। তবে আমরা এটার সত্যতা যাঁচাই করছি।’পুলিশ আরও জানিয়েছে, ‘ভারতীয় ফৌজদারি আইনের সংশ্লিষ্ট ধারা মোতাবেক একটি মামলা দায়ের করা হয়েছে। ময়নাতদন্তের জন্য মরদেহটি পাঠানো হয়েছে স্থানীয় একটি সরকারি হাসপাতালে। আমরা তদন্ত শেষে বলতে পারবো আসলে এর নেপথ্যে কী ছিল।’এসএ/এমএস</body>
</article>
