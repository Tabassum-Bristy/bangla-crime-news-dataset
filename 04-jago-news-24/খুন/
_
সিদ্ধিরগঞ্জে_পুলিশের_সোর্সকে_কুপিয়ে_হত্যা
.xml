<article>
  <headline>
সিদ্ধিরগঞ্জে পুলিশের সোর্সকে কুপিয়ে হত্যা
</headline>
  <url>https://www.jagonews24.com/country/news/414875</url>
  <published_at>
</published_at>
  <category>খুন</category>
  <body>নারায়ণগঞ্জের সিদ্ধিরগঞ্জে ইফতিখার মুসফিক জয় (১৮) নামে পুলিশের এক সোর্সকে কুপিয়ে হত্যা করেছে দুর্বৃত্তরা। মঙ্গলবার সকালে নিহতের মরদেহ উদ্ধার করেছে পুলিশ।নিহত মুসফিক জয় ঢাকার যাত্রাবাড়ী থানাধীন দনিয়া কলেজের একাদশ শ্রেণির ছাত্র এবং সিদ্ধিরগঞ্জের হিরাঝিলস্থ ব্যবসায়ী আকরাম হোসেনের ছেলে। এ ঘটনায় আওলাদ নামে পুলিশের আরেক সোর্সকে আটক করা হয়েছে।পুলিশ জানায়, সিদ্ধিরগঞ্জের নয়াআটি মুক্তিনগর এলাকায় মুন্নার মাদক স্পটে রাতের কোনো এক সময় জয়কে কুপিয়ে হত্যা করে দুর্বৃত্তরা। তিনি সিদ্ধিরগঞ্জ থানার উপ পরিদর্শক (এসআই) রফিকের সোর্স হিসেবে কাজ করতেন।সিদ্ধিরগঞ্জ থানার উপ পরিদর্শক (এসআই) কামরুল ইসলাম জানান, ঘটনার তদন্ত করা হচ্ছে। ধারণা করা হচ্ছে মাদক ব্যবসায়ী মুন্না ও শাহ আলমের সঙ্গে কোনো কিছু নিয়ে দ্বন্দ্বের জেরে জয়কে হত্যা করা হয়েছে।সিদ্ধিরগঞ্জ থানার ভারপ্রাপ্ত কর্মকর্তা (ওসি) আব্দুস সাত্তার জানান, এ ঘটনায় আওলাদ নামে আরেক সোর্সকে আটক করা হয়েছে।হোসেন চিশতী সিপলু/আরএআর/জেআইএম</body>
</article>
