<article>
  <headline>
ভাতিজার হাতে প্রাণ গেল চাচার
</headline>
  <url>https://www.jagonews24.com/country/news/517762</url>
  <published_at>
</published_at>
  <category>খুন</category>
  <body>সিরাজগঞ্জের শাহজাদপুরে ভাতিজার মারধরে চাঁদ ফকির নামে এক ব্যক্তির মৃত্যু হয়েছে। এ ঘটনায় অপর চাচা আলম ফকিরসহ ২ জন আহত হয়েছেন।বৃহস্পতিবার রাতে পাবনা জেলার বেড়া উপজেলা হাসপাতালে চিকিৎসাধীন অবস্থায় তার মৃত্যু হয়। জমিজমা নিয়ে বিরোধের জেরে এ ঘটনা ঘটেছে বলে জানা গেছে।নিহত চাঁদ ফকির শাহজাদপুর উপজেলার পোতাজিয়া ইউনিয়নের চরা চিথুলিয়া গ্রামের মৃত মোকছেদ ফকিরের ছেলে।শাহজাদপুর থানার ইন্সপেক্টর (তদন্ত) মো. শহিদুল ইসলাম এ তথ্য নিশ্চিত করে জানান, চাঁদ ফকিরের সঙ্গে তার ভাতিজা রশিদ ফকির গংদের পৈতৃক জমিজমা নিয়ে বিরোধ চলছিল। ওই বিরোধের জের ধরে বৃহস্পতিবার সন্ধ্যায় দু’পক্ষের কথা কাটাকাটি ও এক পর্যায়ে সংঘর্ষ হয়। এতে চাঁদ ফকির, আলম ফকির ও সাদ্দাম ফকির আহত হন।গুরুতর আহত চাঁদ ফকিরকে বেড়া উপজেলা হাসপাতালে ভর্তি করা হয়। সেখানে চিকিৎসাধীন অবস্থায় রাতে তার মৃত্যু হয়। এ ঘটনায় আহত চাঁদ ফকিরের ছোট ভাই আলম ফকিরকে আশংকাজনক অবস্থায় বগুড়া শহীদ জিয়াউর রহমান মেডিকেল কলেজ হাসপাতালে পাঠানো হয়েছে। অপর আহত সাদ্দামকে প্রাথমিক চিকিৎসা দেয়া হয়েছে।তিনি আরও বলেন, খবর পেয়ে রাতেই মরদেহ উদ্ধার করে থানা হেফাজতে আনা হয়েছে। নিহতের মাথায় আঘাতের চিহ্ন রয়েছে। তবে কী দিয়ে আঘাত করা হয়েছে তা বোঝা যাচ্ছে না। শুক্রবার সকালে মরদেহ ময়নাতদন্তের জন্য সিরাজগঞ্জ ২৫০ শয্যা বিশিষ্ট বঙ্গমাতা শেখ ফজিলাতুন্নেছা মুজিব জেনারেল হাসপাতালে পাঠানো হবে। এ ঘটনায় মামলার প্রস্তুতি চলছে।ইউসুফ দেওয়ান রাজু/এফএ/এমএস</body>
</article>
