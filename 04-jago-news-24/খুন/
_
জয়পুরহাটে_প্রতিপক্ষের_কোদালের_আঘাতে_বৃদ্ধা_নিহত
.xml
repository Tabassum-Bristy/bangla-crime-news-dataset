<article>
  <headline>
জয়পুরহাটে প্রতিপক্ষের কোদালের আঘাতে বৃদ্ধা নিহত
</headline>
  <url>https://www.jagonews24.com/country/news/519052</url>
  <published_at>
</published_at>
  <category>খুন</category>
  <body>জয়পুরহাটের কালাইয়ে জমি-জমা সংক্রান্ত বিরোধের জের ধরে প্রতিপক্ষের কোদালের আঘাতে খোতেজা বেগম নামে এক বৃদ্ধা (৬০) নিহত হয়েছেন। এ সময় নিহতের দুই ছেলে লুৎফর রহমান ও খলিলুর রহমান গুরুতর আহত হয়েছেন।বুধবার সকালে উপজেলার মাত্রাই-সোনারপাড়া গ্রামে এ ঘটনা ঘটে। খোতেজা বেগম ওই গ্রামের মোজাহার আলীর স্ত্রী।প্রত্যক্ষদর্শীদের বরাত দিয়ে কালাই থানার ভারপ্রাপ্ত কর্মকর্তা (ওসি) আব্দুল লতীফ খান জানান, বুধবার সকালে প্রতিপক্ষের লোকজন একটি জমি দখল করতে আসলে খোতেজা বেগম ও তার ছেলেরা তাতে বাঁধা দেন। এতে ক্ষিপ্ত হয়ে প্রতিপক্ষের লোকজন তাদের কোদাল ও লাঠি দিয়ে আঘাত করেন। এতে খোতেজা ও তার দুই ছেলে গুরুতর আহত হন। স্থানীয়রা তাদের উদ্ধার করে প্রথমে কালাই উপজেলা স্বাস্থ্য কমপ্লেক্সে ভর্তি করে। অবস্থার অবনতি হওয়ায় খোতেজা বেগমকে বগুড়া শহীদ জিয়াউর রহমান মেডিকেল কলেজ হাসপাতালে স্থানান্তর করা হয়। সেখানে চিকিৎসাধীন অবস্থায় দুপুরে তার মৃত্যু হয়।এ ব্যাপারে নিহত ও আহতদের স্বজনরা মামলার প্রস্তুতি নিচ্ছেন বলেও জানান ওসি।রাশেদুজ্জামান/এমবিআর/এমএস</body>
</article>
