<article>
  <headline>
চাঁপাইনবাবগঞ্জে স্ত্রী হত্যায় স্বামীর যাবজ্জীবন
</headline>
  <url>https://www.jagonews24.com/country/news/373345</url>
  <published_at>
</published_at>
  <category>খুন</category>
  <body>চাঁপাইনবাবগঞ্জে স্ত্রী হত্যার দায়ে স্বামীকে যাবজ্জীবন সশ্রম কারাদণ্ড দিয়েছেন আদালত। সেই সঙ্গে ১০ হাজার টাকা জরিমানা অনাদায়ে আরও ৩ মাসের বিনাশ্রম কারাদণ্ড দেয়া হয়েছে।দণ্ডিত ব্যক্তি হলেন- জেলার গোমস্তাপুর উপজেলার রাধানগর ইউনিয়নের শের মোহাম্মদের ছেলে খাইরুল ইসলাম (৪৫)। একই মামলায় খাইরুল ইসলামের প্রথম স্ত্রী জুলেখাকে ৩ বছর সশ্রম কারাদণ্ড ও ৫ হাজার টাকা জরিমানা অনাদায়ে আরও ১ মাসের বিনাশ্রম কারাদণ্ড দেন আদালত।চাঁপাইনবাবগঞ্জ অতিরিক্ত জেলা ও দায়রা জজ মো. জিয়াউর রহমান আসামিদের উপস্থিততে রোববার এ রায় প্রদান করেন।মামলার বরাত দিয়ে সরকারি সহকারী কৌঁসুলি অ্যাডভোকেট আঞ্জুমান আরা জানান, ২০১৫ সালের ৮ জানুয়ারি খাইরুল ইসলাম ও তার প্রথম স্ত্রী জুলেখার সঙ্গে খাইরুলের দ্বিতীয় স্ত্রী পালনী ওরফে কুলসুমের পারিবারিক বিষয় নিয়ে ঝগড়া হয়। ওইদিন রাত ১২টার দিকে কুলসুমের মাথায় লাঠি দিয়ে আঘাত করে এবং শ্বাসরোধ করে হত্যার পর কুলসুমের মরদেহ আমবাগানে গলায় ওড়না পেঁচিয়ে ঝুলিয়ে রাখে।পরদিন ভোর ৬টার দিকে স্থানীয়দের মাধ্যমে খবর পেয়ে পুলিশ মরদেহ উদ্ধার করে। এ ঘটনায় ৯ জানুয়ারি আইনুল হক আনু নামে স্থানীয় এক ব্যক্তি স্বামী খাইরুল ইসলাম ও তার প্রথম স্ত্রী জুলেখার বিরুদ্ধে গোমস্তাপুর থানায় হত্যা মামলা করেন।মামলার তদন্তকারী কর্মকর্তা গোমস্তাপুর থানা পুলিশের এসআই এসএম সাইফুল আলম তদন্ত শেষে একই বছর ১৫ এপ্রিল আদালতে অভিযোগপত্র দাখিল করেন। ১১ জনের সাক্ষ্যগ্রহণ শেষে রোববার এই রায় প্রধান করেন আদালত।মোহা. আব্দুল্লাহ/এএম/জেআইএম</body>
</article>
