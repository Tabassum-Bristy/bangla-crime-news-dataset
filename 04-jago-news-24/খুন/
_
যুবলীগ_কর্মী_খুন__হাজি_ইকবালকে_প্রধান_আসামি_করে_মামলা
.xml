<article>
  <headline>
যুবলীগ কর্মী খুন : হাজি ইকবালকে প্রধান আসামি করে মামলা
</headline>
  <url>https://www.jagonews24.com/country/news/417645</url>
  <published_at>
</published_at>
  <category>খুন</category>
  <body>চট্টগ্রাম মহানগরীর হালিশহরে যুবলীগ কর্মীকে কুপিয়ে হত্যার ঘটনায় সাবেক আওয়ামী লীগ নেতা হাজি ইকবালকে প্রধান আসামি করে হত্যা মামলা দায়ের করেছে নিহত মহিউদ্দিনের মা নূর নেছার বেগম।মঙ্গলবার সকালে বন্দর থানায় এ হত্যা মামলা দায়ের করা হয়। মামলায় হাজি ইকবালের ভাই মুরাদসহ আরো ১৭ জনকে আসামি করা হয়েছে।বিষয়টি নিশ্চিত করেছেন বন্দর থানায় ওসি মইনুল ইসলাম। তিনি জাগো নিউজকে বলেন, ‘যুবলীগ কর্মী মহিউদ্দিন হত্যার ঘটনায় নিহতের মা একটি হত্যা মামলা দায়ের করেছেন। মামলায় প্রধান আসামি করা হয়েছে হাজি ইকবালকে। এছাড়া মামলায় আরো ১৭ জনকে আসামি দেখানো হয়েছে।’এ ঘটনায় অভিযান চালিয়ে মুছা ও তানভীর নামে দুইজনকে গ্রেফতার করা হয়েছে বলেও জানান তিনি।এসএইচএস/এমএস</body>
</article>
