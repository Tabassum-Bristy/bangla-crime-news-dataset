<article>
  <headline>
চাঁদপুরে গলা কেটে স্কুল শিক্ষিকাকে হত্যা
</headline>
  <url>https://www.jagonews24.com/country/news/515275</url>
  <published_at>
</published_at>
  <category>খুন</category>
  <body>চাঁদপুরে জয়ন্তী চক্রবর্তী (৪৫) নামে সরকারি প্রাথমিক বিদ্যালয়ের এক শিক্ষিকাকে গলাকেটে হত্যা করেছে দুর্বৃত্তরা।রোববার শহরের ষোলঘর ওয়াপদা কলোনির জরাজীর্ণ একটি ভবনের তৃতীয় তলায় এ ঘটনা ঘটে।নিহত জয়ন্তী চক্রবর্তীর বাড়ি জেলার শাহরাস্তি উপজেলায়। তিনি শহরের ষোলঘর সরকারি প্রাথমিক বিদ্যালয়ে কর্মরত ছিলেন এবং স্বামী অলক গোস্বামীর সঙ্গে পানি উন্নয়ন বোর্ডের কলোনিতে বসবাস করতেন। তার দুই ছেলে ও দুই মেয়ে রয়েছে।পুলিশ জানায়, বিকেল ৫টায় কয়েকজন শিক্ষার্থী জয়ন্তীর কাছে প্রাইভেট পড়তে যায়। সেখানে জয়ন্তীর গলাকাটা মরদেহ দেখে ৯৯৯ কল দেয়। খবর পেয়ে পুলিশ ঘটনাস্থলে আসে। বর্তমানে ওই শিক্ষিকার স্বামী ঢাকায়। তিনি পানি উন্নয়ন বোর্ডের অবসরপ্রাপ্ত কর্মচারী।চাঁদপুর মডেল থানার উপ-পরিদর্শক (এসআই) অনুপ চক্রবর্তী বলেন, ওই শিক্ষিকা বাসায় একা ছিলেন। তিনি শনিবার বিদ্যালয়ের প্রধান শিক্ষকের কাছ থেকে ছুটি নিয়েছেন। ঘটনার সময় তার বাসায় কেউই ছিলেন না। পুলিশ ঘটনাটি তদন্ত করে দেখছে।খবর পেয়ে চাঁদপুরের অতিরিক্ত পুলিশ সুপার (প্রশাসন ও অপরাধ) মো. মিজানুর রহমান, অতিরিক্ত পুলিশ সুপার (সদর সার্কেল) মো. জাহেদ পারভেজ চৌধুরী ঘটনাস্থল পরিদর্শন করেছেন।ইকরাম চৌধুরী/এমবিআর/পিআর</body>
</article>
