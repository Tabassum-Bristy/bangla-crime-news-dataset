<article>
  <headline>
প্রতিপক্ষের হামলায় প্রাণ গেল ইউপি সদস্যের
</headline>
  <url>https://www.jagonews24.com/country/news/490423</url>
  <published_at>
</published_at>
  <category>খুন</category>
  <body>খাগড়াছড়িতে পূর্ব শত্রুতার জের ধরে প্রতিপক্ষের হামলায় কালি বন্ধু ত্রিপুরা নামে এক ইউপি সদস্য নিহত হয়েছেন। এ ঘটনায় নিহত কালি বন্ধু ত্রিপুরার পরিবারের আরও ৭ জন আহত হয়েছেন।দীর্ঘ প্রায় দুই বছর পর নিজ বাড়িতে ফেরার পথে শুক্রবার বেলা ১১টার দিকে দূর্গম থলিপাড়া এলাকায় এ ঘটনা ঘটে। নিহত কালি বন্ধু ত্রিপুরা খাগড়াছড়ি সদর ইউনিয়নের ৫নং ওয়ার্ডের মেম্বার ও থলিপাড়ায় বাবা-ছেলে হত্যা মামলার আসামি।পুলিশ ও প্রত্যক্ষদর্শী সূত্রে জানা যায়, দীর্ঘ প্রায় দুই বছর পর স্ব-পরিবারে চাঁদের গাড়ি ও মোটরসাইকেলযোগে গ্রামে ফেরার পথে নিহার বিন্দু ত্রিপুরার নেতৃত্বে ৩০/৪০ জন সন্ত্রাসী তাদের উপর ধারালো অস্ত্রশস্ত্র দিয়ে হামলা চালায়। এ সময় ঘটনাস্থলেই প্রাণ হারান ইউপি মেম্বার কালি বন্ধু ত্রিপুরা।এ ঘটনায় কালি বন্ধু ত্রিপুরার স্ত্রী রেমা প্রতি ত্রিপুরা (৫৭), ছেলে প্রদীপ ত্রিপুরা (২৪), যত্ন বিকাশ ত্রিপুরা (৩০), আত্মীয় অরুনা ত্রিপুরা (৩৫), রূপবালা ত্রিপুরা (৩৫), বিদ্যা রতন ত্রিপুরা (৩৫) ও উৎপল ত্রিপুরা (০৮) আহত হয়।খাগড়াছড়ির অতিরিক্ত পুলিশ সুপার এম এম সালাউদ্দিন এ হত্যাকাণ্ডকে পূর্ব শক্রতার জের দাবি করে জানান, হামলাকারীদের আটকের চেষ্টা চলছে।প্রসঙ্গত, আধিপত্য বিস্তার নিয়ে ২০১৭ সালের ১১ মে সন্ধ্যায় থলিপাড়ায় প্রতিপক্ষের হামলায় চিরঞ্জিত ত্রিপুরা (৫৫) ও তার ছেলে কর্ণ ত্রিপুরা (৩০) নিহত হন। সে হত্যাকাণ্ডে কালিবন্ধু ত্রিপুরা কারাভোগের পর পরিবার পরিবার নিয়ে খাগড়াছড়ি জেলা শহরে অবস্থান করছিলেন।মুজিবুর রহমান ভুইয়া/এফএ/এমএস</body>
</article>
