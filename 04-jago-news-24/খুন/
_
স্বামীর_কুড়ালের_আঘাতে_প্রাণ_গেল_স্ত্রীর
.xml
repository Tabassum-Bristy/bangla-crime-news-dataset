<article>
  <headline>
স্বামীর কুড়ালের আঘাতে প্রাণ গেল স্ত্রীর
</headline>
  <url>https://www.jagonews24.com/country/news/506019</url>
  <published_at>
</published_at>
  <category>খুন</category>
  <body>সাভারের বিরুলিয়া ইউনিয়নে স্বামীর কুড়ালের আঘাতে নাজমা আক্তার (৩৩) নামে এক গৃহবধূ নিহত হয়েছেন। মঙ্গলবার বিকেল ৫টার দিকে সাভারের বিরুলিয়া ইউনিয়নের আকরাইন বাজারের পাশে এ ঘটনা ঘটে।এ ঘটনায় অভিযুক্ত নিহতের স্বামী সুরুজ্জামান বকুলকে গ্রেফতার করেছে পুলিশ।নিহত নাজমা আক্তারের গ্রামের বাড়ি ময়মনসিংহের ফুলবাড়িয়া উপজেলার পুটিজানা গ্রামে। তিনি তার স্বামীসহ বিরুলিয়ার আকরাইন এলাকার হাসমত আলীর বাড়িতে ভাড়া থেকে পোশাক কারখানায় কাজ করতেন। অভিযুক্ত সুরুজ্জামান বকুলের বাড়ি একই উপজেলার কুটিঘানা গ্রামে। তিনি আকরাইন এলাকায় কাঠমিস্ত্রির কাজ করতেন বলে জানা গেছে।বিরুলিয়া পুলিশ ফাঁড়ির ইনচার্জ এসআই আজগর জানান, পারিবারিক কলহের জের ধরে মঙ্গলবার বিকেলে স্বামী-স্ত্রীর মধ্যে কথা-কাটাকাটি হয়। একপর্যায়ে বকুল তার স্ত্রী নাজমা আক্তারকে কুড়াল দিয়ে আঘাত করে। এতে ঘটনাস্থলেই তার মৃত্যু হয়। নিহতের মরদেহ উদ্ধার করে ময়নাতদন্তের জন্য ঢাকার শহীদ সোহরাওয়ার্দী মেডিকেল কলেজ হাসপাতালে পাঠানো হয়েছে। অভিযুক্ত সুরুজ্জামান বকুলকে ঘটনাস্থল থেকে গ্রেফতার করা হয়েছে।এ ঘটনায় সাভার মডেল থানায় একটি হত্যা মামলা দায়েরের প্রস্তুতি চলছে বলেও জানান তিনি।মোহাম্মদ রনি খাঁ/এমবিআর/এমএস</body>
</article>
