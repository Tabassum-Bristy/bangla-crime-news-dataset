<article>
  <headline>
দিল্লিতে চোর সন্দেহে গণপিটুনিতে ১৬ বছরের কিশোর হত্যা
</headline>
  <url>https://www.jagonews24.com/international/news/516456</url>
  <published_at>
</published_at>
  <category>খুন</category>
  <body>এবার গণপিটুনিতে মৃত্যু হয়েছে এক কিশোরের। ভারতের রাজধানী দিল্লিতে চোর সন্দেহে ১৬ বয়সী এক কিশোরকে পিটিয়ে হত্যা করেছে উন্মত্ত জনতা। ওই কিশোর দিল্লির আদর্শনগরে একটি বাড়ি থেকে চুরি করে পালাচ্ছিল বলে অভিযোগ উঠেছে।চুরির অভিযোগে একদল মানুষ ওই কিশোরকে ঘিরে ধরে। তারপর শুরু হয় গণপিটুনি। সবাই মিলে মারতে শুরু করে ওই কিশোরকে। চিত্কার করলেও কেউ কান দেয়নি।প্রচণ্ড মারধরে তার চোখ ফেটে গেছে। শেষ পর্যন্ত মার খেতে খেতে এক সময় নিস্তেজ হয়ে পড়ে ওই কিশোর। রক্তাক্ত ও অচেতন অবস্থায় হাসপাতালে নিয়ে গেলে চিকিত্সকরা তাকে মৃত বলে ঘোষণা করেন। এই ঘটনায় ওই বাড়ির মালিকসহ ৬ জনকে গ্রেফতার করেছে পুলিশ।টিটিএন/জেআইএম</body>
</article>
