<article>
  <headline>
সূত্রাপুরে স্যুটকেসে মস্তকবিহীন মরদেহ
</headline>
  <url>https://www.jagonews24.com/national/news/392155</url>
  <published_at>
</published_at>
  <category>খুন</category>
  <body>রাজধানীর কল্যাণপুরের পর এবার সূত্রাপুর থানা এলাকায় মস্তকবিহীন মরদেহ উদ্ধার করেছে পুলিশ। শনিবার সকাল সাড়ে ৭টার দিকে সাইকেল মাঠ এলাকা থেকে স্যুটকেস থেকে সূত্রাপুর থানা পুলিশ এ মরদেহ উদ্ধার করে।সূত্রাপুর থানার ইন্সপেক্টর (তদন্ত) আক্তার হোসেন জানান, শনিবার সকাল সাড়ে ৭টার দিয়ে প্রত্যক্ষদর্শী ও স্থানীয়রা সাইকেল মাঠ এলাকায় একটি স্যুটকেস পরে থাকতে দেখে পুলিশকে খবর দেয়। পরে পুলিশ ঘটনাস্থলে গিয়ে স্যুটকেস খুলে মরদেহটি উদ্ধার করে।তিনি আরও বলেন, স্যুটকেস মাথা ছাড়া দেহ, কোমড় থেকে হাটু ও হাটু থেকে পা বিচ্ছিন্ন ছিল। মরদেহ ময়নাতদন্তের জন্য ঢাকা মেডিকেল কলেজ (ঢামেক) হাসপাতাল মর্গে পাঠানো হয়েছে।উল্লেখ্য, গত শুক্রবার রাজধানীর দারুসসালাম থানাধীন দক্ষিণ কল্যাণপুরে রাস্তার উপর থেকে স্যুটকেসে ভেতর হাত, পা ও মাথা কাটা এক ব্যক্তির মরদেহ উদ্ধার করে পুলিশ।জেইউ/আরএস/এমএস</body>
</article>
