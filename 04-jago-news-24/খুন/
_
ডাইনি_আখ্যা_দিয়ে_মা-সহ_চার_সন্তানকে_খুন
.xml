<article>
  <headline>
ডাইনি আখ্যা দিয়ে মা-সহ চার সন্তানকে খুন
</headline>
  <url>https://www.jagonews24.com/international/news/478259</url>
  <published_at>
</published_at>
  <category>খুন</category>
  <body>ভারতের উড়িষ্যা রাজ্যে ডাইনি অপবাদ দিয়ে মা-সহ চার সন্তানকে খুন করা হয়েছে। পুলিশ এ ঘটনার সঙ্গে সংশ্লিষ্ট ছয় ব্যক্তিকে গ্রেফতার করেছে। আরও বেশ কিছু মানুষ এ অপরাধের সঙ্গে যুক্ত বলে দাবি করে পুলিশ সন্দেভাজন বাকি আসামীদের খোঁজ করছে।বিবিসির প্রতিবেদনে জানানো হয়েছে, ভারতের পূর্বাঞ্চলীয় রাজ্য উড়িষ্যায় মর্মান্তিক এ ঘটনাটি ঘটে। খুনের শিকার ওই মায়ের নাম মাঙরি মুন্ডা। গত ২৬ জানুয়ারি বাড়ি থেকে মুন্ডা ও তার চার সন্তানের লাশ উদ্ধার করে পুলিশ। সাম্প্রতিক সময়ে ভারতে নারীদের ডাইনি আখ্যা দিয়ে খুনের ঘটনা বেশ নিত্যনৈমিত্তিক ঘটনা হয়ে দাঁড়িয়েছে।পুলিশের জ্যেষ্ঠ কর্মকর্তা কবিতা জালান বিবিসিকে বলেন, এ খুনের মামলায় গ্রেফতার প্রধান আসামী দাবি করছেন তিনি ডাইনি বিষয়ক ডাক্তার। ডাক্তারের দাবি, উড়িষ্যার সুন্দরগড় জেলার একটি আদিবাসী অঞ্চলে ওই নারী ও তার সন্তানেরা বসবাস করতেন। তিনি ওই গ্রামের আরেকটি পরিবারকে জাদুমন্ত্র করেন।গত ২৫ জানুয়ারি শেষরাতে একদল মানুষ মুন্ডার বাড়ি ভেঙ্গে দেয়। হামলার সময় মুন্ডা নামের ওই নারী তার দুই ছেলে ও দুই মেয়েকে নিয়ে বাড়িতে ঘুমাচ্ছিলেন। ছেলে সন্তান দুটোর বয়স এক বছর ও আরেকটার চার বছর। আর মেয়েদের একজনের বয়স সাত অপরটির বারো।পুলিশের জ্যেষ্ঠ কর্মকর্তা কবিতা জালান বলেন, ‘গ্রামের মানুষের মধ্যে এমন কুসংস্কার দূর করতে সচেতনতা তৈরি খুব প্রয়োজন। আর সেটা না হলে এমন ঘটনা ঘটতেই থাকবে।’ উল্লেখ্য, ভারতের এই রাজ্যটিতে আদিবাসী সম্প্রদায়ের নারীদেরকে ডাইনি আখ্যা দেয়ার ঘটনা বেশ নিয়মিত।এসএ/এমকেএইচ</body>
</article>
