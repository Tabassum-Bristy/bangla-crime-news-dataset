<article>
  <headline>
 দিল্লিতে একই পরিবারের ৪ নারীসহ ৫ জন খুন
</headline>
  <url>https://www.jagonews24.com/international/news/352336</url>
  <published_at>
</published_at>
  <category>খুন</category>
  <body>দিল্লির একটি বাড়ি থেকে একই পরিবারের চার নারীসহ ৫ জনের মরদেহ উদ্ধার করেছে পুলিশ। তাদের সকলকেই ছুরি দিয়ে খুন করা হয়েছে। শনিবার সকালে পশ্চিম দিল্লির মানসরোভারে এ ঘটনা ঘটেছে। পুলিশের ধারণা, সম্পত্তি নিয়ে বিবাদের জেরেই তারা খুন হয়েছেন।পুলিশ জানিয়েছে, আজ (শনিবার) সকাল সোয়া ৭টার দিকে থানায় একটি ফোন আসে। এক নারী বিপদে পড়েছেন বলে জানান। একই সঙ্গে বাড়ির ঠিকানাও বলেন তিনি। তবে পুলিশ ঘটনাস্থলে পৌঁছার আগেই তাদের খুন করা হয়। ঘরে ঢুকে মেঝেতে চার নারীর রক্তাক্ত দেহ উদ্ধার করে পুলিশ।পুলিশ আরও জানায়, বাড়ির তেতরেই কিছু দূরে এক নিরাপত্তারক্ষীকেও রক্তাক্ত অবস্থায় পড়ে থাকতে দেখে পুলিশ। পরে তাদের উদ্ধার করে হাসপাতালে নিয়ে যাওয়া হলে চিকিৎসকেরা ৫ জনকেই মৃত বলে ঘোষণা করেন। তবে কে বা কারা খুন করেছে তা এখনো জানা যায়নি।খুন হওয়া পাঁচজন হলেন- উর্মিলা (৬৫), সঙ্গীতা জিন্দাল (৩৫), অঞ্জলি জিন্দাল (৩৩), নূপুর জিন্দাল (৩৫) এবং নিরাপত্তারক্ষী রাকেশ (৫০)। সঙ্গীতা, অঞ্জলি এবং নূপুর হলেন উর্মিলার মেয়ে।পুলিশ আরও জানিয়েছে, গতকালই (শুক্রবার) এক নারী ওই বাড়ি থেকে থানায় ফোন করে পুলিশকে জানান, বাড়ির পেছনের জমি বিক্রি করতে চান। কিন্তু আত্মীয়রা বাধা দিচ্ছেন। তিনি আতঙ্কে রয়েছেন বলেও জানান।তবে খুনের আগের দিন পুলিশকে নিরাপত্তার কথা বলা হলেও আগাম ব্যবস্থা নেয় হয়নি। সূত্র : আনন্দবাজারআরএস/আরআইপি</body>
</article>
