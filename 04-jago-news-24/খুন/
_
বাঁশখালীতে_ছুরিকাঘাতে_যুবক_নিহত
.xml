<article>
  <headline>
বাঁশখালীতে ছুরিকাঘাতে যুবক নিহত
</headline>
  <url>https://www.jagonews24.com/country/news/444253</url>
  <published_at>
</published_at>
  <category>খুন</category>
  <body>চট্টগ্রামের বাঁশখালী উপজেলায় প্রতিপক্ষে ছুরিকাঘাতে আবু খান (২০) নামে এক যুবক নিহত হয়েছেন। মঙ্গলবার সকাল সাড়ে ৯টার দিকে উপজেলার গুনাগড়ি ইউনিয়নে এ হত্যার ঘটনা ঘটে।নিহত আবু খান গুনাগড়ি ইউনিয়নের ২নং ওয়ার্ডের মোজাম্মেল খানের ছেলে।ঘটনার সত্যতা নিশ্চিত করে চট্টগ্রাম মেডিকেল কলেজ হাসপাতাল পুলিশ ফাঁড়ির এএসআই আলাউদ্দিন তালুকদার বলেন, সকালে দুই ব্যক্তির মধ্যে কথা কাটাকাটির জের ধরে প্রতিপক্ষের ছুরিকাঘাতে আবু খান নামে এক যুবক গুরুতর আহত হন। পরে স্থানীয়রা তাকে উদ্ধার করে চট্টগ্রাম মেডিকেল কলেজ হাসপাতালে নিয়ে গেলে কর্তব্যরত চিকিৎসক মৃত ঘোষণা করে। নিহতের মরদেহ মর্গে পাঠানো হয়েছে বলে জানিয়েছেন পুলিশের এ কর্মকর্তা। আবু আজাদ/আরএ/জেআইএম</body>
</article>
