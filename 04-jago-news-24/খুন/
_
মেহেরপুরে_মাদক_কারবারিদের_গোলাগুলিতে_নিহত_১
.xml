<article>
  <headline>
মেহেরপুরে মাদক কারবারিদের গোলাগুলিতে নিহত ১
</headline>
  <url>https://www.jagonews24.com/country/news/493052</url>
  <published_at>
</published_at>
  <category>খুন</category>
  <body>মেহেরপুরের গাংনী উপজেলার হাড়াভাঙ্গা গ্রামে মাদক কারবারিদের দুই পক্ষের গোলাগুলিতে ফজলুর রহমান ওরফে ফজু (৪৫) নামে এক ব্যক্তি নিহত হয়েছেন। ঘটনাস্থল থেকে একটি ওয়ান শুটারগান ও এক কেজি গাঁজা উদ্ধার করেছে পুলিশ। মঙ্গলবার রাত আড়াইটার দিকে এ ঘটনা ঘটে।নিহত ফজলুর রহমান ফজু গাংনী উপজেলার কাজিপুর গ্রামের শামসুল ইসলামের ছেলে। মাদক কারবারিদের অভ্যন্তরীণ কোন্দলের জেরে এ ঘটনা ঘটেছে বলে ধারণা করছে পুলিশ।গাংনী থানা পুলিশের ভারপ্রাপ্ত কর্মকর্তা (ওসি) হরেন্দ্রনাথ সরকার বিষয়টি নিশ্চিত করে জানান, হাড়াভাঙ্গা মাদরাসার কাছে মাদক কারবারীদের দুই পক্ষের মধ্যে গোলাগুলির খবর পেয়ে পুলিশের কয়েকটি দল ঘটনাস্থলে যায়। পুলিশের উপস্থিতি টের পেয়ে তারা পালিয়ে পালিয়ে যায়। এ সময় ঘটনাস্থল থেকে গুলিবিদ্ধ একজনের মরদেহ উদ্ধার করে পুলিশ। একই সঙ্গে একটি ওয়ান শুটারগান ও এক কেজি গাঁজা উদ্ধার করা হয়। স্থানীয় লোকজন নিহত ব্যাক্তির নাম ফজলুর রহমান ফজু বলে শনাক্ত করেন।ওসি বলেন, মাদক কারবারিদের অভ্যন্তরীণ কোন্দলের জেরে এ ঘটনা ঘটেছে বলে ধারণা করা হচ্ছে। মরদেহটি ময়নাতদন্তের জন্য মর্গে পাঠানোর প্রস্তুতি চলছে।আসিফ ইকবাল/আরএআর/জেআইএম</body>
</article>
