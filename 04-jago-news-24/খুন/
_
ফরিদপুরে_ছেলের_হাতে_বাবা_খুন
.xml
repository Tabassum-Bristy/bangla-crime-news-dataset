<article>
  <headline>
ফরিদপুরে ছেলের হাতে বাবা খুন
</headline>
  <url>https://www.jagonews24.com/country/news/378973</url>
  <published_at>
</published_at>
  <category>খুন</category>
  <body>ফরিদপুরের সালথা উপজেলার আটঘড় ইউনিয়নের নকুলহাটি গ্রামে মাদকাসক্ত ছেলের হাতে খুন হয়েছেন বাবা ওহেদ মোল্লা (৭৫)।মঙ্গলবার রাতে এই ঘটনা ঘটে। রাতেই মাদকাসক্ত ছেলে কালা মোল্যাকে (৩৫) আটক করেছে পুলিশ।সালথা থানার ভারপ্রাপ্ত কর্মকর্তা (ওসি তদন্ত) মো. ফায়েকুজ্জামান জানান, রাতে একই ঘরে বাবা ছেলে ঘুমাচ্ছিলেন। হঠাৎ ছেলে কালা মোল্যা বাবার গলায় কাচি দিয়ে আঘাত করেন। এতে তিনি মারাত্মক আহত হলে প্রতিবেশীরা উদ্ধার করে ফরিদপুর মেডিকেল কলেজ হাসপাতালে নেন। তবে সেখানে কর্তব্যরত চিকিৎসক তাকে মৃত ঘোষণা করেন।তিনি জানান, এ ঘটনায় রাতেই মাদকাসক্ত ছেলে কালা মোল্যাকে আটক করা হয়েছে। মরদেহ উদ্ধার করে ময়নাতদন্তের জন্য মর্গে পাঠিয়েছে পুলিশ।তরুন/এফএ/আইআই</body>
</article>
