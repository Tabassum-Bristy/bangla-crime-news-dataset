<article>
  <headline>
হত্যার পর স্ত্রীর মরদেহ জড়িয়ে ধরে ঘুমালেন স্বামী
</headline>
  <url>https://www.jagonews24.com/country/news/446343</url>
  <published_at>
</published_at>
  <category>খুন</category>
  <body>মদ পান করে বাড়িতে ফেরেন সেভেন মূর্মু (৫৫)। এ সময় স্ত্রী ফুলমনি হাজদার (৫০) কাছে রাতের খাবার চাইলে দুজনের ঝগড়া হয়। ঝগড়ার এক পর্যায়ে উত্তেজিত হয়ে স্ত্রী ফুলমনির মাথায় লাঠি দিয়ে আঘাত করেন সেভেন মূর্মু। এতে ফুলমনি মারা যান।ঘটনার পর সেভেন মূর্মু নেশাগ্রস্ত অবস্থায় স্ত্রীকে জড়িয়ে ধরেই ঘুমিয়ে পড়েন। সকালে ঘুম থেকে উঠে স্ত্রীকে মৃত অবস্থায় দেখতে পান সেভেন মূর্মু।পরে গ্রামবাসী বিষয়টি জানতে পেরে থানা পুলিশকে খবর দেয়। পুলিশ ঘটনাস্থল থেকে ঘাতক সেভেন মূর্মুকে আটক করেছে।শুক্রবার রাত সাড়ে ১০টার দিকে নওগাঁর ধামইরহাট উপজেলার আলমপুর ইউনিয়নের ভেরম সোনাদিঘী গ্রামে এ ঘটনা ঘটে। পরে শনিবার সকালে পত্নীতলা সার্কেলের অতিরিক্ত পুলিশ সুপার তারেক জুবায়ের ঘটনাস্থল পরিদর্শন করেছেন।ধামইরহাট থানার ভারপ্রাপ্ত কর্মকর্তা (ওসি) জাকিরুল ইসলাম বলেন, ঘাতক সেভেন মূর্মুকে আটক করা হয়েছে। সে স্ত্রীকে পিটিয়ে হত্যার কথা স্বীকার করেছে। মূলত মাদক সেবন করে নেশাগ্রস্ত অবস্থায় এ ঘটনা ঘটিয়েছে সে।ঘটনাস্থল থেকে মরদেহ উদ্ধার করে ময়নাতদন্তের জন্য নওগাঁ সদর হাসপাতাল মর্গে পাঠানো হয়েছে। এ ঘটনায় থানায় মামলা হয়েছে।আব্বাস আলী/এফএ/আরআইপি</body>
</article>
