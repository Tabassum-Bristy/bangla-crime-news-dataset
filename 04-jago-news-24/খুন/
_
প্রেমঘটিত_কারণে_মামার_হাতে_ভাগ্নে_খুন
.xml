<article>
  <headline>
প্রেমঘটিত কারণে মামার হাতে ভাগ্নে খুন
</headline>
  <url>https://www.jagonews24.com/international/news/378211</url>
  <published_at>
</published_at>
  <category>খুন</category>
  <body>মামাতো বোনকে পছন্দের জেরে বর্ধমানের অন্ডালের খনি এলাকায় মামাদের হাতে ভাগ্নে খুন হওয়ার অভিযোগ উঠেছে! অন্ডালের চনচনি কোলিয়ারির রুইদাস পাড়ার বাসিন্দাদের দাবি তিন মামা মিলে ভূমিত রুইদাস(২৩) হত্যা করেছে।সন্দেহভাজন হিসেবে ভূমিতের তিন মামাকে গ্রেফতার করেছে পুলিশ। জানা গেছে, বড় মামা ধরম রুইদাসের মেয়ে সোমা রুইদাসের সঙ্গে প্রেমের সম্পর্ক গড়ে উঠেছিল ভূমিতের। সেই সম্পর্ক নিয়ে ঘোরতর আপত্তি ছিল ভূমিতের তিন মামার। তার জেরেই এ হত্যাকাণ্ড বলে দাবি গ্রামবাসীর।গত রোববার ভূমিত আর সোমার সম্পর্কের বিষয়টি প্রকাশ্যে আসার পর থেকেই শুরু হয় অশান্তি। রাত পেরিয়ে ভোর হতেই গ্রামের মাঠে ভূমিতের রক্তাক্ত মরদেহ পড়ে থাকতে দেখে গ্রামবাসীরা।গ্রামবাসীর দাবি, সোমবার সকালে প্রকৃতির ডাকে সাড়া দিতে মাঠে গেলে, ভূমিতকে হত্যা করেন তার তিন মামা ধরম, ধীরজ ও সমিত।ভূমিতের মরদেহ মাঠে পড়ে থাকতে দেখে উত্তেজিত গ্রামবাসী অভিযুক্তদের বাড়িতে হামলা চালায়। খবর পেয়ে তাৎক্ষণিকভাবে ঘটনাস্থলে পৌঁছান অন্ডাল থানার পুলিশ। পরিস্থিতি নিয়ন্ত্রণে রাখতে ওই এলাকায় পুলিশি টহল দেয়া হচ্ছে।ভূমিতের বাড়ি খোট্টাদিহিতে হলেও মামার বাড়িতেই থাকতেন। ইতোমধ্যেই ভূমিত হত্যার ব্যাপারে তদন্ত শুরু করেছে পুলিশ।কেএ/আইআই</body>
</article>
