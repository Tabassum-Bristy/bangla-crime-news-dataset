<article>
  <headline>
নেত্রকোনায় যুবককে কুপিয়ে হত্যা
</headline>
  <url>https://www.jagonews24.com/country/news/460962</url>
  <published_at>
</published_at>
  <category>খুন</category>
  <body>নেত্রকোনার মদন উপজেলার গোবিন্দশ্রী ইউনিয়নের গোবিন্দশ্রী বাজারের পাশে রাব্বি মিয়া (১৮) নামে এক যুবককে কুপিয়ে হত্যা করেছে দুর্বৃত্তরা। শনিবার সকালে ওই যুবকের মরদেহ উদ্ধার করেছে পুলিশ।নিহত রাব্বি মিয়া গোবিন্দশ্রী গ্রামের আবুল কাসেমের ছেলে এবং বরফকল শ্রমিক।পুলিশ ও এলাকাবাসী সূত্রে জানা গেছে, মদন উপজেলার গোবিন্দশ্রী গ্রামের রাব্বি মিয়াকে শুক্রবার রাতে দুর্বৃত্তরা ধারালো অস্ত্র দিয়ে এলোপাতাড়ি কুপিয়ে হত্যা করে। শনিবার সকালে এলাকাবাসী গোবিন্দশ্রী বাজারের পাশে তার মরদেহ দেখতে পেয়ে পুলিশে খবর দেয়। পরে পুলিশ নিহতের মরদেহ উদ্ধার করে ময়নাতদন্তের জন্য নেত্রকোনা আধুনিক সদর হাসপাতাল মর্গে পাঠিয়েছে। তবে হত্যাকাণ্ডের কারণ জানাতে পারেনি পুলিশ।মদন থানা পুলিশের ভারপ্রাপ্ত কর্মকর্তা (ওসি) মো. রমিজুল হক জানান, এ ঘটনায় মামলা দায়েরের প্রস্তুতি চলছে।কামাল হোসাইন/আরএআর/এমএস</body>
</article>
