<article>
  <headline>
‘গুপ্তহত্যা’র শিকার রুশ সাংবাদিক আরকাডি বেঁচে আছেন!
</headline>
  <url>https://www.jagonews24.com/international/news/430749</url>
  <published_at>
</published_at>
  <category>খুন</category>
  <body>কিয়েভে রুশ সাংবাদিক আরকাডি ব্যাবচেনকো গুপ্তহত্যার শিকার হয়েছেন বলে মঙ্গলবার খবর প্রকাশিত হয়। তবে এবার এই খবরে নতুন মাত্রা যোগ করেছে তার বেঁচে থাকা। ব্রিটিশ সংবাদমাধ্যম বিবিসি বলছে, রুশ এই সাংবাদিক বেঁচে আছেন এবং ভালো আছেন।  রাশিয়ার প্রেসিডেন্ট ভ্লাদিমির পুতিনের কট্টর সমালোচক হিসেবে পরিচিত সাংবাদিক ব্যাবচেনকোকে বুধবার এক সংবাদ সম্মেলনে দেখা গেছে; যা ইউক্রেনের একটি টেলিভিশন চ্যানেল প্রচার করেছে।ইউক্রেনের সিকিউরিটি সার্ভিসের প্রধান ব্যাসিল রিটসাক সাংবাদিকদের বলেছেন, ‘রাশিয়ার অ্যাজেন্টদের চিহ্নিত করার জন্য এই খুনের পরিকল্পনা সাজানো হয়েছে।’‘ইউক্রেনের সিকিউরিটি সার্ভিসের তথ্য অনুযায়ী, রুশ সাংবাদিক আরকাডি ব্যাবচেনকোকে হত্যার নির্দেশ দিয়েছিল রাশিয়ার গোয়েন্দা বিভাগ।’এর আগে প্রকাশিত খবরে বলা হয়, ব্যাবচেনকোকে তার ফ্ল্যাটের প্রবেশ পথে রক্তাক্ত অবস্থা পড়ে থাকতে দেখা যায়। তার শরীরের পেছনের দিকে কয়েক রাউন্ড গুলিও করা হয়। পরে হাসপাতালে নেয়ার পথে মারা যায়। এসময় তার স্ত্রীর শরীর থেকেও রক্তপাত হয়।তবে তার এই খুনের গল্প যে সাজানো ছিল সেসম্পর্কে স্ত্রীকে কিছুই জানাননি ব্যাবচেনকো। তিনি বলেন, আমার স্ত্রীর কাছে বিশেষভাবে ক্ষমা চেয়েছি। তবে কীভাবে ভুয়া এই খুনের গল্প সাজানো হয়েছিল তা এখনো পরিষ্কার নয়।পুলিশ বলেছে, তারা অভিযান চালিয়ে এ ঘটনায় জড়িত সন্দেহে একজনকে গ্রেফতার করেছে।ক্রেমলিনের কট্টর সমালোচক ব্যাবচেনকো ২০১২ সালে দেশটির নির্বাচনে বিরোধীদের পরিকল্পনায় সাজানো প্রার্থী হন। সিরিয়া এবং ইউক্রেনে রাশিয়ার নেয়া পদক্ষেপের নিন্দা জানান তিনি। ২০১৭ সালে সামাজিক যোগাযোগমাধ্যমে পোস্ট দেয়ার কারণে রাশিয়া থেকে পালিয়ে যান তিনি।এসআইএস/পিআর</body>
</article>
