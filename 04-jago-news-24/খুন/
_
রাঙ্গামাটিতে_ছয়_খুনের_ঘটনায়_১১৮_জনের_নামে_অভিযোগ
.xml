<article>
  <headline>
রাঙ্গামাটিতে ছয় খুনের ঘটনায় ১১৮ জনের নামে অভিযোগ
</headline>
  <url>https://www.jagonews24.com/country/news/426381</url>
  <published_at>
</published_at>
  <category>খুন</category>
  <body>রাঙ্গামাটির নানিয়ারচরে ২৪ ঘণ্টার ব্যবধানে ছয় খুনের ঘটনায় দুটি অভিযোগ দায়ের করা হয়েছে। ১১৮ নাম উল্লেখ করে নানিয়ারচর থানায় অভিযোগ দুটি দায়ের করেন নানিয়ারচর উপজেলা চেয়ারম্যান শক্তিমান চাকমার দেহরক্ষী রুপম চাকমা ও ইউপিডিএফ’র (গণতান্ত্রিক) পক্ষ থেকে অর্চিন চাকমা।ইউপিডিএফ’র (গণতান্ত্রিক) পক্ষ থেকে দায়ের করা অভিযোগে ৭২ জনকে এবং পার্বত্য চট্টগ্রাম জনসংহতি সমিতির (এমএনলারমা) পক্ষ থেকে ৪৬ জনের নাম উল্লেখ করা হয়েছে।ইউপিডিএফ (গণতান্ত্রিক) দলের অন্যতম সদস্য লিটন চাকমা বিষয়টি নিশ্চিত করে বলেন, আমার দলের পক্ষ থেকে অর্চিন চাকমা বাদী হয়ে ইউপিডিএফ’র নেতা প্রসীত খীসা ও সাধারণ সম্পাদক রবি শংকর চাকমার নাম উল্লেখ করে ৭২ জনের নামে অভিযোগ দায়ের করেছেন।পার্বত্য চট্টগ্রাম জনসংহতি সমিতির (এমএন লারমা) সহ-সম্পাদক প্রশান্ত চাকমা আহত রুপম চাকমা বাদী হয়ে নানিয়ারচর থানায় অভিযোগ দায়ের করেছেন।রাঙ্গামাটির পুলিশ সুপার আলমগীর কবির বলেন, থানায় দুটি অভিযোগ দিয়ে গেছেন। তবে তা এখনও নথিভুক্ত করা হয়নি।প্রসঙ্গত, গত ৩ মে বৃহস্পতিবার সন্ত্রাসীদের গুলিতে নানিয়ারচর উপজেলা পরিষদ চেয়ারম্যান অ্যাডভোকেট শক্তিমান চাকমা দুর্বৃত্তের গুলিতে নিহত হন।উপজেলা চেয়রম্যান শক্তিমান চাকমা শেষকৃত্যে যোগ দিতে গিয়ে ইউনাইটেড পিপলস ডেমোক্রেটিক ফ্রন্ট (গণতান্ত্রিক) গ্রুপের প্রধান তপন জ্যোতি চাকমা ওরফে বর্মাসহ নিহত হন পাঁচজন।এএম/এমএস</body>
</article>
