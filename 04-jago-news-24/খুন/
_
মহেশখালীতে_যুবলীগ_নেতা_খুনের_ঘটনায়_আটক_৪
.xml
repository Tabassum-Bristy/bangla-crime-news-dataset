<article>
  <headline>
মহেশখালীতে যুবলীগ নেতা খুনের ঘটনায় আটক ৪
</headline>
  <url>https://www.jagonews24.com/country/news/446145</url>
  <published_at>
</published_at>
  <category>খুন</category>
  <body>কক্সবাজারের মহেশখালীর মাতারবাড়িতে যুবলীগ নেতা জিয়াবুল হক খুনের ঘটনায় পুলিশ সন্দেহভাজন ৪ জনকে আটক করেছে।আটকরা হলেন, মাতারবাড়ী সর্দার পাড়া গ্রামের আমির হোসেনের ছেলে ওবায়দুল মান্নান (২৩), মাইজপাড়া গ্রামের মৃত মাইজ্যা মিয়ার ছেলে মোস্তাক আহমদ (৪৫), মগডেইল গ্রামের বকসু মিয়ার ছেলে মো. আজম (২৪) ও সামশুল আলমের ছেলে মিরাজ উদ্দিন (২৩)।চিংড়ী প্রজেক্ট ও জমি সংক্রান্ত বিরোধের জেরে ১৫ আগস্ট বুধবার বিকেল মাতারবাড়ীর বাংলাবাজারে প্রকাশ্যে কুপিয়ে হত্যা করা হয় জিয়াবুলকে।মহেশখালী থানা পুলিশের ভারপ্রাপ্ত কর্মকর্তা (ওসি) প্রদীপ কুমার দাশ জানান, জিয়াবুল হত্যার ঘটনায় জড়িতদের আটক করতে বুধবার রাতেই মাতারবাড়ীতে অভিযান চালানো হয়। সেখানে অনেক তথ্য বিশ্লেষণের পর ৪ সন্দেহভাজনকে আটক করে জিজ্ঞাসাবাদ চলছে।তবে নিহতের পরিবার থেকে এখনো এজাহার না দেয়ায় মামলা হয়নি। রাতেই নিহতের দাফন শেষ হয়েছে। আটকদের বিরুদ্ধে নিহতের পরিবারের পক্ষ থেকে অভিযোগ পেলে আইনানুগ ব্যবস্থা নেয়া হবে।এদিকে পৃথক দুটি জানাজা শেষে বৃহস্পতিবার রাত ৯টার দিকে সামাজিক কবরস্থানে জিয়াবুলের দাফন সম্পন্ন হয়েছে।সায়ীদ আলমগীর/এফএ/পিআর</body>
</article>
