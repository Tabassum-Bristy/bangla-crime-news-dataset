<article>
  <headline>
সিনিয়র-জুনিয়র দ্বন্দ্বে প্রাণ গেল যুবকের
</headline>
  <url>https://www.jagonews24.com/national/news/330121</url>
  <published_at>
</published_at>
  <category>খুন</category>
  <body>রাজধানীর দারুস সালাম এলাকায় ছুরিকাঘাতে শাহীন (২০) নামে এক যু্বকের মৃত্যু হয়েছে।বৃহস্পতিবার রাতে এ ঘটনা ঘটে। দারুস সালাম থানার ভারপ্রাপ্ত কর্মকর্তা (ওসি) সেলিমুজ্জামান জাগো নিউজকে ঘটনার সত্যতা নিশ্চিত করেছেন।ঘটনাস্থলে উপস্থিত পুলিশ কর্মকর্তাদের বরাত দিয়ে তিনি জানান, সিনিয়র-জুনিয়রকে কেন্দ্র করে দারুস সালাম লালকুঠি এলাকায় শাহীনের বুকে ছুরিকাঘাত করে তার পরিচিত কয়েকজন যুবক। পরে মুমূর্ষু অবস্থায় স্থানীয় হাসপাতালে নেয়ার পথে মৃত্যু হয়।শাহীন তার পরিবারে সঙ্গে দারুস সালামের টোলারবাগ এলাকায় থাকতেন।ওসি জানান, শাহীনের মৃত্যুর বিষয়টি জানান বিষয়টি খতিয়ে দেখা হচ্ছে। মরদেহ ময়না তদন্তের জন্য ঢামেকে মর্গে রাখা হয়েছে। শুক্রবার সকালে ময়নাতদন্ত করে পরিবারের কাছে মরদেহ হস্তান্তর করা হবে।এআর/বিএ</body>
</article>
