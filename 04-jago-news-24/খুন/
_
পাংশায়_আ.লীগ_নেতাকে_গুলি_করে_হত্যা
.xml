<article>
  <headline>
পাংশায় আ.লীগ নেতাকে গুলি করে হত্যা
</headline>
  <url>https://www.jagonews24.com/country/news/497401</url>
  <published_at>
</published_at>
  <category>খুন</category>
  <body>রাজবাড়ীর পাংশায় পিকুল বিশ্বাস (৪০) নামে এক আওয়ামী লীগ নেতাকে কুপিয়ে ও গুলি করে হত্যা করেছে দুর্বৃত্তরা। বুধবার দিবাগত গভীর রাতে বাজার থেকে বাড়ি ফেরার পথে এ ঘটনা ঘটে।পিকুল বিশ্বাস ওই এলাকার মৃত জলিল বিশ্বাসের ছেলে ও সরিষা ইউনিয়ন পরিষদের বর্তমান চেয়ারম্যান আজমল আল বাহারের ছোট ভাই। তিনি ইউনিয়ন আওয়ামী লীগের সাংগঠনিক সম্পাদক।জানা গেছে, বুধবার দিবাগত রাত ১টার দিকে পিকুল বিশ্বাস সরিষা বাজার থেকে বাড়ি ফিরছিলেন। সে সময় পথে সন্ত্রাসীরা তার গতিরোধ করে গুলি করে ও কুপিয়ে আহত করে। তাকে উদ্ধার করে প্রথমে পাংশা উপজেলা স্বাস্থ্য কমপ্লেক্স ও পরে ফরিদপুর মেডিকেল কলেজ হাসপতালে নেয়া হলে কর্তব্যরত চিকিৎসক মৃত ঘোষণা করেন। কে বা কারা এ হত্যাকাণ্ড ঘটিয়েছে তা জানা যায়নি।অপরদিকে বৃহস্পতিবার সকালে একই ইউনিয়নের বাঘাচর এলাকার একটি পুকুর থেকে চাঁদনী (১৮) নামে এক গৃহবধূর মরদেহ উদ্ধার করেছে পুলিশ। চাঁদনী ওই এলাকার বিপ্লবের স্ত্রী।জানা গেছে, বাড়ির পাশের একটি পুকুরে চাঁদনীর ল‌াশ ভেসে থাকতে দেখে স্থানীয়রা পুলিশে খবর দেয়। পরে পুলিশ গিয়ে সেটি উদ্ধার করে ময়নাতদন্তের জন্য মর্গে পাঠিয়েছে।পাংশা থানা পুলিশের ওসি আহসান উল্লাহ জানান, পিকুল বিশ্বাসকে কে বা করা হত্যা করেছে তা জানা যায়নি। ঘটনার কারণ অনুসন্ধান চলছে। এছাড়া গৃহবধূ চাঁদনীর লাশ উদ্ধার করে মর্গে পাঠানো হয়েছে। ময়নাতদন্তের রিপোর্ট পেলে বিস্তারিত বলা যাবে।রুবেলুর রহমান/এফএ/জেআইএম</body>
</article>
