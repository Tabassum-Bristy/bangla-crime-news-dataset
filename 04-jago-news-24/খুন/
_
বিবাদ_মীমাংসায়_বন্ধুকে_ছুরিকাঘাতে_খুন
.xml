<article>
  <headline>
বিবাদ মীমাংসায় বন্ধুকে ছুরিকাঘাতে খুন
</headline>
  <url>https://www.jagonews24.com/country/news/318241</url>
  <published_at>
</published_at>
  <category>খুন</category>
  <body>ময়মনসিংহ শহরের বলাশপুর পালপাড়া এলাকায় ছুরিকাঘাতে সৌরভ (২৩) নামে এক দোকান কর্মচারী খুন হয়েছেন। এসময় গুরুতর আহত শহরের আটানি পুকুরপাড় এলাকার বাসিন্দা শুক্কুর আলীর হাসানকে (২২) ময়মনসিংহ মেডিকেল কলেজ হাসপাতালে ভর্তি করা হয়েছে। শুক্রবার রাত সাড়ে ৯টার দিকে এ ঘটনা ঘটে।নিহত সৌরভ শহরের নাটকঘরলেন এলাকার বাসিন্দা। তার বাবা হোটেল আমীর ইন্টারন্যাশনালের গার্ড বলে পুলিশ জানিয়েছে।এ ঘটনায় পুলিশ আটানি পুকুরপাড় এলাকার জাকির হোসেন নামে একজনকে আটক করেছে। বন্ধুদের মধ্যে কথাকাটাকাটি ও বিরোধের জেরে এ হত্যাকাণ্ড ঘটতে পারে বলে পুলিশ প্রাথমিকভাবে ধারণা করছে।কোতোয়ালি মডেল থানার ভারপ্রাপ্ত কর্মকর্তা (ওসি) কামরুল ইসলাম জানান, টাউনহল প্রাঙ্গণে আওয়ামী লীগের একটি অনুষ্ঠানে যাওয়াকে কেন্দ্র করে বন্ধুদের মধ্যে ঝগড়া হয়। এরপর অনুষ্ঠান শেষে দু’পক্ষই শহরের ভাটিকাশর পালপাড়া এলাকায় মীমাংশার জন্য বসে।কিন্তু সেখানে কোনো সুরাহা না হওয়ায় দোকান কর্মচারী সৌরভ ও হাসানকে উপর্যুপরি ছরিকাঘাত করে পালিয়ে যায়। এসময় তাদের ডাক-চিৎকারে স্থানীয়রা এগিয়ে এসে তাদের রক্তাক্ত অবস্থায় উদ্ধার করে ময়মনসিংহ মেডিকেল কলেজ হাসপাতালে নিয়ে গেলে কর্তব্যরত চিকিৎসক সৌরভকে মৃত ঘোষণা করে। এখবর ছড়িয়ে পড়লে হতাহতদের স্বজনরা হাসপাতালে ভিড় জমান। এঘটনায় দু’পক্ষের মধ্যে উত্তেজনা বিরাজ করছে।আতাউল করিম খোকন/এফএ/এমএস</body>
</article>
