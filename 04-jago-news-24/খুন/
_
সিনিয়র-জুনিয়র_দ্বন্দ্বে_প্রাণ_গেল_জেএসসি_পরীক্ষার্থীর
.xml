<article>
  <headline>
সিনিয়র-জুনিয়র দ্বন্দ্বে প্রাণ গেল জেএসসি পরীক্ষার্থীর
</headline>
  <url>https://www.jagonews24.com/national/news/364849</url>
  <published_at>
</published_at>
  <category>খুন</category>
  <body>রাজধানীর চকবাজার এলাকায় সিনিয়র-জুনিয়র দ্বন্দ্বে প্রাণ গেল হাসান (১৬) নামে জুনিয়র স্কুল সার্টিফিকেটের (জেএসসি) এক পরীক্ষার্থীর। শুক্রবার রাতে চকবাজারের চাঁদনী ঘটে তর্ক-বিতর্ককে কেন্দ্র করে ছুরিকাঘাতের ঘটনা ঘটে।শনিবার সকালে ঢাকা মেডিকেল কলেজ (ঢামেক) হাসপাতালে মৃত্যু হয় হাসানের। হাসান তার পরিবারের সঙ্গে লালবাগের পোস্তায় থাকত।ঢামেক ক্যাম্প পুলিশের ইনচার্জ উপ-পরিদর্শক (এসআই) বাচ্চু মিয়া জাগো নিউজকে বিষয়টি নিশ্চিত করেছেন।সহপাঠীদের বরাত দিয়ে হাসানের বাবা মো. আলী জানান, হাসান স্থানীয় একটি স্কুলে এবার জেএসসি পরীক্ষার্থী ছিল। শুক্রবার চাঁদনী ঘটের শিশু হাসপাতালের গলিতে সিনিয়র-জুনিয়র বিতর্ককে কেন্দ্র আলীসহ তিন-চারজন মিলে হাসানের পেটে ছুরিকাঘাত করে পালিয়ে যায়। পরে গুরুতর আহত অবস্থায় স্থানীয়রা তাকে উদ্ধার করে ঢামেক হাসপাতালে ভর্তি করলে শনিবার ভোরে তার মৃত্যু হয়।ময়নাতদন্তের জন্য মরদেহ ঢামেক হাসপাতাল মর্গে রাখা হয়েছে বলে জানিয়েছেন এসআই বাচ্চু মিয়া।এআর/বিএ/আরআইপি</body>
</article>
