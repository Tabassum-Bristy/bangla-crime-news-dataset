<article>
  <headline>
৪ মাস পর কবর থেকে তোলা হলো মরদেহ
</headline>
  <url>https://www.jagonews24.com/country/news/315730</url>
  <published_at>
</published_at>
  <category>খুন</category>
  <body>জয়পুরহাটের পাঁচবিবি উপজেলার রুনিহালী গ্রামের মমি আক্তার (২৭) নামের এক গৃহবধূর মরদেহ আদালতের নির্দেশে দাফনের প্রায় চার মাস পর কবর থেকে তোলা হয়েছে।সোমবার দুপুরে নির্বাহী ম্যাজিস্ট্রেটের উপস্থিতিতে সিআইডি পুলিশ তার মরদেহ তুলে ময়নাতদন্তের জন্য মর্গে পাঠায়।নিহতের পরিবার জানায়, উপজেলার লকনাহার গ্রামের বেলাল হোসেনের ছেলে মেহেদী হাসানের সঙ্গে ২০১১ সালের মার্চ মাসে রুনিহালী গ্রামের দিনমজুর মমতাজের মেয়ে মমি আক্তারের বিয়ে হয়।নিহতের পরিবার ও এলাকাবাসী জানায়, বিয়ের পর থেকেই যৌতুকের জন্য স্বামী মেহেদী মমিকে প্রায় মারধর করত। গত ১১ এপ্রিল মঙ্গলবার মমিকে ঘরে আটকে বেধড়ক মারধর করলে একপর্যায়ে তার মৃত্যু হয়।এ অবস্থায় মমির বাবাকে ফোন করে জানানো হয় তার মেয়ে অসুস্থ হয়ে মারা গেছে। বিষয়টি সন্দেহজনক হওয়ায় মমির বাবা বাদী হয়ে জেলা আদালতে হত্যা মামলা করেন।পরে আদালতের নির্দেশে ম্যাজিস্ট্রেট বি এম তারিক-উজ জামানের উপস্থিতিতে মমির মরদেহ কবর থেকে উত্তোলন করে ময়নাতদন্তের জন্য জয়পুরহাট জেলা আধুনিক হাসপাতাল মর্গে পাঠানো হয়।রাশেদুজ্জামান/এএম/পিআর</body>
</article>
