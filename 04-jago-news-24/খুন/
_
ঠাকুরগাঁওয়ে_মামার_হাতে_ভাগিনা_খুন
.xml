<article>
  <headline>
ঠাকুরগাঁওয়ে মামার হাতে ভাগিনা খুন
</headline>
  <url>https://www.jagonews24.com/country/news/433890</url>
  <published_at>
</published_at>
  <category>খুন</category>
  <body>ঠাকুরগাঁও সদর উপজেলার রহিমানপুর গোয়ালপাড়া এলাকায় মামা বীরেনের (৫৫) হাতে খুন হয়েছেন ভাগিনা ধরণী (৪৮)।শুক্রবার সকালে বীরেনের রহিমানপুর গোয়ালপাড়া এলাকায় নিজ বাসায় এ ঘটনা ঘটে।পুলিশ ও এলাকাবাসী সূত্রে জানা যায়, সকালে বীরেনের জামাই ও মেয়ের সঙ্গে ভাগিনা ধরণীর কথা কাটাকাটি হয়। এতে বীরেন তার ভাগিনার উপর রেগে গিয়ে ধরণীকে বাড়িতে ডেকে বেধড়ক মারপিট করেন। এ সময় ধরণী অচেতন হয়ে পড়লে এলাকাবাসী তাকে উদ্ধার করে ঠাকুরগাঁও আধুনিক সদর হাসপাতালে ভর্তি করে।পরে উন্নত চিকিৎসার জন্য কর্তব্যরত চিকিৎসক ধরণীকে রংপুরে রেফার্ড করেন। রংপুরে নেয়ার পথে ধরণীর মৃত্যু হলে তার মরদেহ ঠাকুরগাঁও আধুনিক সদর হাসপাতাল মর্গে এনে রাখা হয়।ঠাকুরগাঁও সদর থানার ভারপ্রাপ্ত কর্মকর্তা (ওসি) আব্দুল লতিফ মিয়া বলেন, এ বিষয়ে তদন্ত চলছে। পরবর্তীতে তদন্ত সাপেক্ষে আইনানুগ ব্যবস্থা গ্রহণ করা হবে।রবিউল এহসান রিপন/এফএ/পিআর</body>
</article>
