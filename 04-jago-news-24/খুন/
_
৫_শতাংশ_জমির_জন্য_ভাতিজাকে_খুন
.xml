<article>
  <headline>
৫ শতাংশ জমির জন্য ভাতিজাকে খুন
</headline>
  <url>https://www.jagonews24.com/country/news/503429</url>
  <published_at>
</published_at>
  <category>খুন</category>
  <body>ময়মনসিংহের ঈশ্বরগঞ্জে জমি সংক্রান্ত বিরোধের জেরে চাচার দায়ের কোপে খুন হয়েছেন ভাতিজা গোলাপ মিয়া (৩০)। মঙ্গলবার রাত ৮টার দিকে উপজেলার সোহাগী ইউনিয়নের বগাপুতা গ্রামে এ ঘটনা ঘটে।স্থানীয়রা জানায়, উপজেলার সোহাগী ইউনিয়নের বগাপুতা গ্রামের রহমত আলীর সঙ্গে গোলাপ মিয়ার বাবা রহিম উদ্দিনের পারিবারিক ৫ শতাংশ জমি নিয়ে দীর্ঘদিন ধরে বিরোধ চলছিল। এ নিয়ে বেশ কয়েকবার স্থানীয়ভাবে সালিশ বৈঠক হলেও কোনো মীমাংসা হয়নি।মঙ্গলবার রাত ৮টার দিকে একই বিষয় নিয়ে দুই পরিবারের মধ্যে কথা কাটাকাটির এক পর্যায়ে চাচা রহমত আলী ও তার ছেলেরা ধারালো দা দিয়ে গোলাপ মিয়ার উপর হামলা করে এলোপাথারি কুপিয়ে আহত করেন। পরে স্থানীয়রা মুমূর্ষু অবস্থায় গোলাপকে উদ্ধার করে ঈশ্বরগঞ্জ উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন। ঘটনার পর থেকে রহমত আলীর পরিবারের লোকজন পলাতক রয়েছে।ঈশ্বরগঞ্জ থানার ভারপ্রাপ্ত কর্মকর্তা (ওসি) আহমেদ কবির জানান, খবর পেয়ে ঘটনাস্থলে পুলিশ পাঠানো হয়েছে। মরদেহ উদ্ধার করা হয়েছে। এখনও কেউ আটক হয়নি।রকিবুল হাসান রুবেল/এফএ/পিআর</body>
</article>
