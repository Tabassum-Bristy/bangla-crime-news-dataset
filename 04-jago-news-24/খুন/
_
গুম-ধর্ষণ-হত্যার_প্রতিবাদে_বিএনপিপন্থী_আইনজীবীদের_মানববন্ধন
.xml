<article>
  <headline>
গুম-ধর্ষণ-হত্যার প্রতিবাদে বিএনপিপন্থী আইনজীবীদের মানববন্ধন
</headline>
  <url>https://www.jagonews24.com/law-courts/news/513918</url>
  <published_at>
</published_at>
  <category>খুন</category>
  <body>টাঙ্গাইল জেলা আইনজীবী সমিতির সিনিয়র সদস্য অ্যাডভোকেট মিয়া মো. হাসান আলীকে গুমের পর হত্যাসহ সারাদেশে ধর্ষণ, হত্যা, গুম এবং আইন-শৃঙ্খলা পরিস্থিতির অবনতির প্রতিবাদে সুপ্রিম কোর্ট বারের সামনে মানববন্ধন ও বিক্ষোভ সমাবেশ করেছেন আইনজীবীরা।বিএনপি সমর্থক আইনজীবীদের সংগঠন গণতন্ত্র ও খালেদা জিয়ার মুক্তি আইনজীবী আন্দোলন দেশের আইন-শৃঙ্খলা পরিস্থিতির চরম অবনতি হয়েছে উল্লেখ করে এর প্রতিবাদে এ মানববন্ধন ও প্রতিবাদ সভার আয়োজন করে। সোমবার বেলা ১টা থেকে ২টা পর্যন্ত এ কর্মসূচিতে শতাধিক আইনজীবী অংশ নেন।কর্মসূচিতে অংশ নিয়ে বক্তারা বলেন, দেশের মানুষের জানমালের কোনো নিরাপত্তা নেই। পত্রিকার পাতা খুললেই গুম, খুন, হত্যা ও ধর্ষণেরই খবর পাওয়া যাচ্ছে। দেশের আইন-শৃঙ্খলা পরিস্থিতির চরম অবনতির দায় নিয়ে অবিলম্বে সরকারকে পদত্যাগ করে জাতীয় সংসদ নির্বাচন দেওয়া দরকার।সংগঠনের চেয়ারম্যান তৈমুর আলম খন্দকারের সভাপতিত্বে অনুষ্ঠিত মানববন্ধন ও প্রতিবাদ সভায় সংগঠনের সুপ্রিম কোর্ট ইউনিটের চেয়ারম্যান গিয়াস উদ্দিন আহম্মেদ, মহাসচিব এ বি এম রফিকুল হক তালুকদার রাজা, বিকল্প ধারার মহাসচিব শাহ আহমেদ বাদল, সংগঠনের কো-চেয়ারম্যান আবেদ রাজা, সুপ্রিম কোর্ট ইউনিটের সম্পাদক আইয়ুব আলী আশরাফী, সংগঠনের সিনিয়র যুগ্ম মহাসচিব আনিছুর রহমান খান, কো-চেয়ারম্যান শহিদুল ইসলাম, ভাইস চেয়ারম্যান ড. ওয়াছিল উদ্দিন বাবু, মোহাম্মদ আলী, মো. কামাল হোসেন, মনির হোসেন, মতিলাল ব্যাপারী, আবদুল মতিন মন্ডল, নাছির উদ্দিন খান সম্রাট, নাজমুল হাসান, নাহিদ জুলতানা, মো. শাফিউর রহমান শাফি, ব্যারিস্টার আতিকুর রহমান, ব্যারিস্টার মারিয়াম খন্দকার, মোস্তফা কামাল, মো. জোবায়ের, ইমদাদুল হক, নাসিমুল হাসান মন্ডল, মো. আবদুল্লাহ প্রমুখ অংশগ্রহণ করেন।সুপ্রিম কোর্ট বার সম্পাদকের নিন্দাএদিকে নিখোঁজের ছয়দিন পর বিশিষ্ট মুক্তিযোদ্ধা ও আইনজীবী মো. হাসান আলী রেজার মরদেহ লৌহজং নদী থেকে উদ্ধার হওয়ার ঘটনায় তীব্র নিন্দা, ক্ষোভ, প্রতিবাদ ও অবিলম্বে এ হত্যাকাণ্ডে প্রকৃত খুনিদের গ্রেফতারের দাবি জানিয়েছেন সুপ্রিম কোর্ট আইনজীবী সমিতির সম্পাদক ব্যারিস্টার এ এম মাহবুব উদ্দিন খোকন।সোমবার এক বিবৃতিতে তদন্ত করে আইনজীবী হাসান আলী হত্যার মূল রহস্য অনতিবিলম্বে আইনজীবী সমাজ তথা জনসাধারণের কাছে প্রকাশ করার জন্য সরকার ও সংশ্লিষ্ট আইন-শৃঙ্খলা বাহিনীর প্রতি জোর দাবি জানান তিনি।এফএইচ/আরএস/জেআইএম</body>
</article>
