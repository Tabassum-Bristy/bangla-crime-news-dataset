<article>
  <headline>
গাছ নিয়ে দ্বন্দ্বে কৃষককে কুপিয়ে হত্যা
</headline>
  <url>https://www.jagonews24.com/country/news/505205</url>
  <published_at>
</published_at>
  <category>খুন</category>
  <body>লালমনিরহাটে জমি নিয়ে বিরোধের জেরে মঞ্জু মিয়া (৪৫) নামে এক কৃষককে কুপিয়ে হত্যা করা হয়েছে। এ ঘটনায় পুলিশ তপু রায় (২৫) ও তার বন্ধু নিতাই চন্দ্রকে (১৮) আটক করেছে।বৃহস্পতিবার রাত ১০টার দিকে লালমনিরহাট সদর উপজেলার মোঘলহাট ইউনিয়নের মেঘারাম গ্রামে এ ঘটনা ঘটে। নিহত মঞ্জু ওই গ্রামের আজগার আলীর ছেলে।পুলিশ জানায়, মঞ্জু মিয়ার সঙ্গে জমির সীমানায় একটি গাছের মালিকানা নিয়ে বিরোধ বাঁধে তার প্রতিবেশী সচিন রায়ের। এ ঘটনায় বৃহস্পতিবার বিকেলে তাদের ঝগড়া হলে স্থানীয়ভাবে সমাধানও হয়।কিন্তু সেই সমাধান মানতে নারাজ সচিন রায়ের ছেলে তপু রায় (১৮)। রাতে স্থানীয় মেঘারাম বাজার থেকে বাড়ি ফিরছিলেন মঞ্জু মিয়া। এ সময় রাস্তায় ওৎপেতে থাকা তপু রায় মঞ্জুর পথরোধ করে পেটে ছুরিকাঘাত করে পালিয়ে যায়। পরে স্থানীয়রা আহত মঞ্জুকে আশংকাজনক অবস্থায় উদ্ধার করে লালমনিরহাট সদর হাসপাতালে নিয়ে গেলে চিকিৎসক তাকে মৃত ঘোষণা করেন।লালমনিরহাট সদর থানা পুলিশের ভারপ্রাপ্ত কর্মকর্তা (ওসি) মাহফুজ আলম ঘটনার সত্যতা নিশ্চিত করে বলেন, ঘটনার সঙ্গে জড়িত দুইজনকে আটক করা হয়েছে।রবিউল হাসান/এফএ/পিআর</body>
</article>
