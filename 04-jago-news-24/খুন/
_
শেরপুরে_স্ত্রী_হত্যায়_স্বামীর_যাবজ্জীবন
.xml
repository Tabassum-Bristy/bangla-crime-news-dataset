<article>
  <headline>
শেরপুরে স্ত্রী হত্যায় স্বামীর যাবজ্জীবন
</headline>
  <url>https://www.jagonews24.com/country/news/406632</url>
  <published_at>
</published_at>
  <category>খুন</category>
  <body>শেরপুরে যৌতুক না পেয়ে স্ত্রীকে নির্যাতন করে হত্যার দায়ে আনসার আলী ওরফে সর্বেশ আলী (২৮) নামে এক ব্যক্তির যাবজ্জীবন কারাদণ্ড দিয়েছেন আদালত। সেই সঙ্গে তাকে ১০ হাজার টাকা জরিমানা ও অনাদায়ে আরও ৬ মাসের কারাদণ্ড দেয়া হয়।রোববার বিকেলে শেরপুরের নারী ও শিশু নির্যাতন দমন ট্রাইব্যুনালের ভারপ্রাপ্ত বিচারক মোহাম্মদ মুসলেহ উদ্দিন এ রায় ঘোষণা করেন। দণ্ডপ্রাপ্ত সর্বেশ আলী পাকুরিয়া ইউনিয়নের লোকায়ের পাড় গ্রামের মো. মজিবর রহমানের ছেলে।ট্রাইব্যুনালের পিপি অ্যাডভোকেট গোলাম কিবরিয়া বুলু বলেন, ২০১৪ সালের ১৮ ডিসেম্বর বৃহস্পতিবার সন্ধ্যায় যৌতুক না পেয়ে স্ত্রীকে নির্যাতন করে হত্যা করে আসামি আনসার আলী।এ ঘটনায় নিহত গৃহবধূর বাবা আব্দুল খালেক বাদী হয়ে আনসার আলীর বাবা-মা ও ভাইসহ চারজনের নামে শেরপুর সদর থানায় হত্যা মামলা করেন।২০১৫ সালের ২৫ মার্চ থানা পুলিশের উপ-পরিদর্শক মো. শফিকুল ইসলাম তদন্ত শেষে চারজনের নামে আদালতে চার্জশিট দেন। সাক্ষ্য প্রমাণ শেষে রোববার রায় দেন আদালত।হাকিম বাবুল/এএম/আরআইপি</body>
</article>
