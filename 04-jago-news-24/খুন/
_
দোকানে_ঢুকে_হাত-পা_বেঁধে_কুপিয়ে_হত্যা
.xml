<article>
  <headline>
দোকানে ঢুকে হাত-পা বেঁধে কুপিয়ে হত্যা
</headline>
  <url>https://www.jagonews24.com/country/news/476924</url>
  <published_at>
</published_at>
  <category>খুন</category>
  <body>আশুলিয়ায় নিজের মুদি দোকান থেকে এক ব্যক্তির মরদেহ উদ্ধার করেছে পুলিশ। বৃহস্পতিবার ভোরে চানগাঁও এলাকা থেকে তার মরদেহটি উদ্ধার করা হয়।দোকানে ঢুকে হাত-পা বেঁধে ধারালো অস্ত্র দিয়ে কুপিয়ে হত্যা করা হয়েছে তাকে। এ ঘটনায় এখন পর্যন্ত ৩ জনকে আটক করেছে পুলিশ।নিহত ওসমান গনি প্রামানিক চানগাঁও এলাকার আজিজুর রহমান প্রামানিকের ছেলে। আটকরা হলেন- একই এলাকার সোহেল ও তার সহযোগী খুলনা জেলার রুবেল ও শিপন।আশুলিয়া থানার এসআই ফজিকুল ইসলাম জানান, কিছুদিন আগে মোবাইল ফোনে ফ্লেক্সিলোডে টাকা দেয়া নিয়ে স্থানীয় সোহেলের সঙ্গে বাকবিতণ্ডা হয় নিহত দোকানির। সেই সূত্র ধরেই ওসমান গনিকে হত্যার পরিকল্পনা করে সোহেল।আল-মামুন/এফএ/এমকেএইচ</body>
</article>
