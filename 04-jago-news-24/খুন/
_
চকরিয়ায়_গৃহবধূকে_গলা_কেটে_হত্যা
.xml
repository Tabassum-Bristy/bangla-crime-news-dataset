<article>
  <headline>
চকরিয়ায় গৃহবধূকে গলা কেটে হত্যা
</headline>
  <url>https://www.jagonews24.com/country/news/512267</url>
  <published_at>
</published_at>
  <category>খুন</category>
  <body>কক্সবাজারের চকরিয়ায় গৃহবধূকে জবাই করে হত্যা করা হয়েছে। ওই সময় গৃহবধূ ছাড়া পরিবারের অন্য কোনো সদস্য উপস্থিত ছিলেন না। এ সুযোগে দুর্বৃত্তরা ওই নারীর ওপর নৃশংসতাও চালায়।সোমবার রাত ৯টার দিকে উপজেলার হারবাং ইউনিয়নের দুই নম্বর ওয়ার্ডের শান্তিনগর মুসলিম পাড়ায় এ ঘটনা ঘটে। খুনের শিকার নাজমা বেগম (৪৫) হারবাং ইউনিয়নের দুই নম্বর ওয়ার্ডের শান্তিনগর মুসলিম পাড়ার রিকশাচালক কলিম উল্লাহর স্ত্রী। দাম্পত্য জীবনে তাদের ২ ছেলে ও এক কন্যা সন্তান রয়েছে।খবর পেয়ে ঘটনাস্থলে যান চকরিয়া থানার ওসি মো. হাবিবুর রহমানের নেতৃত্বে পুলিশ দল। এ সময় হারবাং পুলিশ ফাঁড়ির ইনচার্জ সমীর চন্দ্র সরকার, ইউনিয়ন পরিষদ চেয়ারম্যান মিরানুল ইসলাম মিরান উপস্থিত ছিলেন।হারবাং ইউনিয়ন পরিষদ চেয়ারম্যান মিরানুল ইসলাম মিরান বলেন, ওই নারী বা স্বামীর সাথে কোনো বিষয়ে কারো বিরোধ রয়েছে বলে শুনিনি। তাই এই হত্যাকাণ্ডের পেছনে কি রহস্য তা এখনই বলা যাচ্ছে না। তবে পুলিশের তদন্তে রহস্য বেরিয়ে আসবে।হারবাং পুলিশ ফাঁড়ির ইনচার্জ সমীর চন্দ্র সরকার বলেন, খুন হওয়া নারীর মরদেহ উদ্ধারের পর সুরতহাল প্রতিবেদন তৈরি শেষে ময়নাতদন্তের জন্য কক্সবাজার সদর হাসপাতাল মর্গে পাঠানো হয়েছে।চকরিয়া থানার ভারপ্রাপ্ত কর্মকর্তা (ওসি) মো. হাবিবুর রহমান বলেন, হত্যাকাণ্ডটি রহস্যজনক। তাই সম্ভাব্য একাধিক বিষয় মাথায় রেখেই পুলিশ তদন্ত কার্যক্রম শুরু করেছে এবং ঘটনায় সন্দেহভাজনদের গ্রেফতারে পুলিশের একাধিক দল মাঠে রয়েছে।এমআরএম</body>
</article>
