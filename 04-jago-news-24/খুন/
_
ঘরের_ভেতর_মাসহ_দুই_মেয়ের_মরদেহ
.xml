<article>
  <headline>
ঘরের ভেতর মাসহ দুই মেয়ের মরদেহ
</headline>
  <url>https://www.jagonews24.com/national/news/424743</url>
  <published_at>
</published_at>
  <category>খুন</category>
  <body>রাজধানীর মিরপুরের বাংলা কলেজের পাশের সি টাইপ সরকারি কোয়ার্টারের একটি বাসা থেকে মাসহ দুই মেয়ের মরদেহ উদ্ধার করেছে পুলিশ। সোমবার সন্ধ্যায় মরদেহগুলো উদ্ধার করা হয়।নিহতরা হলেন কৃষি সম্প্রসারণ অধিদফতরের কোষাধ্যক্ষ জেসমিন আকতার, তার দ্বিতীয় শ্রেণিপড়ুয়া মেয়ে হাবিবা তাসনিম হিমি (৮) ও ছোট মেয়ে আবিদা তাসনিম হানি (৪)।সোমবার বিকেল ৪টা থেকে ৫টার মধ্যে কোয়ার্টারের ১৩৪নং ভবনের চারতলার বাসায় এ ঘটনা ঘটে।জেসমিন আকতারের স্বামীর নাম হাসিবুল ইসলাম। তিনি জাতীয় সংসদ ভবনের অ্যাসিস্ট্যান্ট লেজিসলেটিভ ড্রাফটম্যান বলে জানা গেছে।পুলিশের মিরপুর বিভাগের দারুস সালাম জোনের সিনিয়র এসি জাহাঙ্গীর আলম নিহত নারীর স্বামীর বরাত দিয়ে জানান, স্বামী দরজার ভেতর থেকে লক করা দেখে দরজা ভেঙে ভেতরে ঢুকে তিনজনের মরদেহ দেখতে পান।তিনি আরও বলেন, আত্মহত্যা নাকি হত্যা তা এখনো নিশ্চিত হওয়া যায়নি।জেইউ/এসএইচএস/বিএ/এমএস</body>
</article>
