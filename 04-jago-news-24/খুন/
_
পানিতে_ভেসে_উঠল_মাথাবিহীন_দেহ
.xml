<article>
  <headline>
পানিতে ভেসে উঠল মাথাবিহীন দেহ
</headline>
  <url>https://www.jagonews24.com/country/news/518275</url>
  <published_at>
</published_at>
  <category>খুন</category>
  <body>জামালপুরের ইসলামপুর উপজেলায় নিখোঁজের দুইদিন পর হাসেন আলী (৫২) নামে এক ব্যক্তির মাথা ও দেহ বিচ্ছিন্ন অবস্থায় দুটি স্থান থেকে উদ্ধার করেছে পুলিশ।নিহত হাসেন আলী ইসলামপুর উপজেলার গোয়ালের চর ইউনিয়নের সভুকুরা গ্রামের মৃত ইয়াজ উদ্দিনের ছেলে। তিনি মাটির হাঁড়ি-পাতিল বিক্রি করতেন।গত শুক্রবার (২ আগস্ট) সন্ধ্যায় বাড়ি থেকে বের হয়ে আর ফেরেননি হাসেন আলী। স্বজনরা বিভিন্ন স্থানে খোঁজাখুঁজি করেও তার সন্ধান পাননি।মেলান্দহ থানা পুলিশের ভারপ্রাপ্ত কর্মকর্তা (ওসি) রেজাউল করিম বলেন, রোববার সকালে মেলান্দহ উপজেলার ডেফলা ব্রিজের কাছে মাথাবিহীন একটি দেহ ব্রহ্মপুত্র নদের পানিতে ভাসতে দেখে স্থানীয়রা। পরে খবর পেয়ে মাথাবিহীন দেহটি উদ্ধার করে পুলিশ। এরপর নিহতের মাথার সন্ধান শুরু করা হয়।ইসলামপুর থানা পুলিশের ভারপ্রাপ্ত কর্মকর্তা (ওসি) আব্দুল্লাহ আল মামুন বলেন, মেলান্দহে উদ্ধার হওয়া দেহের মাথা দুপুরে ইসলামপুরের উত্তর দরিয়াবাদ এলাকায় ব্রহ্মপুত্র নদের শাখা নদী থেকে উদ্ধার করা হয়। পরে নিহতের মাথা ও দেহ ময়নাতদন্তের জন্য জামালপুর মর্গে পাঠানো হয়েছে। হাসেন আলীকে হত্যা করে নদীতে ভাসিয়ে দেয়া হয়েছে বলেও জানান ওসি আব্দুল্লাহ আল মামুন।আসমাউল আসিফ/এএম/এমএস</body>
</article>
