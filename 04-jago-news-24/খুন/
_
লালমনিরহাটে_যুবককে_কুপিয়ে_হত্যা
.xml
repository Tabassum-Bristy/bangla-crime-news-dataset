<article>
  <headline>
লালমনিরহাটে যুবককে কুপিয়ে হত্যা
</headline>
  <url>https://www.jagonews24.com/country/news/473982</url>
  <published_at>
</published_at>
  <category>খুন</category>
  <body>লালমনিরহাট সদর উপজেলায় স্বপন চন্দ্র (২৪) নামে এক যুবককে কুপিয়ে হত্যা করেছে দুর্বৃত্তরা। মঙ্গলবার সকালে সদর উপজেলার বড়বাড়ি ইউনিয়নের কিংবিদ্যাবাগিস এলাকা থেকে তার মরদেহ উদ্ধার করেছে পুলিশ।নিহত স্বপন চন্দ্র ওই এলাকার বিনোদ চন্দ্রের ছেলে।পুলিশ জানায়,সোমবার সন্ধ্যায় বাজারে গিয়েও বাড়ি ফিরেনি স্বপন। পরদিন মঙ্গলবার সকালে স্থানীয়রা বাড়ির অদূরে ফসলি জমিতে তার মরদেহ দেখতে পেয়ে পুলিশে খবর দেয়। পুলিশ মরদেহটি উদ্ধার করে লালমনিরহাট সদর হাসপাতাল মর্গে পাঠায়।নিহত স্বপনের মাথায় ধারালো অস্ত্রের আঘাতের বেশ কিছু চিহ্ন রয়েছে। দুর্বৃত্তরা মাথায় ধারালো অস্ত্র দিয়ে কুপিয়ে মৃত্যু নিশ্চিত করে পালিয়ে গেছে বলে প্রাথমিকভাবে ধারণা করছে পুলিশ।লালমনিরহাট সদর থানা পুলিশের ভারপ্রাপ্ত কর্মকর্তা (ওসি) মাহফুজ আলম ঘটনার সত্যতা নিশ্চিত করে বলেন, হত্যার রহস্য উৎঘাটন ও ঘাতকদের গ্রেফতারের চেষ্টা চলছে।রবিউল হাসান/আরএআর/জেআইএম</body>
</article>
