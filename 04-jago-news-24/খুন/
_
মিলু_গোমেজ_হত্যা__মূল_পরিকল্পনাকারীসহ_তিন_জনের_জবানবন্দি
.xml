<article>
  <headline>
মিলু গোমেজ হত্যা : মূল পরিকল্পনাকারীসহ তিন জনের জবানবন্দি
</headline>
  <url>https://www.jagonews24.com/law-courts/news/394027</url>
  <published_at>
</published_at>
  <category>খুন</category>
  <body>রাজধানীর তেজগাঁওয়ে খ্রিষ্টান বৃদ্ধা মিলু গোমেজ হত্যার মূল পরিকল্পনাকারী জয়নালসহ তিনজন আদালতে স্বীকারোক্তিমূলক জবানবিন্দ দিয়েছেন।মঙ্গলবার তিনজনকে ঢাকা মুখ্য মহানগর হাকিম আদালতে হাজির করে জবানবন্দি রেকর্ডের আবেদন করেন মামলা তদন্তকারী কর্মকর্তা তেজগাঁও থানার উপ-পরিদর্শক ফারুক উল ইসলাম।আবেদনের প্রেক্ষিতে ঢাকা মহানগর হাকিম জিয়ারুল ইসলাম আসামি জামির হোসেনের, মহানগর হাকিম এ এইচ এম তোয়াহা আসামি নাইম ইসলামের এবং মহানগর হাকিম সুব্রত ঘোষ শুভ আসামি পারভেজ মোশারফের জবানবন্দি রেকর্ড করেন। জবানবন্দি রেকর্ড শেষে তাদের কারাগারে পাঠানো আদেশ দেন আদালত।তেজগাঁও থানার আদালতের সাধারণ নিবন্ধন কর্মকর্তা পুলিশের উপ-পরিদর্শক তাহেরা বেগম জাগো নিউজকে বিষয়টি নিশ্চিত করেছেন।পুলিশের তেজগাঁও বিভাগের উপ-কমিশনার (ডিসি) বিপ্লব কুমার সরকার জাগো নিউজকে জানান, নিহতের বাড়ির কেয়ারটেকার জয়নাল। মূলত জয়নালের পরিকল্পনায় অর্থ ও স্বর্ণালঙ্কার লুটের উদ্দেশ্যে শুক্রবার সকালে আরজতপাড়ার বাড়িতে ঢুকে মিলু গোমেজকে গলা কেটে হত্যা করা হয়। জয়নালকে সহযোগিতা করে পারভেজ ও নাইম। ওই ঘটনায় আহত মিলু গোমেজের স্বামী অনীল গোমেজ মহখালীর একটি হাসপাতালে চিকিৎসাধীন রয়েছেন।উল্লেখ্য, গত শুক্রবার রাজধানীর তেজগাঁওয়ের খ্রিষ্টান গলির ৩৮, আরজতপাড়ার তিনতলা বাড়িতে মিলু মিলরেট গোমেজকে (৬৫) গলা কেটে হত্যা করা হয়। নিহতের স্বামী হিউবার্ড অনিল গোমেজ (৭৮) আমেরিকান দূতাবাসের স্টোর শাখার সাবেক স্টোর ম্যানেজার ছিলেন। নিহতের চার ছেলের মধ্যে তিনজন কানাডা ও একজন যুক্তরাষ্ট্র প্রবাসী। ওই ফ্ল্যাটে তারা স্বামী-স্ত্রী থাকতেন।জেএ/এএইচ/আইআই</body>
</article>
