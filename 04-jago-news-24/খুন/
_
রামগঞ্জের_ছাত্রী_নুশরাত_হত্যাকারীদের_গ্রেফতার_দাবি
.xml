<article>
  <headline>
রামগঞ্জের ছাত্রী নুশরাত হত্যাকারীদের গ্রেফতার দাবি
</headline>
  <url>https://www.jagonews24.com/country/news/417977</url>
  <published_at>
</published_at>
  <category>খুন</category>
  <body>লক্ষ্মীপুরের রামগঞ্জে মাদরাসাছাত্রী নুশরাত জাহানের (৮) হত্যাকারীদের গ্রেফতারের দাবিতে মানববন্ধন করা হয়েছে। বুধবার বিকেলে উপজেলার নোয়াগাঁও ইউনিয়নের সর্বস্তরের জনগণের ব্যানারে এ কর্মসূচির আয়োজন করা হয়।এদিকে, নুশরাতকে হত্যার আগে ধর্ষণ করা হয়েছে বলে আলামত পেয়েছেন ময়নাতদন্তকারী চিকিৎসক। সোমবার (২৬ মার্চ) রাতে নিহতের মা রেহানা বেগম বাদী হয়ে অজ্ঞাতদের আসামি করে রামগঞ্জ থানায় হত্যা মামলা করেন।নিহত নুশরাত উপজেলার নোয়াগাঁও ইউনিয়নের প্রবাসী এরশাদ হোসেনের মেয়ে ও পশ্চিম নোয়াগাঁও গ্রামের ফয়েজে রাসুল নুরানী মাদরাসার তৃতীয় শ্রেণির ছাত্রী।মানববন্ধনে বক্তব্য রাখেন- নোয়াগাঁও ইসলামিয়া আলিম মাদরাসার অধ্যক্ষ মফিজুল ইসলাম, সাবেক ইউপি চেয়ারম্যান মাহাবুবুর রহমান বাহার, রামগঞ্জ ব্লাড ডোনার’স ক্লাবের সভাপতি মাহমুদ ফারুক ও নোয়াগাঁও জনকল্যাণ উচ্চ বিদ্যালয়ের প্রধান শিক্ষক হুমায়ুন কবির প্রমুখ।রামগঞ্জ থানার ভারপ্রাপ্ত কর্মকর্তা (ওসি) তোতা মিয়া বলেন, হত্যার ঘটনায় থানায় মামলা করা হয়েছে। ঘটনার সঙ্গে জড়িতদের গ্রেফতার করা সম্ভব হয়নি। বিষয়টি তদন্ত চলছে।প্রসঙ্গত, ২৩ মার্চ দুপুরে নুশরাত জাহান নিখোঁজ হন। পরদিন তার মামা জিয়া উদ্দিন রামগঞ্জ থানায় একটি সাধারণ ডায়েরি করেন। তিনদিন পর ২৬ মার্চ সকালে উপজেলার কাঞ্চনপুর ইউনিয়নের ব্রহ্মপাড়ায় খালে বস্তাবন্দি শিশুর অর্ধগলিত মরদেহ উদ্দার করে পুলিশ।কাজল কায়েস/এএম/এমএস</body>
</article>
