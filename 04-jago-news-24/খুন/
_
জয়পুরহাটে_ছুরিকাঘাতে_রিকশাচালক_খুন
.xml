<article>
  <headline>
জয়পুরহাটে ছুরিকাঘাতে রিকশাচালক খুন
</headline>
  <url>https://www.jagonews24.com/country/news/426241</url>
  <published_at>
</published_at>
  <category>খুন</category>
  <body>জয়পুরহাট শহরের কালীমন্দির এলাকায় তুচ্ছ ঘটনাকে কেন্দ্র করে সন্তু কুমার দাস (২২) নামে এক রিকশাচালক খুন হয়েছেন। মঙ্গলবার মধ্য রাতে এ ঘটনা ঘটে।নিহত সন্তু দাস শহরের কন্ডুপাড়া মহল্লার রঘুনাথ দাসের ছেলে।জয়পুরহাট থানার ভারপ্রাপ্ত কর্মকর্তা (ওসি) সেলিম হোসেন জানান, বুধবার মধ্য রাতে শহরের কালীমন্দির এলাকায় কয়েকজন যুবকের সঙ্গে তুচ্ছ ঘটনাকে কেন্দ্র করে সন্ত দাসের বাকবিতণ্ডা হয়। একপর্যায়ে তারা রিকশাচালক সন্তু দাসকে ছুরিকাঘাত করে পালিয়ে যায়। আশঙ্কাজনক অবস্থায় সন্তুকে জয়পুরহাট জেলা আধুনিক হাসপাতালে নেয়া হলে কর্তব্যরত চিকিৎসক তাকে মৃত ঘোষণা করেন।ওসি বলেন, মাদক সেবনকে কেন্দ্র করে সন্তুকে ছুরিকাঘাত করা হয়েছে বলে প্রাথমিকভাবে ধারণা করা হচ্ছে। ঘটনার সঙ্গে জড়িত সন্দেহে একজনকে আটক করা হয়েছে।রাশেদুজ্জামান/আরএআর/পিআর</body>
</article>
