<article>
  <headline>
সরাইলে ডাকাতের হামলায় গৃহকর্তার মৃত্যু
</headline>
  <url>https://www.jagonews24.com/country/news/317299</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ার সরাইলে ডাকাতের হামলায় আবু হান্নান চৌধুরী (৬৮) নামে এক গৃহকর্তা নিহত হয়েছেন। বুধবার দিবাগত মধ্যরাতে উপজেলার শাহ্জাদাপুর ইউনিয়নের দেওড়া গ্রামে এ ঘটনা ঘটে।বৃহস্পতিবার সকালে সরাইল থানা পুলিশ ঘটনাস্থলে গিয়ে নিহতের মরদেহ উদ্ধার করে ময়নাতদন্তের জন্য জেলা সদর হাসপাতাল মর্গে পাঠিয়েছে।এ ঘটনায় হান্নানের স্ত্রী ধনা বেগমও আহত হয়েছেন। তাকে উদ্ধার করে জেলা সদর হাসপাতালে ভর্তি করা হয়েছে।স্থানীয়রা জানান, বুধবার রাতে বৃদ্ধা হান্নান ও তার স্ত্রী ধনা বেগম নিজেদের ঘরে ঘুমিয়ে ছিলেন। মধ্যরাতে একদল ডাকাত তাদের ঘরে হানা দেয়। ঘরের মালামাল লুটে নেয়ার সময় হান্নান বাধা দিলে ডাকাতরা তাদের মারধর করেন। এতে ঘটনাস্থলেই হান্নান মারা যান।পরে ডাকাতরা ধনা বেগমের হাত-পা বেঁধে ফেলে রেখে পালিয়ে যায়। এরপর সকালে বাইরে থেকে ঘরের দরজা খুলে বাড়ির অন্যান্য লোকজন হান্নানকে মৃত অবস্থায় পড়ে থাকতে দেখেন। হান্নানের স্ত্রী ধনা বেগমকে উদ্ধার করে জেলা সদর হাসপাতালে ভর্তি করা হয়েছে।সরাইল থানা পুলিশের ভারপ্রাপ্ত কর্মকর্তা (ওসি) রূপক কুমার সাহা ঘটনার সত্যতা নিশ্চিত করে জাগো নিউজকে জানান, আহত গৃহকত্রীকে জিজ্ঞাসাবাদে পুরো বিষয়টি জানা যাবে।আজিজুল সঞ্চয়/এফএ/পিআর</body>
</article>
