<article>
  <headline>
সন্তানের সামনে মাকে গলা কেটে হত্যা
</headline>
  <url>https://www.jagonews24.com/country/news/490364</url>
  <published_at>
</published_at>
  <category>খুন</category>
  <body>টাঙ্গাইল সদর উপজেলায় চার বছরের শিশু সন্তানের সামনেই মাকে গলা কেটে হত্যা করেছে দুর্বৃত্তরা। বৃহস্পতিবার সন্ধ্যায় উপজেলার পোড়াবাড়ি ইউনিয়নের কাবিলাপাড়া গ্রামে এ ঘটনা ঘটে।নিহত রেজিয়া বেগম ওই ইউনিয়নের সৌদী প্রবাসী আরিফ হোসেনের স্ত্রী। হৃদয়বিদারক এ ঘটনায় নিহতের পরিবারসহ এলাকায় শোকের ছায়া নেমে এসেছে।এ প্রসঙ্গে টাঙ্গাইল মডেল থানা পুলিশের ভারপ্রাপ্ত কর্মকর্তা (ওসি) মো. সায়েদুর রহমান ও নিহতের স্বজনরা জানান, সন্ধ্যায় উপজেলার পোড়াবাড়ি ইউনিয়নের রক্ষিত বেলতা মাদরাসায় ছেলের জন্য রাতের খাবার নিয়ে যান রেজিয়া বেগম। ছেলেকে খাবার দিয়ে ফেরার পথে ওই দুষ্কৃতকারীরা রাস্তার পাশের একটি ধানখেতে তাকে গলা কেটে ফেলে রাখে। পরে ওই গৃহবধূর সঙ্গে থাকা শিশুর কান্নার শব্দে আশপাশের লোকজন ঘটনাস্থলে গিয়ে তাকে দেখতে পান।পরে তাকে উদ্ধার করে ২৫০ শয্যা বিশিষ্ট টাঙ্গাইল জেনারেল হাসপাতালে নিয়ে গেলে কর্তব্যরত চিকিৎসক মৃত ঘোষণা করেন। এ ঘটনায় থানায় মামলা দায়েরের প্রস্তুতিসহ হত্যাকারীদের গ্রেফতার অভিযান অব্যাহত রয়েছে।আরিফ উর রহমান টগর/এফএ/এমএস</body>
</article>
