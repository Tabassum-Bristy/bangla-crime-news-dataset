<article>
  <headline>
আফতাবনগর থেকে গলাকাটা লাশ উদ্ধার
</headline>
  <url>https://www.jagonews24.com/national/news/389362</url>
  <published_at>
</published_at>
  <category>খুন</category>
  <body>রাজধানীর আফতাবনগর এলাকা থেকে মঞ্জিল হক (২৮) নামে এক ব্যক্তির গলাকাটা লাশ উদ্ধার করেছে পুলিশ। এ ঘটনায় জড়িত সন্দেহে জিজ্ঞাসাবাদের জন্য এক তরুণীকে থানায় নিয়ে গেছে পুলিশ। সোমবার আফতাবনগরের ৩ নম্বর রোডের ৭তলা ভবনের ছয় তলার একটি ফ্ল্যাট থেকে মঞ্জিলের মরদেহ উদ্ধার করে বাড্ডা থানা পুলিশ।বাড্ডা থানার ভারপ্রাপ্ত কর্মকর্তা কাজী ওয়াজেদ আলী জাগো নিউজকে বলেন, ‘আমরা জানতে পেরেছি মঞ্জিলের গ্রামের বাড়ি কুমিল্লার হোমনায়। আফতাবনগরের বি ব্লকের ৩ নম্বর রোডের ৫ নম্বর বাড়ির ৭তলা ভবনের ষষ্ঠ তলার নিজ ফ্ল্যাটে হত্যার ঘটনা ঘটে। মঞ্জিলের সঙ্গে তার স্ত্রীর তালাক হয়েছে। এরপর থেকে এ ফ্ল্যাটে মনজিল একাই থাকতেন। তদন্ত চলছে।’ ঘটনাস্থলে উপস্থিত এক পুলিশ কর্মকর্তা জাগো নিউজকে জানান, ‘স্থানীয় ও ভবনের লোকজনের সঙ্গে কথা বলে জেনেছি অজ্ঞাত চারজন যুবক তার ফ্ল্যাটে আসে। ধারণা করা হচ্ছে, তারা ৪ জনই তাকে হত্যা করেছে। ভবন ও এর আশপাশের সিসিটিভি ক্যামেরা দেখে আসামিদের শনাক্ত ও গ্রেফতারের চেষ্টা চলছে।’এআর/এআরএস/এসএইচএস/আরআইপি/জেআইএম</body>
</article>
