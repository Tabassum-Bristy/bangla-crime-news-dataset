<article>
  <headline>
১০০ টাকার জন্য ভাইয়ের হাতে ভাই খুন
</headline>
  <url>https://www.jagonews24.com/country/news/410431</url>
  <published_at>
</published_at>
  <category>খুন</category>
  <body>সাতক্ষীরায় একশ টাকার জন্য রুবেল হোসেন (২৮) নামে এক যুবক খুন হয়েছেন। শুক্রবার সন্ধ্যা ৬টার দিকে কলারোয়া উপজেলার হেলাতলা গ্রামে এ ঘটনা ঘটে।রুবেল হোসেন হেলাতলা ইউনিয়নের ২নং ওয়ার্ড উত্তর হেলাতলা গ্রামের (উত্তর দিগং) হাসানুর রহমান দফাদারের ছেলে।স্থানীয়রা জানান, ভ্যানচালক রুবেলের কাছে ১০০ টাকা পেতেন তারই চাচাতো ভাই রং মিস্ত্রি আবু সাঈদ (২২)। শুক্রবার সন্ধ্যার দিকে সেই টাকা চাওয়াকে কেন্দ্র করে দু’জনের মধ্যে বাকবিতণ্ডা হয়। পরে এক পর্যায়ে সাঈদ তার কাছে থাকা চাকু দিয়ে রুবেলের গলায় টান দিয়ে পালিয়ে যান। পরে স্থানীয়রা তাকে উদ্ধার করে প্রথমে কলারোয়া ও পরে সাতক্ষীরা সদর হাসপাতালে নিয়ে গেলে তার মৃত্যু হয়।কলারোয়া থানার ভারপ্রাপ্ত কর্মকর্তা (ওসি) বিপ্লব দেবনাথ জাগো নিউজকে বলেন, একশ টাকা চাওয়াকে কেন্দ্র করে বাকবিতণ্ডার জেরে এ হত্যাকাণ্ড ঘটেছে। জিজ্ঞাসাবাদের জন্য সাঈদের মা তরুণা বেগমকে আটক করা হয়েছে। এ ঘটনায় রুবেলের বাবা হত্যা মামলা করেছেন। হত্যায় অভিযুক্ত সাঈদ পলাতক রয়েছেন।আকরামুল ইসলাম/আরএআর/এমএস</body>
</article>
