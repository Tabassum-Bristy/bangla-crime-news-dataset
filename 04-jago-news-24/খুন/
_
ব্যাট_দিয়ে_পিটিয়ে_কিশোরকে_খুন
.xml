<article>
  <headline>
ব্যাট দিয়ে পিটিয়ে কিশোরকে খুন
</headline>
  <url>https://www.jagonews24.com/country/news/425333</url>
  <published_at>
</published_at>
  <category>খুন</category>
  <body>রাজবাড়ীর গোয়ালন্দ পৌরসভার বিন্দুপাড়া এলাকায় ক্রিকেট খেলাকে কেন্দ্র করে বিজয় (১৩) নামের এক কিশোরকে ব্যাট দিয়ে পিটিয়ে হত্যার অভিযোগ পাওয়া গেছে।বৃহস্পতিবার রাতে উন্নত চিকিৎসার জন্য ফরিদপুর মেডিকেল কলেজ হাসপাতাল থেকে ঢাকায় নেয়ার পথে ওই কিশোরের মৃত্যু হয়। নিহত বিজয় গোয়ালন্দ পৌরসভার ৫নং ওয়ার্ডের বিন্দুপাড়া এলাকার লক্ষণ দাসের ছেলে।গোয়ালন্দ ঘাট থানার ওসি মীর্জা আবুল কালাম আজাদ ঘটনার সত্যতা নিশ্চিত করে জানান, বুধবার দুপুরে বিজয়সহ কয়েকজন বাড়ির পাশে ক্রিকেট খেলছিল। এ সময় খেলাকে কেন্দ্র করে কাব্য রাহা ও তীব্র রাহার সঙ্গে বিজয়ে কথা কাটাকাটি হয়। এক পর্যায়ে তারা ব্যাট দিয়ে বিজয়ের মাথায় অাঘাত করে। এতে বিজয় বমি করতে থাকলে উপজেলা স্বাস্থ্য কমপ্লেক্সে নিয়ে যান স্বজনরা।পরে চিকিৎসক তাকে ফরিদপুর মেডিকেল কলেজ হাসপাতালে পাঠায়। সেখানে একদিন চিকিৎসার পর বিজয়ের অবস্থার অবনতি হলে বৃহস্পতিবার রাতে উন্নত চিকিৎসার জন্য ঢাকায় পাঠান চিকিৎসক। কিন্তু ঢাকায় নেয়ার পথে বিজয় মারা যায়। মরদেহ ময়নাতদন্তের জন্য আজ রাজবাড়ী মর্গে নেয়া হয়েছে।রুবেলুর রহমান/এফএ/এমএস</body>
</article>
