<article>
  <headline>
দিনদুপুরে গরু ব্যবসায়ীকে কুপিয়ে হত্যা
</headline>
  <url>https://www.jagonews24.com/country/news/312058</url>
  <published_at>
</published_at>
  <category>খুন</category>
  <body>চাঁপাইনবাবগঞ্জের ভোলাহাট উপজেলায় এক গরু ব্যবসায়ীকে কুপিয়ে হত্যা করেছে তার সহযোগীরা। মঙ্গলবার দুপুরে এ ঘটনা ঘটে। নিহত গরু ব্যবসায়ী জেলার ভোলাহাট উপজেলার হাউসপুর গ্রামের সাবিরুদ্দীনের ছেলে বুলু (২৬)।প্রত্যক্ষদর্শীরা জানায়, বুলু ও তার সহযোগী একই গ্রামের রাকিবুল, তার ভাই সবুর, কারিমুল মঙ্গলবার দুপুর সাড়ে ১২টার দিকে হাউসপুর গ্রামের একটি আম বাগানে বসে ব্যবসায়ীক হিসাব করছিল।এ সময় তাদের মধ্যে বাক-বিতণ্ডা শুরু হয়। একপর্যায়ে তার সহযোগীরা বুলুকে এলোপাতাড়ি কুপিয়ে ফেলে রেখে পালিয়ে যায়। বিষয়টি বুলুর স্বজনরা জানতে পেরে আহত অবস্থায় ঘটনাস্থল থেকে উদ্ধার করে চিকিৎসার জন্য ভোলাহাট উপজেলা স্বাস্থ্য কমপ্লেক্সে নিয়ে যায়। সেখানে চিকিৎসাধীন অবস্থায় বেলা ২টার দিকে বুলুর মৃত্যু হয়।ভোলাহাট থানা পুলিশের ভারপ্রাপ্ত কর্মকর্তা (ওসি) ফাছির উদ্দীন জানান, এ ঘটনার খবর পেয়ে পুলিশ মরদেহ উদ্ধার করে ময়নাতদন্তের জন্য চাঁপাইনবাবগঞ্জ সদর আধুনিক হাসপাতাল মর্গে পাঠায়। নিহতের পরিবারের পক্ষ থেকে থানায় মামলা দায়েরের প্রস্তুতি চলছে।মোহা. আব্দুল্লাহ/এএম/এমএস</body>
</article>
