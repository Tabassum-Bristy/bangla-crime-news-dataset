<article>
  <headline>
রাস্তার পাশে পড়ে আছে লাশ, নেই ট্রাক
</headline>
  <url>https://www.jagonews24.com/country/news/456626</url>
  <published_at>
</published_at>
  <category>খুন</category>
  <body>কুমিল্লায় হেলপারকে হত্যা করে রাস্তার পাশে মরদেহ ফেলে রডবোঝাই ট্রাক ছিনতাইয়ের ঘটনা ঘটেছে। এ সময় ট্রাকের চালককেও ছুরিকাঘাতে আহত করা হয়েছে।বুধবার গভীর রাতে ঢাকা-চট্টগ্রাম মহাসড়কের দেবিদ্বার উপজেলার দাড়িয়াপুর এলাকায় হেলপারের মরদেহ ফেলে যায় ছিনতাইকারীরা।বৃহস্পতিবার দুপুর ১২টার দিকে দেবিদ্বার থানা পুলিশ মহাসড়কের পাশ থেকে নিহত হেলপার তোফায়েলের (২৬) মরদেহ উদ্ধার করে ময়নাতদন্তের জন্য কুমেক হাসপাতাল মর্গে পাঠায়।নিহত তোফায়েল সদর উপজেলার রাজাপুর গ্রামের আলমগীর হোসেনের ছেলে। আহত ট্রাকচালক খোরশেদ আলম চান্দিনা উপজেলার ছায়কোট-তুলাতলী গ্রামের আ. আজিজের ছেলে। বর্তমানে কুমিল্লা মেডিকেল কলেজ হাসপাতালে চিকিৎসাধীন রয়েছেন তিনি।পুলিশ জানায়, কুমিল্লার জাগুরজুলী এলাকার সফিউল স্টিল কোম্পানি থেকে রডবোঝাই সাতটি ট্রাক ঢাকা যাওয়ার পথে মেঘনা সেতু অতিক্রম করার পর ডিবি পরিচয়ে একটি মাইক্রোবাস থেকে ৪-৫ জন ব্যক্তি ট্রাকে উঠে অস্ত্রের মুখে ট্রাকের নিয়ন্ত্রণ নেয়।একপর্যায়ে হেলপার ও চালককে মারধর করে চেতনানাশক জুস খাইয়ে অজ্ঞান করে দেবিদ্বারের দাড়িয়াপুর এলাকায় ট্রাক থেকে ফেলে দেয়। সেই সঙ্গে ট্রাকটি নিয়ে হোমনা-বাঞ্ছারামপুর সড়ক দিয়ে চলে যায় ছিনতাইকারীরা।এতে ঘটনাস্থলেই হেলপার তোফায়েল মারা যায়। চালককে মারাত্মকভাবে আহত অবস্থায় স্থানীয়রা কুমেক হাসপাতালে ভর্তি করেছে। বর্তমানে চালক চিকিৎসাধীন।দেবিদ্বার থানা পুলিশের ওসি মিজানুর রহমান বলেন, ছিনতাইকৃত ট্রাকটি ব্রাহ্মণবাড়িয়ার সরাইল থানা পুলিশ আটক করেছে বলে শুনেছি। হাসপাতালে চিকিৎসাধীন চালক খোরশেদ আলম পুলিশকে জানিয়েছে, ‘ডিবি পুলিশ’ পরিচয়ে নারায়ণগঞ্জের সোনারগাঁও এলাকা থেকে অস্ত্রের মুখে ছিনতাইকারীরা ট্রাকের নিয়ন্ত্রণ নেয়। পরে ইউটার্ন করে কুমিল্লার দিকে এসে হেলপারকে হত্যা ও চালককে আহত করে ট্রাকটি ছিনতাই করে নিয়ে যায়। এ ঘটনায় এখনো মামলা হয়নি।মো. কামাল উদ্দিন/এএম/পিআর</body>
</article>
