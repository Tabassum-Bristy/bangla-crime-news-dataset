<article>
  <headline>
পতেঙ্গায় যুবককে পিটিয়ে হত্যার ঘটনায় আটক ৪
</headline>
  <url>https://www.jagonews24.com/country/news/474043</url>
  <published_at>
</published_at>
  <category>খুন</category>
  <body>পতেঙ্গায় মো. ফারুক (২৭) নামে এক যুবককে পিটিয়ে হত্যার ঘটনায় জড়িত অভিযোগে চারজনকে আটক করেছে পুলিশ। সোমবার (৮ জানুয়ারি) রাতভর অভিযানে তাদের আটক করা হয়।আটককৃতরা হলেন- মো. রাশেদ (৩৫), মো. মামুনুর রশিদ (৩০), মো. সজিব (২০) ও মো. ইলিয়াছ (৩২)।মঙ্গলবার (৮ জানুয়ারি) দুপুরে সংবাদ সম্মেলনে এ কথা জানান চট্টগ্রাম মেট্রোপলিটন পুলিশের উপ-কমিশনার (বন্দর জোন) মো. হামিদুল আলম।তিনি বলেন, নিহত ফারুকের ভাই মো. জসিম অভিযোগের প্রেক্ষিতে মঙ্গলবার (৮ জানুয়ারি) ভোর পর্যন্ত পতেঙ্গার বিভিন্ন স্থানে অভিযান চালিয়ে তাদের আটক করা হয়। তবে হত্যার কারণ এখনও জানা যায়নি। হত্যার কারণ উদঘাটনে কাজ চলছে বলে জানান তিনি।উল্লেখ্য, সোমবার (৭ জানুয়ারি) রাতে পতেঙ্গা থনার পূর্ব কাঠগড়স্থ হোসেন সুবেদার মাদরাসা সংলগ্ন মনির উদ্যানের সামনে ফারুককে পিটিয়ে গুরুতর আহত করে ৭/৮ জন যুবক। এ সময় ফারুক মারা গেছে ভেবে তারা পুরাতন কন্ট্রোল মোড়ের আসিফ স্টোরের সামনে ফেলে যায়। খবর পেয়ে ফারুকের ভাই মো. জসিম তাকে হাসপাতালে নেয়ার পথে তার মৃত্যু হয়।আবু আজাদ/এএইচ/এমকেএইচ</body>
</article>
