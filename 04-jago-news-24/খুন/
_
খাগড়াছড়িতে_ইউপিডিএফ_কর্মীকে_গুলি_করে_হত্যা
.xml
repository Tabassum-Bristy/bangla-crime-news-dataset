<article>
  <headline>
খাগড়াছড়িতে ইউপিডিএফ কর্মীকে গুলি করে হত্যা
</headline>
  <url>https://www.jagonews24.com/country/news/487507</url>
  <published_at>
</published_at>
  <category>খুন</category>
  <body>খাগড়াছড়িতে একের পর এক হত্যাকাণ্ডের অংশ হিসেবে এবার সুসময় চাকমা (৪৬) ওরফে তারাবন চাকমা নামে এক ইউপিডিএফ কর্মীকে গুলি করে হত্যা করেছে সন্ত্রাসীরা। শুক্রবার দুপুর পৌনে ১২টার দিকে পানছড়ির অক্ষয়পাড়া এলাকায় এ ঘটনা ঘটে।প্রতিপক্ষের গুলিতে নিহত সুসময় চাকমা রাঙ্গামাটির নানিয়ারচর উপজেলার কেরেংছড়ি এলাকার বাসিন্দা। তিনি দীর্ঘদিন ধরে পানছড়ির লতিবান এলাকায় বসবাস করতেন বলে জানা গেছে। এছাড়া তিনি প্রসীত বিকাশ খীসার নেতৃত্বাধীন ইউপিডিএফের পানছড়ি উপজেলা সংগঠক ছিলেন।স্থানীয় সূত্রে জানা গেছে, ঘটনার সময় পুজগাঙের অক্ষয়পাড়া এলাকায় সাংগঠনিক কাজে গেলে প্রতিপক্ষের স্বশস্ত্র সন্ত্রাসীরা তাকে গুলি করে চলে যায়। এতে ঘটনাস্থলেই তার মৃত্যু হয়।নিহত সুসময় চাকমাকে নিজেদের কর্মী দাবী করে পাহাড়ের চুক্তিবিরোধী আঞ্চলিক সংগঠন ইউপিডিএফের সংগঠক মাইকেল চাকমা এ হত্যাকাণ্ডের জন্য জনসংহতি সমিতিকে (জেএসএস-এমএন লারমা) দায়ী করেছেন।তবে এ ঘটনায় নিজেদের সম্পৃক্ততা অস্বীকার করে জনসংহতি সমিতির (জেএসএস-এমএন লারমা) সহ-তথ্য ও প্রচার সম্পাদক প্রশান্ত চাকমা বলেন, জেএসএস সংস্কার এ ঘটনার সঙ্গে জড়িত নয়।পানছড়ি থানা পুলিশের ওসি মো. নুরুল আলম ঘটনার সত্যতা নিশ্চিত করে বলেন, খবর পেয়ে ফোর্স নিয়ে ঘটনাস্থলে রওনা হয়েছি।মুজিবুর রহমান ভুইয়া/এফএ/এমএস</body>
</article>
