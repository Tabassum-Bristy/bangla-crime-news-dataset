<article>
  <headline>
জেলখানা থেকে বের হওয়ার দুইদিন পর লাশ
</headline>
  <url>https://www.jagonews24.com/country/news/445034</url>
  <published_at>
</published_at>
  <category>খুন</category>
  <body>দিনাজপুরে জেলখানা থেকে জামিনে বের হওয়ার দুই দিন পর নয়ন ( ২০) নামে এক মাদকাসক্ত যুবকের মরদেহ উদ্ধার করেছে পুলিশ। নিহত নয়ন দক্ষিণ বালুবাড়ী লাইপাড় এলাকার আব্দুল খালেকের ছেলে।শনিবার সকালে দক্ষিণ বালুবাড়ী পাওয়ার হাউজের পেছন দিকে ঘাঘরা ক্যানেলের পাড় থেকে তারমরদেহটি উদ্ধার করা হয়। তবে তার মৃত্যু নিয়ে পুলিশ ও কাউন্সিলর দুই রকম বক্তব্য দিয়েছেন। পুলিশ জানিয়েছে নিহত নয়নের শরীরে কোনো আঘাতের চিহ্ন নেই । অপরদিকে কাউন্সিলর বলছেন তার শরীরে ধারালো অস্ত্রের আঘাত রয়েছে।স্থানীয়রা জানায়, নয়ন দীর্ঘদিন ধরে মাদক বিক্রি ও সেবন করে আসছিল। সম্প্রতি পুলিশ তাকে গ্রেফতার করে জেল হাজতে পাঠায়। প্রায় তিন মাস জেলে থাকার পর গত বৃহস্পতিবার জামিনে জেল থেকে বের হয় নয়ন। কিন্তু ছেলে মাদক ব্যবসা ও সেবনকারী হওয়ায় বাবা-মা নয়নকে বাড়িতে জায়গা দেয়নি । গত দুই দিন তিনি কোথায় ছিলেন তা কেউ বলতে পারেননি। শনিবার সকালে ঘাঘরা ক্যানেলের পাড়ে তার মরদেহ দেখতে পেয়ে এলাকাবাসী থানায় ও কাউন্সিলরকে খবর দেয়। পরে পুলিশ মরদেহ উদ্ধার করে ময়না তদন্তের জন্য দিনাজপুর এম আব্দুর রহিম মেডিকেল কলেজ মর্গে পাঠায়।নিহত যবুকের বাবা আব্দুল খালেক জানান, অনেক চেষ্টা করেও ছেলেকে মাদব ব্যবসা ও সেবন থেকে ফেরাতে পারিনি। তাই বাধ্য হয়ে তাকে ত্যাগ করেছি। বাড়িতেও জায়গা দেয়নি।এ বিষয়ে দিনাজপুর পৌরসভার ৮নং ওয়ার্ডের কাউন্সিলর কাজী আকবর হোসেন ওরেঞ্জ জানান, নিহত নয়নের দুই হাতের নিচে ও ডান হাতে ধারালো অস্ত্রের আঘাত ছিল। মাদক বিক্রি বা সেবন নিয়ে তাকে অন্য বিক্রেতা তাকে হত্যা করতে পারে।মরদেহ উদ্ধারের বিষয় নিশ্চিত করে কোতয়ালী থানা পুলিশের ভারপ্রাপ্ত কর্মকর্তা (ওসি) রেদওয়ানুর রহিম জানান, ছেলেটি জেলখানা থেকে বৃহস্পতিবার জামিনে বেরিয়েছে। তার শরীরে আঘাতের কোনো চিহ্ন নেই। তবে তিনি মাদক বিক্রি ও সেবন করত। তার বিরুদ্ধে থানায় মাদকের মামলা রয়েছে।এমদাদুল হক মিলন/আরএ/আরআইপি</body>
</article>
