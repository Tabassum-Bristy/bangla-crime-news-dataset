<article>
  <headline>
এক লাথিতে কাদুকে মেরে ফেলল পারভেজ
</headline>
  <url>https://www.jagonews24.com/country/news/460558</url>
  <published_at>
</published_at>
  <category>খুন</category>
  <body>কক্সবাজারের মহেশখালী উপজেলায় বসতবাড়ির সীমানা নিয়ে বিরোধকে কেন্দ্র করে যুবকের এক লাথিতে মো. ছবিহ কাদু (৫৫) নামে এক বৃদ্ধ নিহত হয়েছেন।বুধবার বিকেল ৩টার দিকে উপজেলার মাতারবাড়ি ইউনিয়নের উত্তর রাজঘাট গ্রামে এ ঘটনা ঘটে। নিহত কাদু উত্তর রাজঘাট গ্রামের মৃত মধু মিয়ার ছেলে।স্থানীয় সূত্র জানায়, বৃদ্ধ কাদুর সঙ্গে বসতবাড়ির সীমানা নিয়ে প্রতিবেশী মৃত সাহেব মিয়ার ছেলে পারভেজের বাকবিতণ্ডা হয়। একপর্যায়ে কাদুকে জোরে একটি লাথি দেয় পারভেজ। এতে ঘটনাস্থলেই মারা যান কাদু।ঘটনার প্রত্যক্ষদর্শী মাদরাসা শিক্ষক নাজেম উদ্দিন বলেন, পারভেজের এক লাথিতেই মারা গেলেন বৃদ্ধ কাদু। বিষয়টি দেখে উত্তেজিত জনতা পারভেজ ও তার দাদা অামজু মিয়াসহ তিনজনকে অাটক করে পুলিশে দিয়েছে।মহেশখালী থানা পুলিশের ওসি (তদন্ত) শফিকুল ইসলাম চৌধুরী বলেন, বৃদ্ধের মরদেহ ময়নাতদন্তের জন্য কক্সবাজার সদর হাসপাতাল মর্গে পাঠানো হয়েছে। অভিযুক্ত পারভেজসহ তিনজনকে জিজ্ঞাসাবাদের জন্য থানায় আনা হয়েছে।সায়ীদ আলমগীর/এএম/এমএস</body>
</article>
