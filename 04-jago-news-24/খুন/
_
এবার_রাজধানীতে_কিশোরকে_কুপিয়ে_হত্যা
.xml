<article>
  <headline>
এবার রাজধানীতে কিশোরকে কুপিয়ে হত্যা
</headline>
  <url>https://www.jagonews24.com/national/news/510150</url>
  <published_at>
</published_at>
  <category>খুন</category>
  <body>বরগুনায় স্ত্রীর সামনে স্বামী রিফাত শরীফকে কুপিয়ে হত্যার ঘটনার পর এবার রাজধানীর হাজারীবাগে ইয়াসিন (১৫) নামে এক কিশোরকে কুপিয়ে হত্যা করেছে দুর্বৃত্তরা। শনিবার দিবাগত রাত সাড়ে ১১টার দিকে হাজারীবাগের জরিনা সিকদার স্কুলের সামনে এ ঘটনা ঘটে।রাব্বী নামে এক যুবক ইয়াসিনকে গুরুতর জখম অবস্থায় উদ্ধার করে ঢাকা মেডিকেল কলেজ (ঢামেক) হাসপাতালে ভর্তি করলে চিকিৎসক মৃত ঘোষণা করেন।রাব্বী গণমাধ্যমকে জানান, তিনি রাস্তা দিয়ে যাওয়ার সময় দেখতে পান, ইয়াসিন রক্তাক্ত অবস্থায় পড়ে আছে। একটি সিএনজিতে করে দ্রুত ঢামেক হাসপাতালে নিয়ে আসলে সেখানে কর্তব্যরত চিকিৎসক তাকে মৃত ঘোষণা করেন।হাজারীবাগ থানার ডিউটি অফিসার প্রাথমিক তথ্য উল্লেখ করে জানান, নিহত ওই কিশোরের নাম ইয়াসিন। সে একটা চায়ের দোকানে কাজ করতো। খবর পেয়ে আমাদের স্পেশাল মোবাইল টিম ঢামেক হাসপাতালে গেছে।হাজারীবাগ থানার উপ-পরিদর্শক (এসআই) আল মোমেন জানান, ওই কিশোরের নামটাই শুধু জানা গেছে। কিন্তু সে কােথায় থাকে তা জানা সম্ভব হয়নি। ঘটনাটি জরিনা সিদকার স্কুলের সামনে ঘটেছে। কে বা কারা, কেন তাকে খুন করেছে তা নিশ্চিত হওয়া যায়নি।জেইউ/এমএসএইচ</body>
</article>
