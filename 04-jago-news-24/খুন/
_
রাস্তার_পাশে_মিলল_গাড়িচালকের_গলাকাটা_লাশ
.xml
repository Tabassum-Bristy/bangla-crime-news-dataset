<article>
  <headline>
রাস্তার পাশে মিলল গাড়িচালকের গলাকাটা লাশ
</headline>
  <url>https://www.jagonews24.com/country/news/523078</url>
  <published_at>
</published_at>
  <category>খুন</category>
  <body>যশোরে মহাসড়কের পাশ থেকে হাসানুজ্জামান (৫০) নামে এক গাড়িচালকের গলাকাটা মরদেহ উদ্ধার করেছে পুলিশ।স্থানীয়দের মাধ্যমে খবর পেয়ে বুধবার সকাল ৭টার দিকে সদর উপজেলার চুড়ামনকাটি উত্তরপাড়ার যশোর-ঝিনাইদহ মহাসড়কের পাশ থেকে মরদেহটি উদ্ধার করে পুলিশ। নিহতের বাড়ি কুষ্টিয়া সদরের জুগিয়া গ্রামে। বাবার নাম জহুরুল আলম।যশোর কোতোয়ালি থানার উপ-পরিদর্শক (এসআই) মনিরুজ্জামান বলেন, ধারনা করা হচ্ছে ওই গাড়িচালককে গলা কেটে হত্যা করা হয়েছে। অন্য কোনো স্থানে হত্যার পর দুর্বৃত্তরা তার মরদেহ চুড়ামনকাটি উত্তরপাড়ায় যশোর-ঝিনাইদহ মহাসড়কের পাশে ফেলে রেখে গেছে। এ কারণে সেখানে রক্তের কোনো চিহ্ন দেখা যায়নি।তিনি বলেন, নিহতের কাছে মোটর শ্রমিক ইউনিয়নের একটি পরিচয়পত্র ছিল। সেখানে নাম ও পরিচয়সহ পদবি ড্রাইভার (চালক) লেখা আছে। এর সূত্র ধরে নিহতের বাড়িতে খবর পাঠানো হয়েছে। তবে, কে বা কারা কী কারণে তাকে হত্যা করেছে সে বিষয়ে এখনও কিছুই জানা যায়নি।এমএমজেড/জেআইএম</body>
</article>
