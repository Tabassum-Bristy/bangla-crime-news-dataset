<article>
  <headline>
খুলনায় শিশু চোর সন্দেহে বৃদ্ধকে পিটিয়ে হত্যা
</headline>
  <url>https://www.jagonews24.com/country/news/499386</url>
  <published_at>
</published_at>
  <category>খুন</category>
  <body>খুলনার ডুমুরিয়া উপজেলায় মাগুরখালী ইউনিয়নের কাঁঠালিয়া বাজারে শিশু চোর সন্দেহে অজ্ঞাত পরিচয় (৬০) এক বৃদ্ধকে পিটিয়ে হত্যা করেছে কয়েকজন যুবক। শুক্রবার দিবাগত রাত ১২টার দিকে এ ঘটনা ঘটে। নিহত বৃদ্ধ মানসিক ভারসাম্যহীন ছিলেন বলে পুলিশ জানিয়েছে। এ ঘটনায় দুইজনকে আটক করা হয়েছে।আটকরা হলেন- ডুমুরিয়া উপজেলার সাহস ঘোষগাতি গ্রামের মেহেদী মোড়ল (৩০) ও কাঁঠালিয়া বাজারের খোকন মন্ডলের ছেলে মধুসূদন মন্ডল (২৯)। এই ঘটনা ঘটে।ডুমুরিয়া থানা পুলিশের ভারপ্রাপ্ত কর্মকর্তা (ওসি) আমিনুল ইসলাম বিপ্লব বলেন, সম্প্রতি রোহিঙ্গা ও শিশু চোর বিষয়ে এই অঞ্চলে ব্যাপক অপপ্রচার শুরু হয়েছে। বেশ কয়েটি স্থানে মারপিট ও সংঘর্ষের ঘটনাও ঘটেছে। গত রাতে ওই বৃদ্ধ এলাকায় ঘোরাফেরা করার সময় তাকে কয়েকজন যুবক সন্দেহ করে পিটুনি দেয়। এতে ঘটনাস্থালেই তার মৃত্যু হয়। এ ঘটনায় থানায় হত্যা মামলা হয়েছে বলে ওসি জানান।আলমগীর হান্নান/আরএআর/জেআইএম</body>
</article>
