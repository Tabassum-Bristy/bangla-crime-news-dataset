<article>
  <headline>
স্বেচ্ছাসেবকলীগ নেতা হত্যা : মেয়রসহ ৭ জনের বিরুদ্ধে মামলা
</headline>
  <url>https://www.jagonews24.com/country/news/405609</url>
  <published_at>
</published_at>
  <category>খুন</category>
  <body>ফেনীর দাগনভূঁইয়ায় স্বেচ্ছাসেবক লীগের সাংগঠনিক সম্পাদক ফখরুল হত্যাকাণ্ডের ঘটনায় প্যানেল মেয়র সাইফুল ইসলামসহ সাতজনকে আসামি করে মামলা হয়েছে। মঙ্গলবার সকালে দাগনভূঁইয়া থানায় মামলাটি করেছেন নিহতের বড় ভাই নাজিম উদ্দিন।এ মামলায় পৌর যুবলীগের সহ-সম্পাদক পারভেজকে প্রধান আসামি করা হয়। এছাড়া যুবলীগ কর্মী হিরো, আমির হোসেন বাহাদুর ও প্যানেল মেয়র সাইফুল ইসলাম তার ভাই রাসেলসহ সাতজনকে আসামি করা হয়। একইসঙ্গে অজ্ঞাত ১০-১২ জনকে আসামি করা হয়।দাগনভূঁইয়া থানা পুলিশের ওসি আবুল কালাম আজাদ দুপুরে প্রেস ব্রিফিং করে এ তথ্য জানান। এ সময় ওসি জানান, হত্যায় ব্যবহৃত ছুরি ও মোবাইল উদ্ধার করা হয়।প্রসঙ্গত, গত শুক্রবার রাত সাড়ে ১১টার দিকে দাগনভূঁইয়া পৌর স্বেচ্ছাসেবক লীগের সাংগঠনিক সম্পাদক ফখরুল উদ্দিন চৌধুরীকে বাসা থেকে ডেকে নিয়ে হত্যা করা হয়।জহিরুল হক মিলু/এএম/আইআই</body>
</article>
