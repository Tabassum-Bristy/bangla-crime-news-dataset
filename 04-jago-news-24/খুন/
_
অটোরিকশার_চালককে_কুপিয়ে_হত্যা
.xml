<article>
  <headline>
অটোরিকশার চালককে কুপিয়ে হত্যা
</headline>
  <url>https://www.jagonews24.com/country/news/486557</url>
  <published_at>
</published_at>
  <category>খুন</category>
  <body>ময়মনসিংহ শহরের আকুয়া মোড়লপাড়া এলাকায় এক অটোরিকশা চালককে কুপিয়ে হত্যা করেছে দুর্বৃত্তরা।নিহত অটোচালকের নাম আবুল কাশেম (২৫)। তিনি ওই এলাকার মৃত লিয়াকত আলীর ছেলে।পুলিশ জানায়, রোববার রাত পৌনে ১০টার দিকে আকুয়া মোড়লপাড়া এলাকার বন্দেরবাড়ি নামকস্থানে দুর্বৃত্তরা কাশেম নামে ওই অটোচালককে ছুরিকাঘাত করে রাস্তায় ফেলে পালিয়ে যায়। পরে স্থানীয়রা তাকে উদ্ধার করে ময়মনসিংহ মেডিকেল কলেজ হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।কোতয়ালি মডেল থানা পুলিশের ভারপ্রাপ্ত কর্মকর্তা (ওসি) মাহমুদুল ইসলাম জানান, পুলিশ মরদেহ উদ্ধার করে ময়মনসিংহ মেডিকেল কলেজ হাসপাতাল মর্গে পাঠিয়েছে। প্রাথমিকভাবে ধারণা করা হচ্ছে মাদক নিয়ে বিরোধের জেরে বন্ধু-বান্ধবরা এ ঘটনা ঘটিয়ে থাকতে পারে। অপরাধীদের দ্রুত গ্রেফতারের চেষ্টা চলছে।রকিবুল হাসান রুবেল/এফএ/এমকেএইচ</body>
</article>
