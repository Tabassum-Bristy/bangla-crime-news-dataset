<article>
  <headline>
বনানীর সিদ্দিক হত্যা মামলা ডিবিতে
</headline>
  <url>https://www.jagonews24.com/national/news/379735</url>
  <published_at>
</published_at>
  <category>খুন</category>
  <body>রাজধানীর বনানীতে জনশক্তি রফতানিকারক প্রতিষ্ঠানের মালিক সিদ্দিক হোসেন মুন্সি হত্যায় দায়ের করা মামলা ঢাকা মহানগর গোয়েন্দা পুলিশের (ডিবি) কাছে হস্তান্তর করা হয়েছে।ঊর্ধ্বতন কর্তৃপক্ষের নির্দেশে বৃহস্পতিবার দুপুরে এ মামলার তদন্তভার অফিসিয়ালি বনানী থানা থেকে ডিবি (উত্তর) বিভাগে ন্যস্ত করা হয়। যোগাযোগ করা হলে এ তথ্য নিশ্চিত করেছেন বনানী থানার ইন্সপেক্টর (তদন্ত) আব্দুল মতিন।এ বিষয়ে ডিবি উত্তরের এডিসি মো. শাহজাহান বলেন, মামলার নথি হাতে পেয়েছি। তদন্ত চলছে।উল্লেখ্য, গত ১৪ নভেম্বর রাতে ‘এমএস মুন্সি ওভারসিজ’ নামে রিক্রুটিং এজেন্সিটি’র কর্ণধার সিদ্দিক হোসেন মুন্সিকে (৫০) গুলি করে হত্যা করে চার মুখোশধারী দুর্বৃত্ত।এসময় ওই প্রতিষ্ঠানের আরও তিন কর্মকর্তা মির্জা পারভেজ (৩০), মোখলেসুর রহমান (৩৫) ও মোস্তাফিজুর রহমান (৩৯) গুলিবিদ্ধ হন। সিদ্দিকসহ আহদের গুলশানের ইউনাইটেড হাসপাতালে ভর্তি করা হয়। পরে সিদ্দিক চিকিৎসাধীন অবস্থায় মারা যান।এ ঘটনায় ১৫ নভেম্বর সন্ধ্যা ৬টার দিকে বনানী থানায় নিহত ব্যবসায়ী সিদ্দিকের স্ত্রী জোৎস্না বেগম বাদী হয়ে অজ্ঞাতনামা চারজনকে আসামি করে একটি হত্যা মামলা দায়ের করেন।নিহত সিদ্দিক হোসেন মুন্সি তার স্ত্রী জোসনা বেগম, দুই মেয়ে সাবরিনা সুলতানা ও সাবিহা সিদ্দিক, এবং ছেলে মেহেদী হাসানকে নিয়ে রাজধানীর উত্তরা ৪ নম্বর সেক্টরের ৭ নম্বর সড়কে একটি বাসায় বসবাস করতেন। তার গ্রামের বাড়ি টাঙ্গাইলের ঘাটাইল উপজেলায়।হাসপাতাল সূত্রে জানা গেছে, নিহত সিদ্দিকের বুকের বামপাশে একটি গুলি ঢুকে পিঠের ডান পাশ দিয়ে বের হয়ে যায়। আর একটি গুলি তার বাম হাতে লাগে। হত্যার ১০ দিন অতিবাহিত হলেও খুনিদের গ্রেফতার করতে পারেনি পুলিশ।ডিএমপি বলছে, ‘সিদ্দিক হোসেন মুন্সি হত্যাকাণ্ডের পর সিসি টিভি ক্যামেরার ফুটেজ সংগ্রহ করেছে পুলিশ। ফুটেজে চারজন সন্দেহভাজন হত্যাকারীকে চিহ্নিত করা গেছে। এটি ছিল আড়াই মিনিটের কিলিং মিশন।কিন্তু তাদের বিস্তারিত পরিচয় নিশ্চিত হওয়া যায়নি। এই চারজনকে গ্রেফতারে নগরবাসী তথা জনসাধারণের সহায়তা চেয়েছে ঢাকা মহানগর পুলিশ (ডিএমপি)।জেইউ/জেডএ/আইআই</body>
</article>
