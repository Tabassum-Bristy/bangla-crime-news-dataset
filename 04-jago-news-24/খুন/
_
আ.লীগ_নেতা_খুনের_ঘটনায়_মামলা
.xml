<article>
  <headline>
আ.লীগ নেতা খুনের ঘটনায় মামলা
</headline>
  <url>https://www.jagonews24.com/country/news/480123</url>
  <published_at>
</published_at>
  <category>খুন</category>
  <body>পাবনার ঈশ্বরদী উপজেলার রূপপুরে দুর্বৃত্তদের গুলিতে নিহত পাকশী ইউনিয়ন আওয়ামী লীগের সাবেক সাধারণ সম্পাদক ও বীর মুক্তিযোদ্ধা মোস্তাফিজুর রহমান সেলিম হত্যার ঘটনায় মামলা হয়েছে। বৃহস্পতিবার রাতে নিহতের ছেলে তানভীর রহমান তন্ময় বাদী হয়ে ঈশ্বরদী থানায় অজ্ঞাতদের আসামি করে মামলাটি করেছেন।ঈশ্বরদী থানা পুলিশের ওসি বাহাউদ্দীন ফারুকী এ তথ্য নিশ্চিত করে জানান, ঈশ্বরদী উপজেলা আওয়ামী লীগের সদস্য, মুক্তিযোদ্ধা মোস্তাফিজুর রহমান সেলিমের ছেলে তন্ময় বাদী হয়ে অজ্ঞাতনামা দুষ্কৃতকারীদের আসামি করে ৩০২/৩৪ ধারায় হত্যা মামলা করেছেন। ঈশ্বরদী থানার মামলা নং-১২।পাবনার অতিরিক্ত পুলিশ সুপার (ঈশ্বরদী সার্কেল) জহুরুল হক জানান, মুক্তিযোদ্ধা মোস্তাফিজুর রহমান সেলিম হত্যার ঘটনায় পুলিশের তদন্ত চলছে। এ হত্যাকাণ্ডে জড়িতদের শিগগিরই গ্রেফতার করে আইনের আওতায় আনা হবে।এদিকে ঈশ্বরদীর রাজনীতিতে ক্লিন ইমেজের অধিকারী হিসেবে পরিচিত মোস্তাফিজুর রহমান সেলিমকে গুলি করে হত্যার প্রতিবাদে মানববন্ধন, প্রতিবাদ সভা, সড়ক অবরোধ কর্মসূচি পালন করা হয়েছে। স্থানীয় মুক্তিযোদ্ধারা এই কর্মসূচির আয়োজন করেন। বৃহস্পতিবার ঈশ্বরদীর পাকশী রূপপুর মোড়ে বেলা ১১টা থেকে দুপুর সাড়ে ১২টা পর্যন্ত চলে এই প্রতিবাদ।আলাউদ্দিন আহমেদ/এফএ/এমএস</body>
</article>
