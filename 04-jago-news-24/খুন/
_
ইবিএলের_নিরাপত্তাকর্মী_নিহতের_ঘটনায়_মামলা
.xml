<article>
  <headline>
ইবিএলের নিরাপত্তাকর্মী নিহতের ঘটনায় মামলা
</headline>
  <url>https://www.jagonews24.com/national/news/428854</url>
  <published_at>
</published_at>
  <category>খুন</category>
  <body>রাজধানীর ক্যান্টনমেন্ট এলাকায় ইস্টার্ন ব্যাংক লিমিটেডের (ইবিএল) এটিএম বুথের নিরাপত্তাকর্মী শেখ তৌহিদুল ইসলাম নুরুন্নবী খুনের ঘটনায় হত্যা মামলা দায়ের করা হয়েছে।সোমবার দিবাগত রাতে নিহত নুরুন্নবীর বাবা শেখ আবু বক্কর সিদ্দিক বাদী হয়ে মামলাটি করেন। মামলা নম্বর ৮। মামলার এজাহারে হত্যাকারী ‘অজ্ঞাত’ উল্লেখ করা হয়েছে।ক্যান্টনমেন্ট থানার ডিউটি অফিসার উপপরিদর্শক (এসআই) গোবিন্দ্র চন্দ্র সরকার জাগো নিউজকে মামলার বিষয়টি নিশ্চিত করেছেন। তিনি জানান, এ ঘটনায় এখনও কাউকে আটক কিংবা গ্রেফতার করা হয়নি।এর আগে সোমবার সকালে ক্যান্টনমেন্ট এলাকায় পোস্ট অফিসের পাশের ইবিএল বুথে নুরুন্নবীর গলাকাটা মরদেহ উদ্ধার করে পুলিশ। তবে এটিএম বুথ থেকে কোনো টাকা চুরি না হওয়ায় পুলিশের ধারণা, এটা টার্গেট কিলিং।পুলিশের প্রাথমিক তদন্ত সূত্রে জানা যায়, রোববার মধ্যরাতের পর এটিএম বুথে একজন লোক প্রবেশ করে বুথের একটি ক্যামেরা ভেঙে ফেলে। তিনি হত্যাকাণ্ড ঘটিয়েছেন বলে ধারণা করা হচ্ছে।নুরুন্নবীর গ্রামের বাড়ি বাগেরহাট থানার বাসাবাটি (রাজবল্লব) এলাকায়। তিনি ২০১৮ সালে এসএসসি পরীক্ষায় উত্তীর্ণ হয়ে ঢাকায় এসে বেসরকারি নিরাপত্তা প্রতিষ্ঠান গ্লোব সিকিউরিটিতে কর্মরত ছিলেন।ময়নাতদন্তের পর তার মরদেহ পরিবারের কাছে হস্তান্তর করা হয়েছে বলে জানিয়েছে পুলিশ।এআর/এসআর/জেআইএম</body>
</article>
