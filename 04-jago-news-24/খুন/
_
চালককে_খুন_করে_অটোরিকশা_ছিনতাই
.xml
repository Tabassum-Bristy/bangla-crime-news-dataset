<article>
  <headline>
চালককে খুন করে অটোরিকশা ছিনতাই
</headline>
  <url>https://www.jagonews24.com/country/news/426784</url>
  <published_at>
</published_at>
  <category>খুন</category>
  <body>নাটোর সদর উপজেলার হালসা গ্রাম থেকে মো. আসাদ হোসেন (৩৮) নামে এক ব্যাটারিচালিত অটোরিকশা চালকের মরদেহ উদ্ধার করেছে পুলিশ। শনিবার সকাল ৯টার দিকে ওই গ্রামের ছয়আনা ব্রিজের কাছ থেকে মরদেহটি উদ্ধার করা হয়।নিহত আসাদ সদর উপজেলার কামারদিয়ার গ্রামের সিরাজ হোসেনের ছেলে।নাটোর সদর থানার উপ-পরিদর্শক (এসআই) মো. তারিক বিন খালিদ বলেন, আসাদ শুক্রবার বিকেলে অটোরিকশা নিয়ে বাড়ি থেকে বের হন। কিন্তু রাতে আর বাড়ি ফিরেননি। সকালে স্থানীয় লোকজন সদর উপজেলার হালসা গ্রামের ছয়আনা ব্রিজের কাছে তার মরদেহ পরে থাকতে দেখে পুলিশে খবর দেন। পরে পুলিশ মরদেহটি উদ্ধার করে ময়নাতদন্তের জন্য সদর হাসপাতাল মর্গে পাঠায়।তিনি আরও বলেন, নিহতের শরীরে আঘাতের চিহ্ন ও গলায় কাটা দাগ এবং রশি লাগানো আছে। প্রাথমিকভাবে ধারণা করা হচ্ছে- তাকে মারপিটসহ শ্বাসরোধ করে হত্যার পর তার ব্যবহৃত অটোরিকশাটি ছিনিয়ে গেছে দুর্বৃত্তরা। তবে এটা পরিকল্পিত হত্যাকাণ্ড নাকি ছিনতাইয়ের কারণে হত্যা তা খতিয়ে দেখা হচ্ছে।আরএআর/এমএস</body>
</article>
