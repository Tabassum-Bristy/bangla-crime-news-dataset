<article>
  <headline>
ফিলিস্তিনিকে গুলি করে হত্যা করল ইসরায়েলি সেনারা
</headline>
  <url>https://www.jagonews24.com/international/news/516439</url>
  <published_at>
</published_at>
  <category>খুন</category>
  <body>সপ্তাহব্যাপী চলমান বিক্ষোভের মধ্যে গত শুক্রবার বিকেলে ইসরায়েলের সেনারা এক ফিলিস্তিনিকে প্রকাশ্যে গুলি চালিয়ে হত্যা করেছে। ইসরায়েল সীমান্ত সংলগ্ন এলাকায় ঘটনাটি ঘটে বলে গাজার স্বাস্থ্য কর্মকর্তাদের বরাতে জানিয়েছে বার্তা সংস্থা রয়টার্স।গাজা তীরের দক্ষিণ অংশে ইসরায়েল-ফিলিস্তিন সীমান্ত এলাকায় চলমান এই বিক্ষোভে ফিলিস্তিনের হাজারো মানুষ অংশগ্রহণ করেছে। ইসরায়েল সেনাবাহিনী বলছে, বিক্ষোভরকারীরা সীমানা বেড়া লক্ষ্য করে বিস্ফোরক এবং গ্রেনেড নিক্ষেপ করেছে। গাজার স্বাস্থ্য মন্ত্রণালয় বলছে, ইসরায়েলি সেনাদের হামলায় গোটা দিনে একজন ফিলিস্তিনি নিহত এবং আরও ৬০ জন আহত হয়েছেন। এদিকে গতকাল ফিলিস্তিনের প্রেসিডেন্ট মাহমুদ আব্বাস নিরাপত্তা সহযোগিতাসহ ইসরায়েলের সঙ্গে সব ধরনের চুক্তি বাতিলের ঘোষণা দিয়েছেন। আরও পড়ুন &gt; ইসরায়েলের সঙ্গে সব চুক্তি বাতিল : ফিলিস্তিনগাজার কর্মকর্তারা বলছেন, বিক্ষোভ শুরু হওয়ার পর থেকে এখন পর্যন্ত ইসরায়েলি সেনাদের হামলায় আনুমানিক ২১০ জন ফিলিস্তিনি নিহত হয়েছেন। এবার ইসরায়েলি সেনারা প্রকাশে সামনাসামনি গুলি করে হত্যা করছে। এদিকে বৃহস্পতিবার এক টুইট বার্তায় ফিলিস্তিনের প্রেসিডেন্ট মাহমুদ আব্বাস বলেন, ‘আমাদের জনগণের বিরুদ্ধে সব ধরনের সহিংসতার কারণে আমরা ঘোষণা করছি ইসরায়েলের সঙ্গে স্বাক্ষরিত সব ধরনের চুক্তি বাতিল করার সিদ্ধান্ত নিয়েছি।’সম্প্রতি জেরুজালেমের শহরতলীতে অবৈধভাবে ফিলিস্তিনি বাড়িঘর ধ্বংস করা শুরু করে ইসরায়েল। এমন সহিংসতার অব্যাহত থাকলে ফিলিস্তিনি কর্তৃপক্ষ ওই জরুরি বৈঠক করে। বৈঠকের পরই মাহমুদ আব্বাস এই ঘোষণা দিলেন। এসএ/জেআইএম</body>
</article>
