<article>
  <headline>
নওগাঁয় ডাকাতকে গলা কেটে হত্যা
</headline>
  <url>https://www.jagonews24.com/country/news/440775</url>
  <published_at>
 </published_at>
  <category>খুন</category>
  <body>নওগাঁর পত্নীতলা উপজেলায় আনোয়ার হোসেন নামে এক ডাকাতের গলাকাটা মরদেহ উদ্ধার করেছে থানা পুলিশ।শুক্রবার বেলা ১১টার দিকে উপজেলার শিহাড়া ইউনিয়নের আমন্ত খাড়ি (খাল) থেকে তার মরদেহ উদ্ধার করা হয়। নিহত আনোয়ার হোসেন উপজেলার কৈত্তখন্ড সরকার পাড়া গ্রামের জহির উদ্দিনের ছেলে।পত্নীতলা থানার ভারপ্রাপ্ত কর্মকর্তা (ওসি) মাজহারুল ইসলাম বলেন, আনোয়ার হোসেন এলাকায় আনোয়ার ডাকাত নামে পরিচিত। প্রাথমিকভাবে ধারণা করা হচ্ছে তাকে পরিকল্পিতভাবে হত্যা করা হয়েছে। তার শরীরের বিভিন্ন স্থানে ও মাথার পেছনে আঘাতের চিহ্ন আছে। এ ছাড়া তার ব্যবহৃত মোটরসাইকেল ও মোবাইল ফোন পড়ে আছে।সকালে এলাকাবাসী তার মরদেহ খালের মধ্যে পড়ে থাকতে দেখে থানা পুলিশে সংবাদ দেয়। মরদেহ উদ্ধার করে ময়নাতদন্তের জন্য নওগাঁ সদর হাসপাতালে হবে বলেও তিনি জানান।তিনি আরও বলেন, ১৯৯৬ সালে জেলার মহাদেবপুর উপজেলায় দুর্ধর্ষ ডাকাতি সংগঠিত হয়। সেই মামলায় আনোয়ার হোসেন আসামি ছিলেন। পত্নীতলা উপজেলার মধইল বাজারে অস্ত্রসহ তাকে আটক করা হয়। অস্ত্র মামলায় তার যাবজ্জীবন সাজা হয়। দীর্ঘ ১৫ বছর সাজা ভোগ করে ২০১৪ সালে বেরিয়ে আসেন তিনি।আব্বাস আলী/এফএ/পিআর</body>
</article>
