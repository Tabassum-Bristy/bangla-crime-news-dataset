<article>
  <headline>
দুই শিশুর ঝগড়ার জেরে বৃদ্ধকে পিটিয়ে হত্যা
</headline>
  <url>https://www.jagonews24.com/country/news/412004</url>
  <published_at>
</published_at>
  <category>খুন</category>
  <body>ভোলার পরানগঞ্জ এলাকায় শিশুদের ঝগড়াকে কেন্দ্র করে মো. মোতাহার (৬০) নামের এক বৃদ্ধকে পিটিয়ে হত্যা করা হয়েছে। রোববার সন্ধ্যায় সদর উপজেলার ২নং পূর্ব ইলিশা ইউনিয়নের ৮নং ওয়ার্ডের গুপ্তমুন্সী এলাকায় এ ঘটনা ঘটে।খবর পেয়ে ভোলা সদর থানার ওসি ছগির আহমেদ মিয়ার নেতৃত্বে পুলিশের একটি টিম ঘটনাস্থলে গিয়ে মরদেহ ময়নাতদন্তের জন্য থানায় নিয়ে যায়।প্রত্যক্ষদর্শী সূত্রে জানা যায়, ওই এলাকার নজির মুন্সির বাড়িতে সন্ধ্যায় দুই শিশুর মধ্যে ঝগড়া হয়। এর জের ধরে একই বাড়ির মো. মোতাহার (৬০) ও মো. জসিমের (৩২) মধ্যে বাকবিতণ্ডা হয়। এক পর্যায়ে মো. জসিম লাঠি দিয়ে মোতাহারকে আঘাত করেন। এতে তিনি জ্ঞান হারিয়ে ফেলেন। পরে চিকিৎসক মোতাহারকে মৃত ঘোষণা করেন।ভোলা থানার ওসি ছগির আহমেদ মিয়া বিষয়টি নিশ্চিত করেছেন।এফএ/জেআইএম</body>
</article>
