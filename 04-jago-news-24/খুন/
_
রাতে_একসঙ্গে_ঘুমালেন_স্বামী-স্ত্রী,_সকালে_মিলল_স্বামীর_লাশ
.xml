<article>
  <headline>
রাতে একসঙ্গে ঘুমালেন স্বামী-স্ত্রী, সকালে মিলল স্বামীর লাশ
</headline>
  <url>https://www.jagonews24.com/country/news/442603</url>
  <published_at>
</published_at>
  <category>খুন</category>
  <body>পাবনার আটঘরিয়া উপজেলায় স্ত্রীর হাতে স্বামী সাব্বির হোসেন (৩০) খুন হয়েছেন বলে অভিযোগ উঠেছে। এ ঘটনায় জিজ্ঞাসাবাদের জন্য স্ত্রী বেদেনা খাতুনকে (২৫) আটক করেছে পুলিশ।রোববার সকালে পুলিশ সাব্বির হোসেনের মরদেহ উদ্ধার করে ময়নাতদন্তের জন্য পাবনা জেনারেল হাসপাতাল মর্গে পাঠায়। নিহত সাব্বির হোসেন আটঘরিয়া উপজেলার একদন্ত ইউনিয়নের ডেঙ্গার গ্রামের সিহাব উদ্দিনের ছেলে।পুলিশ ও স্থানীয় সূত্রে জানা গেছে, প্রতিদিনের মতো শনিবার রাতে স্বামী-স্ত্রী তাদের ঘরে একসঙ্গে ঘুমিয়ে পড়ে। রোববার সকালে ঘরে সাব্বিরের মরদেহ পাওয়া যায়। প্রতিবেশীদের ধারণা, রাতে ঘুমের ওষুধ খাইয়ে অচেতন করে মোবাইল ফোনের চার্জার গলায় পেঁচিয়ে শ্বাসরোধে সাব্বিরকে করে হত্যা করেছে স্ত্রী।এ বিষয়ে আটঘরিয়ার থানা পুলিশের সাব-ইন্সপেক্টর হাসান বাশির বলেন, ঘটনা জানতে পেরে আমরা ঘটনাস্থল থেকে মরদেহ উদ্ধার করেছি। তাকে শ্বাসরোধ করে হত্যা করা হয়েছে বলে প্রাথমিকভাবে ধারণা করা যাচ্ছে। এ ঘটনায় জিজ্ঞাসাবাদের জন্য সাব্বিরের স্ত্রী বেদেনা খাতুনকে আটক করা হয়েছে। মামলার প্রস্তুতি চলছে।একে জামান/এএম/আরআইপি</body>
</article>
