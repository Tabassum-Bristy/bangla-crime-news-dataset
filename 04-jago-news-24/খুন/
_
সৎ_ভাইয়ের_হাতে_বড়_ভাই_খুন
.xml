<article>
  <headline>
সৎ ভাইয়ের হাতে বড় ভাই খুন
</headline>
  <url>https://www.jagonews24.com/country/news/429773</url>
  <published_at>
</published_at>
  <category>খুন</category>
  <body>নওগাঁর মান্দায় আম কুড়ানোকে কেন্দ্র করে আলাউদ্দিন প্রামানিককে (৫৫) নামে এক ব্যক্তিকে পিটিয়ে হত্যা করেছে বলে অভিযোগ উঠেছে সৎ ভাইয়ের বিরুদ্ধে। শুক্রবার সন্ধ্যায় উপজেলার কালিকাপুর ইউনিয়নের চকগৌরী গ্রামে এ ঘটনা ঘটে। নিহত আলাউদ্দিন প্রামানিক ওই গ্রামের মৃত কফিল উদ্দিন প্রামানিকের ছেলে।স্থানীয়রা জানান, বাড়ির পাশের একটি বাগানে আম কুড়াতে যায় আলাউদ্দিন। এ নিয়ে তার সৎ ভাই রফিকুল ইসলামের স্ত্রী আনোয়ারা বিবির সঙ্গে দ্বন্দ্বর শুরু হয়। এরই জের ধরে রফিকুল ইসলামসহ অন্য ভাইয়েরা সংঘবদ্ধ হয়ে আলাউদ্দিনকে বেধড়ক মারপিট করে। এতে তিনি গুরতর আহত হন। পরে স্থানীয়রা তাকে উদ্ধার করে মান্দা উপজেলা স্বাস্থ্য কমপ্লেক্সে নেয়ার পথে রাত ১০টার দিকে তিনি মারা যান।নিহত আলাউদ্দিনের ছেলে বুলবুল হোসেন বলেন, ‘পারিবারিক কলহের জেরে সৎচাচারা পরিকল্পিতভাবে আমার বাবাকে মারাধর করে। পরে হাসপাতালে নেয়ার পথে বাবা মারা যান। ঘটনার পর থেকে সবাই পালিয়ে গেছে।’মান্দা থানা পুলিশের ভারপ্রাপ্ত কর্মকর্তা (ওসি) আনিসুর রহমান বলেন, শনিবার বেলা ১২টার দিকে নিহতের মরদেহ উদ্ধার করে ময়না তদন্তের জন্য নওগাঁ হাসপাতাল মর্গে পাঠানো হয়েছে। আলাউদ্দিনের মাথার পেছনে গুরতর আঘাতের চিহ্ন রয়েছে। হাসপাতালে নেয়ার পথে তিনি মারা যান। বিষয়টি তারা গোপন করতে চেয়েছিল। পরে বিষয়টি প্রকাশ পায়। এ ঘটনায় থানায় মামলা হয়েছে। আসামিদের আটকের চেষ্টা চলছে।আব্বাস আলী/আরএ/এমএস</body>
</article>
