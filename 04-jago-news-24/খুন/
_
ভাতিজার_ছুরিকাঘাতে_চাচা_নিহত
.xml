<article>
  <headline>
ভাতিজার ছুরিকাঘাতে চাচা নিহত
</headline>
  <url>https://www.jagonews24.com/country/news/491980</url>
  <published_at>
</published_at>
  <category>খুন</category>
  <body>কিশোরগঞ্জ শহরের মনিপুরঘাট এলাকায় পূর্ববিরোধের জের ধরে ভাতিজার ছুরিকাঘাতে চাচা হাবিবুর রহমান নিহত হয়েছেন। শুক্রবার রাত ৮টার দিকে এ ঘটনা ঘটে। ঘটনার পর পুলিশ অভিযুক্ত ভাতিজা শামীমকে আটক করেছে।পুলিশ জানায়, আগের একটি হত্যা মামলা নিয়ে কিশোরগঞ্জ সদর উপজেলার যশোদল গ্রামের দুলাল মিয়ার ছেলে শামীমের সঙ্গে তার চাচা একই গ্রামের আব্দুর রশিদের ছেলে মো. হাবিবুর রহমানের বিরোধ ছিল। এ বিরোধের জের ধরে শুক্রবার রাত ৮টার দিকে শহরের মনিপুরঘাট এলাকায় চায়ের স্টলে চা পানের সময় ধারালো ছুরি নিয়ে হাবিবুর রহমানের ওপর হামলা চালান শামীম। উপর্যুপরি ছুরিকাঘাতে ঘটনাস্থলেই তার মৃত্যু হয়। খবর পেয়ে পুলিশ এলাকাবাসীর সহায়তায় ঘাতক শামীমকে আটক করে।কিশোরগঞ্জ মডেল থানা পুলিশের ভারপ্রাপ্ত কর্মকর্তা (ওসি) মো. আবু বকর সিদ্দিক ঘটনার সত্যতা নিশ্চিত করে জানান, মরদেহটি উদ্ধার করে ময়নাতদন্তের জন্য কিশোরগঞ্জ ২৫০ শয্যা জেনারেল হাসপাতাল মর্গে পাঠানো হয়েছে। এ ঘটনায় মামলার প্রস্তুতি চলছে।নূর মোহাম্মদ/আরএআর/জেআইএম</body>
</article>
