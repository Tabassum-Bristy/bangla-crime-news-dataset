<article>
  <headline>
ব্রাহ্মণবাড়িয়ায় গ্রাম পুলিশকে গুলি করে হত্যা
</headline>
  <url>https://www.jagonews24.com/country/news/492020</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ার আশুগঞ্জ উপজেলায় ভানু চন্দ্র দাস (৪৫) নামে এক গ্রাম পুলিশকে গুলি করে হত্যা করেছে দুর্বৃত্তরা। শনিবার সকাল পৌনে ১০টার দিকে উপজেলার তালশহর ইউনিয়নের তালশহর-বাহাদুরপুর সড়কে এ ঘটনা ঘটে।নিহত ভানু চন্দ্র দাস ওই ইউনিয়নের তালশহর গামের হরি চন্দ্র দাসের ছেলে। তিনি তালশহর ইউনিয়নে কর্মরত ছিলেন।পুলিশ ও স্থানীয় সূত্রে জানা গেছে, সকালে আশুগঞ্জ উপজেলা পরিষদের সদ্য সাবেক ভাইস চেয়ারম্যান আমির হোসেনের গাড়িতে তেল ভর্তি করার জন্য ভানু চন্দ্র দাস সরাইল বিশ্বরোড পাম্পের দিকে যাচ্ছিলেন। পথিমধ্যে তালশহর-বাহাদুরপুর সড়কে একটি সিএনজিচালিত অটোরিকশা গাড়িটির গতিরোধ করে। পরে অটোরিকশা থেকে তিন-চারজন যুবক অস্ত্র হাতে বের হলে গাড়ি চালক দৌড়ে পালিয়ে যান। এ সময় ওই যুবকরা গাড়িতে থাকা গ্রাম পুলিশ ভানু চন্দ্র দাসকে গুলি করেন। এতে ঘটনাস্থলেই তিনি মারা যান।আশুগঞ্জ থানা পুলিশের ভারপাপ্ত কর্মকর্তা (ওসি) মাসুদ আলম ঘটনার সত্যতা নিশ্চিত করে জাগো নিউজকে বলেন, কারা এ হত্যাকাণ্ড ঘটিয়েছে সেটি এখনো জানা যায়নি।আজিজুল সঞ্চয়/আরএআর/জেআইএম</body>
</article>
