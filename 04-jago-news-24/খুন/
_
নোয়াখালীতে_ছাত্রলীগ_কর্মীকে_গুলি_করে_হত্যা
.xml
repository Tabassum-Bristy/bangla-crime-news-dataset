<article>
  <headline>
নোয়াখালীতে ছাত্রলীগ কর্মীকে গুলি করে হত্যা
</headline>
  <url>https://www.jagonews24.com/country/news/402972</url>
  <published_at>
</published_at>
  <category>খুন</category>
  <body>নোয়াখালীর সোনাইমুড়ী উপজেলায় শাকিল (২১) নামে এক ছাত্রলীগ কর্মীকে গুলি করে হত্যা করেছে স্থানীয় সন্ত্রাসীরা। মঙ্গলবার রাত সাড়ে ৯টার দিকে ওই উপজেলার দেওটি ইউনিয়নের বাজারে এ হত্যাকাণ্ডের ঘটনা ঘটে। এ ঘটনার সঙ্গে জড়িত রাসেল ও আরমান নামে দুই জনকে আটক করেছে পুলিশ।শাকিল ওই উপজেলার দেওটি ইউনিয়নের আমিরাবাদ গ্রামের আবুল হাশেমের ছেলে ও ছাত্রলীগের কর্মী ছিলেন।নিহতের বন্ধু জাহিদ আলম অভি জানান, মঙ্গলবার সারাদিন স্থানীয় একটি নুরানী মাদরাসায় ভর্তি মাইকিং করেন শাকিল। রাতে মাইকিং করে যাওয়ার সময় দেওটি বাজারে চা নাস্তা খেতে নামেন। এসময় হঠাৎ স্থানীয় সন্ত্রাসী লিটন ও আজগরের নেতৃত্বে ৭/৮ জন যুবক শাকিলকে গুলি করে। এতে সে গুরতর আহত হয়।পরে স্থানীয় লোকজন ঘটনাস্থল থেকে শাকিলকে উদ্ধার করে প্রথমে নোয়াখালী জেনারেল হাসপাতালে ভর্তি করে। অবস্থার অবনতি হলে ঢাকায় নেয়ার পথে চৌমুহনী নামক স্থানে তার মৃত্যু হয়।নোয়াখালীর অতিরিক্ত পুলিশ সুপার একেএম জহিরুল ইসলাম ঘটনার সত্যতা স্বীকার করে জানান, হত্যাকাণ্ডে ব্যবহৃত অস্ত্র জব্দ করা হয়েছে। জড়িত অন্যান্যদের গ্রেফতারে পুলিশি অভিযান চলছে।মিজানুর রহমান/এফএ/আইআই</body>
</article>
