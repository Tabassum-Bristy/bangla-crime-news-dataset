<article>
  <headline>
পাওনা টাকা চাইতে গিয়ে বন্ধুর হাতে খুন
</headline>
  <url>https://www.jagonews24.com/national/news/425088</url>
  <published_at>
</published_at>
  <category>খুন</category>
  <body>রাজধানীর ভাটারায় পাওনা টাকা চাইতে গিয়ে হৃদয় নামে এক বন্ধুর ছুরিকাঘাতে আশরাফুল আলম জিহাদ (১৮) নামে এক স্কুলশিক্ষার্থী খুন হয়েছেন। এ ঘটনায় আহত হয়েছেন রিয়াজ (১৯) ও হাসান (১৮) নামে আরও দুইজন।বুধবার সন্ধ্যা সাড়ে ৭টার দিকে কুড়িল চৌরাস্তায় এ ঘটনা ঘটে। অাহতাবস্থায় তিনজনকে উদ্ধার করে কুর্মিটোলা হাসপাতালে নিয়ে যাওয়া হয়। সেখানে জিহাদের অবস্থার অবনতি হলে তাকে ঢাকা মেডিকেল কলেজ (ঢামেক) হাসপাতালে স্থানান্তর করা হয়। এখানেই রাত ১০টার দিকে চিকিৎসকরা তাকে মৃত ঘোষণা করেন।নিহত জিহাদের গ্রামের বাড়ি গোপালগঞ্জের কোটালীপাড়া উপজেলার জামিলা এলাকায়। তার বাবার নাম আলমগীর হোসেন। বর্তমানে তিনি ভাটারার জোয়ার সাহারা এলাকার ক-৪৭/১ নম্বর বাসায় পরিবারের সঙ্গে থাকতেন। কালাচাঁদপুর হাইস্কুল থেকে এসএসসি পরীক্ষা দিয়েছিলেন তিনি।জিহাদের বাবা অালমগীর জানান, অনেকদিন আগে হৃদয়ের কাছে মোবাইলের একটি স্পিকার বিক্রয় করে রিয়াজ। বিক্রির পাওনা ২৫০ টাকা আনতে গিয়ে হৃদয়ের ছুরিকাঘাতে আহত হয় তারা।তার অভিযোগ, জিহাদের বন্ধু হৃদয়ই তার ছেলেকে ডেকে কুড়িল চৌরাস্তায় নিয়ে ছুরিকাঘাতে হত্যা করেছে।ঢামেক ক্যাম্প পুলিশের ইনচার্জ (এসআই) বাচ্চু মিয়া জানান, নিহতের মরদেহ ময়নাতদন্তের জন্য মর্গে রাখা হয়েছে।এসএইচ/বিএ</body>
</article>
