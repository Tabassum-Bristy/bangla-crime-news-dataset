<article>
  <headline>
 বেয়াইনকে কুপ্রস্তাব, রাজি না হওয়ায় হত্যা
</headline>
  <url>https://www.jagonews24.com/country/news/441850</url>
  <published_at>
</published_at>
  <category>খুন</category>
  <body>নারায়ণগঞ্জের সোনারগাঁ উপজেলার কাঁচপুর পাঁচপাড়া গ্রামে কুপ্রস্তাবে রাজি না হওয়ায় বেয়াইয়ের ইটের আঘাতে সায়মা আক্তার (২২) নামে এক কলেজছাত্রীর মৃত্যু হয়েছে। বুধবার বিকেলে ঢাকা মেডিকেল কলেজ হাসপাতালে চিকিৎসাধীন অবস্থায় তার মৃত্যু হয়।সায়মা আক্তার উপজেলার কাঁচপুর ইউনিয়নের পাঁচপাড়া গ্রামের ফজল মিয়ার মেয়ে এবং বন্দর উপজেলার মদনপুর নাজিমউদ্দিন ডিগ্রি কলেজের স্নাতক দ্বিতীয় বর্ষের ছাত্রী ছিলেন।পুলিশ ও এলাকাবাসী সূত্রে জানা যায়, সায়মা আক্তার মঙ্গলবার বাড়িতে একা কাজ করছিল। এ সময় তার বোনের দেবর একই গ্রামের রিয়াজ উদ্দিন রিয়াজ বাড়িতে এসে কথাবার্তা বলার এক পর্যায়ে তাকে কুপ্রস্তাব দেয়। তার কুপ্রস্তাবে রাজি না হওয়ায় সে উত্তেজিত হয়ে ইট দিয়ে সায়মার মাথায় আঘাত করে । এতে গুরুতর আহত হয়ে মাটিতে লুটে পড়ে সায়মা। এ সময় সায়মার চিৎকারে প্রতিবেশীরা এগিয়ে এসে তাকে উদ্ধার করে মুমূর্ষু অবস্থায় ঢাকা মেডিকেল কলেজ হাসপাতালে ভর্তি করে। বুধবার বিকেলে সেখানেই মারা যান সায়মা। ঘটনার পর থেকে রিয়াজ পলাতক রয়েছে।সোনারগাঁ থানা পুলিশের ভারপ্রাপ্ত কর্মকর্তা (ওসি) মোরশেদ আলম জানান, অভিযুক্ত রিয়াজকে গ্রেফতারে অভিযান চালানো হচ্ছে। এ ঘটনায় মামলা দায়েরের প্রস্তুতি চলছে।শাহাদাত হোসেন/আরএআর/এমএস</body>
</article>
