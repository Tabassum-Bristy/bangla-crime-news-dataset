<article>
  <headline>
ফেনীতে টমটম চালকের গলাকাটা লাশ উদ্ধার
</headline>
  <url>https://www.jagonews24.com/country/news/507862</url>
  <published_at>
</published_at>
  <category>খুন</category>
  <body> ফেনীর সোনাগাজীতে নুর আলম (২৬) নামে টমটম চালকের গলাকাটা লাশ উদ্ধার করেছে পুলিশ। বুধবার দিবাগত রাত নয়টার দিকে উপজেলার চরমজলিশপুর মিয়াজীর ঘাট এলাকা থেকে তার মরদেহ উদ্ধার করা হয়।পুলিশ ও স্থানীয় সূত্র জানায়, ওই এলাকায় একটি গলাকাটা লাশ দেখতে পেয়ে স্থানীয়রা পুলিশকে খবর দেয়। পরে পুলিশ ঘটনাস্থলে উপস্থিত হয়ে লাশ উদ্ধার করে ময়নাতদন্তের জন্য হাসপাতালে পাঠায়। নিহত নুল আলম উপজেলার ওই ইউনিয়নের দূর্গাপুর গ্রামের নুরুন নবীর ছেলে। সে সোনাগাজীতে দীর্ঘদিন ধরে ব্যাটারিচালিত অটোরিক্সা (টমটম) চালিয়ে জীবিকা নির্বাহ করত।সোনাগাজী মডেল থানার ওসি মো. মাঈন উদ্দিন আহমেদ চৌধুরী লাশ উদ্ধারের সত্যতা নিশ্চিত করে বলেন, পুলিশ বিষয়টি তদন্ত করছে।রাশেদুল হাসান/এমআরএম</body>
</article>
