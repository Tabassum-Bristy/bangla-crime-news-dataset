<article>
  <headline>
নড়াইলে যুবককে গলা কেটে হত্যা
</headline>
  <url>https://www.jagonews24.com/country/news/437794</url>
  <published_at>
</published_at>
  <category>খুন</category>
  <body>নড়াইলের নড়াগাতিতে আহাদ মৃধা (২৮) নামের এক যুবককে গলা কেটে হত্যা করেছে দুর্বৃত্তরা। বৃহস্পতিবার বিকেলে ময়নাতদন্তের জন্য তার মরদেহ নড়াইল সদর হাসপাতালে পাঠানো হয়েছে। নিহত আহাদ মৃধা কলাবাড়িয়া ইউনিয়নের আইজপাড়ার সুলতান মল্লিকের ছেলে।এলাকাবাসী ও পারিবারিক সূত্রে জানা যায়, বুধবার রাত সাড়ে ১০টার দিকে খুলনার তেরখাদা থানার পারখালী এলাকার ইলিয়াছ সরদার মোবাইল ফোনে আহাদকে বাড়ি থেকে ডেকে নিয়ে যায়। এরপর আহাদ বাড়িতে না ফেরায় তার পরিবার বিভিন্ন স্থানে খোঁজাখুঁজি করে। বৃহস্পতিবার সকাল ১০টার দিকে নড়াগাতির খামার গ্রামের একটি পাটখেত থেকে আহাদের গলাকাটা মরদেহ উদ্ধার করা হয়।নড়াগাতি থানা পুলিশের ওসি আলমগীর কবির জানান, নড়াগাতি ও তেরখাদা থানাসহ বিভিন্ন থানায় আহাদের নামে অন্তত পাঁচটি মামলা রয়েছে। জমিজমা সংক্রান্ত বিরোধকে কেন্দ্র করে এ হত্যাকাণ্ডের ঘটনা ঘটেছে বলে ধারণা করা হচ্ছে।হাফিজুল নিলু/এএম/জেআইএম</body>
</article>
