<article>
  <headline>
সেলফিতে খুলে গেল খুনের রহস্য
</headline>
  <url>https://www.jagonews24.com/international/news/404974</url>
  <published_at>
</published_at>
  <category>খুন</category>
  <body>সেলফিতে লুকিয়ে থাকা ক্ল্যুতে খুলে গেল খুনের রহস্য জট। নিজের বান্ধবীকে খুনে অভিযুক্ত হলেন কানাডীয় এক তরুণী।২০১৫ সালের মার্চে ১৮ বছর বয়সে খুন হয়েছিলেন ব্রিটনি গার্গল নামে এক তরুণী। আর গার্গলের সঙ্গে শেয়েনেন রোজ অ্যান্টইনের একটি সেলফি পুলিশের হাতে আসার পর ওই ছবি ধরে খুনের রহস্য জট খুললে, গেল সোমবার গার্গলকে খুনে দোষী সাব্যস্ত হয়েছেন শেয়েনেন।আদালত শেয়েনেনকে সাত বছরের কারাদণ্ডে দণ্ডিত করেছেন।গার্গলের মরদেহ উদ্ধারের কয়েক ঘণ্টা আগেই ফেসবুকে একটি সেলফি পোস্ট করেছিলেন শেয়েনেন। ওই ছবিতে শেয়েনেন যে বেল্টটি পরেছিলেন সেই বেল্টটিই গার্গলের মরদেহের কাছে পাওয়া যায়।টরন্টো সানের প্রতিবেদনে বলা হয়েছে, এ দু’জন খুব ঘনিষ্ট বন্ধু ছিলেন।ধরা পড়ার পর শেয়েনেন এখন বলছেন, ওইদিন তাদের মধ্যে উত্তপ্ত বাক্যবিনিময় হয়েছিল। আর তার আগে তারা একসঙ্গে মদ ও গাঁজা খেয়ে মাতাল অবস্থায় ছিলেন।শেয়েনেনের অবশ্য দাবি, এর পরের কোনো ঘটনা তার আর মনে নেই।সূত্র: বিবিসি।এনএফ/জেআইএম</body>
</article>
