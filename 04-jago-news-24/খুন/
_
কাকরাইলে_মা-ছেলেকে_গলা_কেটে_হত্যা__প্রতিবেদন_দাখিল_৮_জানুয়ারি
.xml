<article>
  <headline>
কাকরাইলে মা-ছেলেকে গলা কেটে হত্যা : প্রতিবেদন দাখিল ৮ জানুয়ারি
</headline>
  <url>https://www.jagonews24.com/law-courts/news/384865</url>
  <published_at>
</published_at>
  <category>খুন</category>
  <body>রাজধানীর কাকরাইলে মা ও ছেলেকে গলা কেটে হত্যার ঘটনায় দায়ের করা মামলার তদন্ত প্রতিবেদন দাখিলের জন্য আগামী ৮ জানুয়ারি দিন ধার্য করেছেন আদালত।সোমবার মামলার প্রতিবেদন দাখিলের দিন ধার্য ছিল। রমনা থানার ওসি তদন্ত প্রতিবেদন দাখিল না করায় ঢাকা মহানগর হাকিম নুর নবী নতুন এ দিন ধার্য করেন।১ নভেম্বর সন্ধ্যায় কাকরাইলের আঞ্জুমান মুফিদুল ইসলাম রোডের ৭৯/এ বাড়িতে মা ও ছেলেকে গলা কেটে হত্যা করে দুর্বৃত্তরা। নিহতরা হলেন শামসুন্নাহার (৪৫) ও তার ছেলের নাম শাওন (ও লেভেল শিক্ষার্থী) । নিহতের স্বামী আবদুল করিম পুরান ঢাকার শ্যামবাজারের ব্যবসায়ী। তিনি আঁদা-রসুন-পেঁয়াজ আমদানিকারক।এ ঘটনায় ২ নভেম্বর নিহত শামসুন্নাহারের ভাই আশরাফ আলী বাদী হয়ে রমনা থানায় একটি মামলা দায়ের করেন। মামলায় আসামি করা হয়েছে নিহতের স্বামী আব্দুল করিম, করিমের দ্বিতীয় স্ত্রী শারমীন মুক্তা ও মুক্তার ভাই জনিসহ অজ্ঞাত কয়েকজনকে।মামলার পরে আব্দুল করিম, শারমীন মুক্তা ও জনিকে গ্রেফতার করে পুলিশ। শারমীন মুক্তা ও জনি আদালতে স্বীকারোক্তিমূলক জবানবন্দি দিয়েছেন।জেএ/এআরএস/জেআইএম</body>
</article>
