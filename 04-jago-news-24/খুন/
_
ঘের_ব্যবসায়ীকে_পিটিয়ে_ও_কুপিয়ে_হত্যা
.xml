<article>
  <headline>
ঘের ব্যবসায়ীকে পিটিয়ে ও কুপিয়ে হত্যা
</headline>
  <url>https://www.jagonews24.com/country/news/445368</url>
  <published_at>
</published_at>
  <category>খুন</category>
  <body>সাতক্ষীরার শ্যামনগর উপজেলায় ছাত্তার জোয়াদ্দার (৫৫) নামে এক মৎস্য ঘের ব্যবসায়ীকে পিটিয়ে ও কুপিয়ে হত্যা করেছে দুর্বৃত্তরা।সোমবার সকালে চিকিৎসাধীন অবস্থায় তিনি মারা যান। এর আগে রোববার রাতে উপজেলার পার্শ্বেমারি বিলে নিজস্ব মৎস্য ঘেরে কে বা কারা তাকে কুপিয়ে ফেলে রেখে যায়। পরে স্থানীয়রা তাকে মুমূর্ষ অবস্থায় উদ্ধার করে শ্যামনগর স্বাস্থ্য কমপ্লেক্সে ভর্তি করে।নিহত ছাত্তার শ্যামনগর উপজেলার পার্শ্বেমারি গ্রামের মৃত আব্দুল আবদুল ওয়াজেদ জোয়াদ্দারের ছেলে।শ্যামনগর থানা পুলিশের ভারপ্রাপ্ত কর্মকর্তা (ওসি-তদন্ত) জিয়াউর রহামান জানান, পার্শ্বেমারি বিলে নিজস্ব মৎস্য ঘেরে ঘুমিয়ে ছিল সাত্তার। রাতে কোনো এক সময় দুবৃত্তরা তাকে কুপিয়ে ও পিটিয়ে মৃত ভেবে ফেলে রেখে যায়। পরে স্থানীয়রা গুরুতর আহত অবস্থায় তাকে শ্যামনগর স্বাস্থ্য কমপ্লেক্সে ভর্তি করে। সেখানে চিকিৎসাধীন অবস্থায় সকালে তিনি মারা যান।নিহতের মরদেহ ময়না তদন্তের জন্য সাতক্ষীরা সদর হাসপাতাল মর্গে পাঠানো হয়েছে। হত্যাকারীদের সনাক্ত ও গ্রেফতারে পুলিশ মাঠে নেমেছে বলে জানান ওসি জিয়াউর।আকরামুল ইসলাম/আরএ/জেআইএম</body>
</article>
