<article>
  <headline>
বাবার বাড়ির পাশেই মিলল শিক্ষিকা মেয়ের মরদেহ
</headline>
  <url>https://www.jagonews24.com/country/news/484727</url>
  <published_at>
</published_at>
  <category>খুন</category>
  <body>বাবার বাড়ি কাছাকাছি পৌঁছেও যাওয়া হলো না স্কুল শিক্ষিকা মমতাজ বেগমের (৫২)। শনিবার সকাল সাড়ে ১০টার দিকে গাজীপুর মহানগরীর কোনাবাড়ী ডিস পুকুরপাড় এলাকা থেকে তার মরদেহ উদ্ধার করেছে পুলিশ।তিনি খুলনা সিটি কর্পোরেশনের দৌলতপুর থানার মহেশ্বরপাশা উত্তর বণিকপাড়া এলাকার মো. আড়ঙ্গজেব খান দুলুর স্ত্রী এবং গাজীপুর সিটি কর্পোরেশনের বাঘিয়া এলাকার মৃত. বছির উদ্দিন সরকারের মেয়ে।পুলিশ ও এলাকাবাসী জানায়, ঢাকার তেজগাঁও নাখালপাড়া এলাকায় পরিবারসহ বাসা ভাড়া থেকে স্থানীয় পূর্ব নাখালপাড়া হলি মডেল কিন্ডার গার্টেন স্কুলে শিক্ষকতা করতেন মমতাজ বেগম। শুক্রবার বিকেলে ঢাকা থেকে গাজীপুর সিটি কর্পোরেশনের বাঘিয়া এলাকায় বাবার বাড়ি যাওয়ার উদ্দেশ্য বের হন তিনি।শনিবার সকাল সাড়ে নয়টার দিকে বাঘিয়া এলাকায় একটি পরিত্যক্ত বাড়ির সীমানা প্রাচীরের ভেতর মমতাজ বেগেমর মরদেহ পড়ে থাকতে দেখে এলাকাবাসী। খবর পেয় পুলিশ ঘটনাস্থলে গিয়ে মরদেহ উদ্ধার করে ময়নাতদন্তের জন্য গাজীপুর শহীদ তাজউদ্দীন আহমদ মেডিকেল কলেজ হাসপাতাল মর্গে পাঠায়। নিহতের মাথায় আঘাতের চিহ্ন ও গলায় দাগ রয়েছে।কোনাবাড়ী থানা পুলিশের ভারপ্রাপ্ত কর্মকর্তা এমদাদ হোসেন জানান, দুর্বৃত্তরা তাকে অন্যখানে হত্যার পর এখানে মরদেহ ফেলে রাখতে পারে বলে ধারণা করা হচ্ছে। নিহতের ঘারে ও ও কপালে আঘাতের চিহ্ন রয়েছে। তবে ময়নাতদন্তের রিপার্ট পাওয়ার পর মৃত্যুর প্রকৃত কারণ জানা যাবে।আমিনুল ইসলাম/এমএএস/জেআইএম</body>
</article>
