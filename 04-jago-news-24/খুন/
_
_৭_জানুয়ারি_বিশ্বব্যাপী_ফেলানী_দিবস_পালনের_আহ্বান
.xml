<article>
  <headline>
 ৭ জানুয়ারি বিশ্বব্যাপী ফেলানী দিবস পালনের আহ্বান
</headline>
  <url>https://www.jagonews24.com/national/news/402488</url>
  <published_at>
</published_at>
  <category>খুন</category>
  <body>৭ জানুয়ারি বিশ্বব্যাপী ফেলানী দিবস পালনের আহ্বান জানিয়েছে নাগরিক পরিষদ নামক একটি সংগঠন। রোববার বিকেলে জাতীয় প্রেস ক্লাবের সামনে আয়োজিত এক মানববন্ধনে তারা এ আহ্বান জানান।মানববন্ধনে নাগরিক পরিষদের আহ্বায়ক মোহাম্মদ শামসুদ্দীন বলেন, ২০১১ সালের ৭ জানুয়ারি কুড়িগ্রামের নাগেশ্বরী থানার অনন্তপুর সীমান্তে ফেলানীকে গুলি করে হত্যা করে বিএসএফ (ভারতীয় সীমান্তরক্ষী বাহিনী)। এ হত্যাকাণ্ডের কোনো বিচার হয়নি। বিচার আর ক্ষতিপূরণের জন্য ঘুরছে ফেলানীর পরিবার।তিনি বলেন, আমরা নাগরিক পরিষদ ২০১৫ সালে জাতিসংঘে স্মারকলিপি দিয়ে ৭ জানুয়ারি বিশ্বব্যাপী সীমান্ত হত্যাবিরোধী ফেলানী দিবস পালন করার আহ্বান জানিয়েছি। বাংলাদেশ সরকার সীমান্তহত্যাবিরোধী ৭ জানুয়ারি ফেলানী দিবস পালনে জাতিসংঘে প্রস্তাব আনার আহ্বান জানাই।এ সময় বক্তারা ফেলানীর পরিবারকে কমপক্ষে ২০ লাখ টাকা ক্ষতিপূরণ দেয়ার দাবি জানান।মানববন্ধনে উপস্থিত ছিলেন নাগরিক পরিষদের যুগ্ম আহ্বায়ক অ্যাডভোকেট শাহ মো. নেয়ামত উল্লাহ, দুর্নীতি প্রতিরোধ আন্দোলনের আহ্বায়ক হারুন অর রশীদ খান, মানবাধিকার নেতা মঞ্জুর হোসেন ঈসা প্রমুখ।এএস/জেডএ/আইআই</body>
</article>
