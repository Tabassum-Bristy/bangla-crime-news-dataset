<article>
  <headline>
চট্টগ্রামে দুর্গম পাহাড়ে যুবকের কঙ্কাল উদ্ধার
</headline>
  <url>https://www.jagonews24.com/country/news/429530</url>
  <published_at>
</published_at>
  <category>খুন</category>
  <body>চট্টগ্রামের মিরসরাই উপজেলার দুর্গম পাহাড়ি এলাকা থেকে অজ্ঞাত এক যুবকের কঙ্কাল উদ্ধার করেছে পুলিশ। উদ্ধার হওয়া কঙ্কালের পরনে এখনও গোলাপি শার্ট এবং জিন্স প্যান্ট রয়েছে। প্রাথমিক তদন্ত শেষে পুলিশ বলছে, এক থেকে দেড় মাসে আগে ওই যুবককে হত্যা করা হয়।বৃহস্পতিবার (২৪ মে) রাত ৯টার দিকে উপজেলার জোরারগঞ্জ থানার ১ নম্বর করেরহাট ইউনিয়নের নয়টিলা মাজারের উত্তরে কঙ্কালটির সন্ধান পায় স্থানীয় কাঠুরিয়ারা।জোরারগঞ্জ থানার ভারপ্রাপ্ত কর্মকর্তা (ওসি) জাহিদুল কবির জাগো নিউজকে জানান, বৃহস্পতিবার বিকেলে কয়েকজন কাঠুরিয়া নয়টিলা মাজারের উত্তরে পাহাড়ি বনে কাঠ কাটতে গিয়ে একটি পাহাড়ি ঝিরির (পাহাড়ি ঝরনা) পাশে কঙ্কালটি দেখতে পান। বিষয়টি তারা স্থানীয় ইউনিয়ন পরিষদের চেয়ারম্যানকে জানানো হলে রাতে ঘটনাস্থলে পৌঁছে কঙ্কালটি উদ্ধার করে পুলিশ।তিনি আরও বলেন, ‘উদ্ধার হওয়া কঙ্কালটি একজন যুবকের বলে মনে হচ্ছে; যার আনুমানিক বয়স ১৮ থেকে ২০ বছর। তার গায়ে এখনো কাপড় রয়েছে। সম্ভবত এক থেকে দেড় মাস আগে দুর্বৃত্তরা যুবকটিকে হত্যা করে পাহাড়ি ঝিরিতে মরদেহ গুম করার চেষ্টা করেছে।’আবু আজাদ/এসআর/এমএস</body>
</article>
