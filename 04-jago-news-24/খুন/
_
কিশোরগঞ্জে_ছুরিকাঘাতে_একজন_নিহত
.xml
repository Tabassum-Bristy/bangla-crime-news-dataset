<article>
  <headline>
কিশোরগঞ্জে ছুরিকাঘাতে একজন নিহত
</headline>
  <url>https://www.jagonews24.com/country/news/429833</url>
  <published_at>
</published_at>
  <category>খুন</category>
  <body>কিশোরগঞ্জের করিমগঞ্জে পূর্ব শত্রুতার জের ধরে প্রতিপক্ষের ছুরিকাঘাতে মঞ্জু মিয়া ওরফে ছুটু মিয়া নামে এক ব্যক্তি নিহত হয়েছেন। শনিবার বিকেল সাড়ে ৪টার দিকে উপজেলার দেহুন্দা ইউনিয়নের চরদেহুন্দা গ্রামে এ ঘটনা ঘটে।নিহত মঞ্জু চরদেহুন্দা গ্রামের মৃত আব্দুল হামিদের ছেলে।পুলিশ জানায়, ওই গ্রামের সোহরাব উদ্দিনের সঙ্গে জটারকান্দা গ্রামের জনৈক দুলালের জমি নিয়ে বিরোধ ছিল। গত বছরের ৯ ফেব্রুয়ারি দুইপক্ষের সংঘর্ষে দুলাল মিয়া নিহত হন। এ ঘটনার জের ধরে বিকেলে প্রতিপক্ষের লোকজন সোহরাবের ছোট ভাই মঞ্জু মিয়ার ওপর হামলা চালায়। আশঙ্কাজনক অবস্থায় তাকে করিমগঞ্জ উপজেলা স্বাস্থ্য কমপ্লেক্সে নেয়া হলে কর্তব্যরত চিকিৎসক তাকে মৃত ঘোষণা করেন। পুলিশ নিহতের মরদেহ উদ্ধার করে ময়নাতদন্তের জন্য কিশোরগঞ্জ জেলা ২৫০ শয্যা জেনারেল হাসপাতাল মর্গে পাঠিয়েছে।নূর মোহাম্মদ/আরএআর/আরআইপি</body>
</article>
