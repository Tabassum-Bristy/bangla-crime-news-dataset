<article>
  <headline>
বরিশালে স্কুলছাত্রসহ দুইজনকে হত্যা, আটক ১
</headline>
  <url>https://www.jagonews24.com/country/news/411240</url>
  <published_at>
</published_at>
  <category>খুন</category>
  <body>বরিশালের হিজলা উপজেলায় এক স্কুলছাত্র এবং বাবুগঞ্জ উপজেলায় অপর এক ব্যক্তিকে হত্যা করেছে দুর্বৃত্তরা। এ ঘটনায় একজনকে আটক করেছে পুলিশ।হিজলার বাউশিয়া গ্রামে নিহত স্কুলছাত্র আহসান বেপারীর (১২) মরদেহ উদ্ধার হয়েছে তার বসতবাড়ির অদূরের একটি পুকুর পাড় থেকে। আহসান বেপারী স্থানীয় বিসিডি মাধ্যমিক বিদ্যালয়ের সপ্তম শ্রেণির ছাত্র এবং বাউশিয়া গ্রামের শাহ আলম বেপারীর ছেলে। তাকে হত্যার অভিযোগে একই এলাকার বশিরকে আটক করা হয়েছে।হিজলা থানা পুলিশের ওসি মো. মাসুদুর রহমান জানান, মঙ্গলবার বিকেল থেকে আহসান বেপারীকে খুঁজে পাচ্ছিল না তার স্বজনরা। রাত সাড়ে ৮টার দিকে বাড়ির অদূরে একটি পুকুর পাড়ে তাকে রক্তাক্ত অবস্থায় পাওয়া যায়। উদ্ধার করে উপজেলা হাসপাতালে নিয়ে গেলে কতর্ব্যরত চিকিৎসক আহসানকে মৃত ঘোষণা করেন।ওসি আরও জানান, আহসানের দুই হাতের কবজি ভাঙা পাওয়া গেছে। এতে ধারণা করা হচ্ছে তাকে নির্যাতন করে হত্যা করা হয়েছে। তার পরিবারের দেয়া তথ্যের ভিত্তিতে বশিরকে আটক করে জিজ্ঞাসাবাদ করা হচ্ছে।এদিকে, বুধবার সকালে বাবুগঞ্জ উপজেলা থেকে অজ্ঞাত এক ব্যক্তির মরদেহ উদ্ধার করা হয়েছে। ওই ব্যক্তির মরদেহ উদ্ধার করা হয় বাহেরচর ক্ষুদ্রকাঠী গ্রামে সমাজকল্যাণমন্ত্রী রাশেদ খান মেনন এমপির বাড়ির অদূরে একটি বেড়িবাঁধের পাশ থেকে। পরিত্যক্ত প্লাস্টিকের ড্রামের ভেতর মরদেহটি ফেলে রেখে যায় দুর্বৃত্তরা।বাবুগঞ্জ থানা পুলিশের ওসি আব্দুস সালাম জানান, বাহেরচর গ্রামে বেড়িবাঁধের পাশে পরিত্যক্ত একটি ড্রামের ভেতর থেকে এক ব্যক্তির মরদেহ উদ্ধার করা হয়েছে। ধারণা করা হচ্ছে ওই ব্যক্তিকে ৩/৪ দিন আগে হত্যা করা হয়েছে।সাইফ আমীন/এএম/আইআই</body>
</article>
