<article>
  <headline>
ডাকাতের হামলায় মুদি দোকানি নিহত
</headline>
  <url>https://www.jagonews24.com/country/news/485492</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ার সরাইল উপজেলায় ডাকাত দলের হামলায় মোশাহিদ উল্লাহ্ রফিক (৩৪) নামে এক মুদি দোকানি নিহত হয়েছেন। বুধবার ভোর ৪টার দিকে উপজেলার পানিশ্বর ইউনিয়নের পানিশ্বর দক্ষিণ বাজারে এ ঘটনা ঘটে।নিহত রফিক পানিশ্বর শোলাবাড়ির আব্দুল আজিজের ছেলে। এ ঘটনায় রফিকের ভাই মোস্তাকও (২৮) আহত হয়েছেন। তাকে জেলা সদর হাসপাতালে ভর্তি করা হয়েছে।স্থানীয়রা জানিয়েছেন, ভোরে একদল ডাকাত পানিশ্বর দক্ষিণ বাজারে রফিকের মালিকানাধীন বিসমিল্লাহ্ স্টোরে হানা দেয়। এ সময় দোকানে থাকা রফিক ও মোস্তাকের সঙ্গে ডাকাতদের ধস্তাধস্তি হয়। এক পর্যায়ে ডাকাতরা রফিক ও মোস্তাককে ধারালো অস্ত্র দিয়ে আঘাত করে। পরে তাদের উদ্ধার করে জেলা সদর হাসপাতালে নেয়ার পথে রফিকের মৃত্যু হয়।পানিশ্বর ইউনিয়ন পরিষদের চেয়ারম্যান দ্বীন ইসলাম জাগো নিউজকে ঘটনার সত্যতা নিশ্চিত করেছেন।আজিজুল সঞ্চয়/এফএ/জেআইএম</body>
</article>
