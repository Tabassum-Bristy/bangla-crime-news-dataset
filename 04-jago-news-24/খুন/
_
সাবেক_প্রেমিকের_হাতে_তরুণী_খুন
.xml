<article>
  <headline>
সাবেক প্রেমিকের হাতে তরুণী খুন
</headline>
  <url>https://www.jagonews24.com/country/news/499326</url>
  <published_at>
</published_at>
  <category>খুন</category>
  <body>ময়মনসিংহের ফুলবাড়িয়ায় সাবেক প্রেমিক কুপিয়ে হত্যা করেছে সালমা আক্তার (৩০) নামে এক তরুণীকে। এ ঘটনায় আহত হয়েছে সালমার বর্তমান প্রেমিক দুদু মিয়া। শুক্রবার রাত সাড়ে ৯টার দিকে উপজেলার গাড়াজান মিয়ার দোকান এলাকায় এ ঘটনা ঘটে।নিহত সালমা উপজেলার পুটিজানা ইউনিয়নের বেড়িবাড়ি গ্রামের মজিবুর রহমান বাঘার মেয়ে। আহত দুদু মিয়াকে ফুলবাড়িয়া উপজেলা স্বাস্থ্য কমপ্লেক্সে ভর্তি করা হয়েছে।পুলিশ ও স্থানীরা জানায়, শুক্রবার বিকেলে উপজেলার পুটিজানা ইউনিয়নের বেড়িবাড়ি গ্রাম থেকে সালমা পাওনা টাকা আদায়ের জন্য পার্শ্ববর্তী মুক্তাগাছা উপজেলার সুশতি গ্রামে যান। রাত সাড়ে ৯টার দিকে বর্তমান প্রেমিক দুদু মিয়ার সঙ্গে সেখান থেকে ফেরার পথে ফুলবাড়িয়ার গাড়াজান এলাকার মিয়ার দোকানের কাছে পৌঁছালে আগে থেকে উঁৎ পেতে থাকা সালমার সাবেক প্রেমিক সালাম দুদু মিয়াকে এলোপাতাড়ি কোপাতে থাকে।প্রাণ বাঁচাতে দুদু দৌঁড়ে পালিয়ে যায়। সালমাকে একা পেয়ে কুপিয়ে মৃত্যু নিশ্চিত করে পালিয়ে যায় সালাম। খবর পেয়ে ফুলবাড়িয়া থানা পুলিশ ঘটনাস্থলে পৌঁছে মরদেহ উদ্ধার করেছে। সালাম পুটিজানা মধ্যপাড়া গ্রামের সাহেব আলীর ছেলে ও দুদু একই এলাকার কছিম উদ্দিনের ছেলে।নিহত সালমা স্থানীয় সরকার বিভাগের বিভিন্ন প্রকল্পে রাস্তায় মাটি কাটার শ্রমিক হিসেবে কাজ করত। বর্তমানে সে স্বামী পরিত্যক্তা। নিশাত নামে চার পাঁচ বছরের একটি মেয়ে রয়েছে।ফুলবাড়িয়া থানার ভারপ্রাপ্ত কর্মকর্তা (ওসি) ফিরুজ তালুকদার বলেন, ‘স্থানীয়দের সঙ্গে কথা বলে প্রাথমিকভাবে জানতে পারি প্রেম ঘটিত কারণেই সাবেক প্রেমিক সালাম এ ঘটনা ঘটিয়েছে। বিষয়টি আসলে প্রেম নাকি অন্যকিছু আছে আমরা খতিয়ে দেখছি। মামলা দায়েরের প্রস্তুতি চলছে।রকিবুল হাসান রুবেলে/এমআরএম</body>
</article>
