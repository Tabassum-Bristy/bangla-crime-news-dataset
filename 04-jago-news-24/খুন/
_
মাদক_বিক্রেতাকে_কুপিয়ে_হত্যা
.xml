<article>
  <headline>
মাদক বিক্রেতাকে কুপিয়ে হত্যা
</headline>
  <url>https://www.jagonews24.com/country/news/420571</url>
  <published_at>
</published_at>
  <category>খুন</category>
  <body>নারায়ণগঞ্জের সোনারগাঁও উপজেলায় সানাউল্লাহ (৩৬) নামের এক মাদক বিক্রেতাকে কুপিয়ে হত্যা করেছে দুর্বৃত্তরা। এ সময়ে তার সঙ্গে থাকা ছমিরউদ্দিন নামের আরেক যুবক আহত হয়েছে।সোমবার দিনগত রাত ১২টার দিকে উপজেলার ছনপাড়া সেতুর সামনে এ ঘটনা ঘটে। নিহত সানাউল্লাহ উপজেলার বৈদ্যেরবাজার ইউনিয়নের খামারগাঁও গ্রামের মিছিল আলীর ছেলে। সানাউল্লাহর বিরুদ্ধে মাদক ব্যবসার অভিযোগ আছে। মঙ্গলবার সকালে আহতের বরাত দিয়ে পুলিশ জানান, সানাউল্লাহ ও ছমিরউদ্দিন রাতে একত্রে বাড়ি ফিরছিলেন। তখন উপজেলার ছনপাড়া সেতুর সামনে পৌঁছালে আগে থেকে সেখানে ওৎ পেতে থাকা কয়েকজন দুর্বৃত্ত ধারালো অস্ত্র নিয়ে হামলা চালায়। এতে দুইজন গুরুতর আহত হয়। স্থানীয়রা আহতদের উদ্ধার করে হাসপাতালে নেওয়ার পথে সানাউল্লাহর মৃত্যু হয়। হত্যার বিষয়ে সোনারগাঁও থানার ওসি মোরশেদ আলম জানান, সানাউল্লাহর বিরুদ্ধে মাদক ব্যবসার অভিযোগসহ একাধিক মামলাও রয়েছে। ধারণা করা হচ্ছে মাদক ব্যবসা নিয়ে প্রতিপক্ষের লোকজন তাকে কুপিয়ে হত্যা করেছে। এ বিষয়ে মামলার প্রস্তুতি চলছে। আর হত্যাকারীদের সনাক্ত করে গ্রেফতারের অভিযান চলছে।সাহাদাত হোসেন/আরএ/পিআর</body>
</article>
