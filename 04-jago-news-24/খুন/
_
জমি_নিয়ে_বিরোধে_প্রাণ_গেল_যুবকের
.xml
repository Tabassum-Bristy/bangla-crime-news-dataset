<article>
  <headline>
জমি নিয়ে বিরোধে প্রাণ গেল যুবকের
</headline>
  <url>https://www.jagonews24.com/country/news/475860</url>
  <published_at>
</published_at>
  <category>খুন</category>
  <body>নাটোরের সিংড়া উপজেলায় জমি নিয়ে বিরোধের জের ধরে সংঘর্ষে আলমগীর হোসেন নামের এক ব্যক্তি নিহত এবং ১২ জন আহত হয়েছেন।আহতদের মধ্যে চারজনকে রাজশাহী মেডিকেল কলেজ হাসপাতালে, একজনকে সিংড়া হাসপাতালে এবং বাকি সাতজনকে বগুড়া হাসপাতালে ভর্তি করা হয়েছে।শুক্রবার দুপুর সাড়ে ১২টার দিকে সিংড়া উপজেলার বাঁশবাড়িয়া গ্রামে এ ঘটনা ঘটে। নিহত আলমগীর হোসেন (৩২) বাঁশবাড়িয়া গ্রামের মৃত মাহমুদ অলীর ছেলে।পুলিশ ও গ্রামবাসী জানায়, জমি নিয়ে বাঁশাবাড়িয়া গ্রামের কামাল মেম্বারের সঙ্গে একই গ্রামের আব্দুস সালামের বিরোধ চলে আসছিল। দুপুরে ছালামের লোকজন বিতর্কিত ওই জমিতে ধানের চারা রোপণ করতে গেলে কামাল মেম্বারের লোকজন বাধা দেয়। এ সময় দুই পক্ষের মধ্যে সংঘর্ষ লেগে যায়। সংঘর্ষে ১৩ জন আহত হন। এদের মধ্যে গুরুতর আহত কামাল মেম্বারের ছোট ভাই আলমগীরকে নাটোর হাসপাতালে নিয়ে এলে চিকিৎসক মৃত ঘোষণা করেন।এ বিষয়ে সিংড়া থানা পুলিশের ওসি (তদন্ত) নেয়ামুল আলম বলেন, সংঘর্ষের সংবাদ পেয়ে ঘটনাস্থলে পুলিশ পাঠানো হয়েছে। তবে এ বিষয়ে এখনো কোনো মামলা হয়নি। একজন নিহত ও কয়েকজন আহত হয়েছে বলে শুনেছি।রেজাউল করিম রেজা/এএম/এমকেএইচ</body>
</article>
