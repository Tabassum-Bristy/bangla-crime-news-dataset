<article>
  <headline>
দক্ষিণ আফ্রিকায় ছুরিকাঘাতে বাংলাদেশি খুন
</headline>
  <url>https://www.jagonews24.com/probash/article/477733</url>
  <published_at>
</published_at>
  <category>খুন</category>
  <body>দক্ষিণ আফ্রিকার জুলু নাটাল প্রভিন্সের পিটা মেরিজবার্গ শহরে মোহাম্মদ শাহপরান নামে বাংলাদেশি এক যুবককে হত্যা করেছে সন্ত্রাসীরা।রোববার ওই দেশের স্থানীয় সময় বিকেল সাড়ে ৩টা ও বাংলাদেশ সময় রাত সাড়ে ৮টার দিকে এ ঘটনা ঘটে।নিহত শাহপরান ফেনী শহরের মহিপাল মধ্যম চাডিপুর ভূঁইয়াবাড়ির পেয়ার আহাম্মদ ভূঁইয়ার ছেলে।নিহতের ছোট ভাই আনোয়ার হোসেন ভূঁইয়া জানান, জীবিকার তাগিদে প্রায় ১৩ বছর আগে তার ভাই আফ্রিকায় পাড়ি জমান। ওইদিন সুপার মার্কেটে তার ভাইয়ের দোকানের ক্যাশ কাউন্টারে স্থানীয় একজনের সঙ্গে পণ্যের দাম নিয়ে কথা কাটাকাটি হয়। এক পর্যায়ে হাতাহাতি শুরু হলে সন্ত্রাসীরা শাহপরানের বুকে ছুরিকাঘাত করে। পরে তাকে স্থানীয় হাসপাতালে নিয়ে গেলে চিকিৎসক মৃত ঘোষণা করেন।রাশেদুল হাসান/এফএ/এমকেএইচ</body>
</article>
