<article>
  <headline>
প্রেমে সাড়া না পাওয়ায় স্কুলছাত্রীকে হত্যা
</headline>
  <url>https://www.jagonews24.com/country/news/449723</url>
  <published_at>
</published_at>
  <category>খুন</category>
  <body>চট্টগ্রামের পটিয়া উপজেলার দক্ষিণ ভূর্ষি ইউনিয়নে প্রেমে সাড়া না পাওয়ায় এক স্কুলছাত্রীকে হত্যা করা হয়েছে। রিমাকে হত্যার পর মাসুদ (২৫) আত্মহত্যার চেষ্টা করে। পরে গুরুতর আহত অবস্থায় তাকে চট্টগ্রাম মেডিকেল কলেজ হাসপাতালে ভর্তি করা হয়।শনিবার (৮ সেপ্টেম্বর) বিকেল চারটার দিকে দক্ষিণ ভূর্ষি ইউনিয়নের বেলতল রেললাইনের পাশ থেকে স্কুলছাত্রী রিমার মরদেহ উদ্ধার করেছে পুলিশ। নিহত রিমা আকতার হাইদগাৎ উচ্চ বিদ্যালয়ের অষ্টম শ্রেণির ছাত্রী ও হাইদগাৎ মহাজন পাড়ার মঞ্জুরুল আলমের মেয়ে।স্থানীয়রা জানান, মাসুদ নামে ওই যুবক স্কুলছাত্রী রিমাকে প্রেম নিবেদন করে সাড়া না পেয়ে ছুরিকাঘাতে হত্যার পর নিজের শরীরে ছুরি চালিয়ে আত্মহত্যা করার চেষ্টা করেছিলো। স্থানীয়রা বিকেল তিনটার দিকে নিহত রিমার ওপর রক্তাক্ত অবস্থায় মাসুমের দেহ পড়ে থাকতে দেখে তাকে উদ্ধার করে চট্টগ্রাম মেডিকেল কলেজ হাসপাতালে পাঠায়।চট্টগ্রাম মেডিকেল কলেজ হাসপাতাল পুলিশ ফাঁড়ির এএসআই শিলব্রত বড়ুয়া জাগো নিউজকে বলেন, ‘পটিয়া থেকে রক্তাক্ত এক যুবককে হাসপাতালে ভর্তি করা হয়েছে। তার শরীরে বেশ কয়েকটি ছুরিকাঘাতের চিহ্ন রয়েছে।’এদিকে রেলওয়ে পুলিশের ভারপ্রাপ্ত কর্মকর্তা (ওসি) মোস্তাফিজ ভূঁইয়া বলেন, ‘বেলতল রেললাইনের পাশ থেকে এক স্কুল ছাত্রীর মরদেহ উদ্ধার করেছে রেলওয়ে পুলিশ। স্থানীয়রা জানিয়েছে প্রেমে প্রত্যাখ্যাত এক যুবক মেয়েটিকে ছুরিকাঘাতে হত্যা করেছে।’এমআরএম/জেআইএম</body>
</article>
