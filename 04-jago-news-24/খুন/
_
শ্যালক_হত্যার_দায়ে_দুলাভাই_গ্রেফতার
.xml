<article>
  <headline>
শ্যালক হত্যার দায়ে দুলাভাই গ্রেফতার
</headline>
  <url>https://www.jagonews24.com/country/news/491631</url>
  <published_at>
</published_at>
  <category>খুন</category>
  <body>গাজীপুর মহানগরের দক্ষিণ সালনা এলাকায় শ্যালক হত্যা মামলায় ভগ্নিপতিকে গ্রেফতার করেছে পুলিশ। গ্রেফতার মো. মুসা আলম (৪০) গাইবান্ধা জেলা ও থানার মোল্লারচর (সানন্দবাড়ী) এলাকার জবেদ আলীর ছেলে।বুধবার গাইবান্ধা জেলা থেকে গাজীপুর মেট্রোপলিটন সদর থানা পুলিশ তাকে গ্রেফতার করে।গাজীপুর মেট্রোপলিটন পুলিশের উপ-কমিশনার (ক্রাইম) শরীফুর রহমান জানান, গ্রেফতার মুসা আলম গত ২৬ মার্চ পারিবারিক কলহের জের ধরে তার স্ত্রী ও শ্যালককে ধারালো অস্ত্র দিয়ে আঘাত করে। এতে শ্যালক আশিক মারা যান। পরে নিহতের মা থানায় অভিযোগ দায়ের করেন।অভিযোগের প্রেক্ষিতে পুলিশ আসামির নিজ জেলা গাইবান্ধা জেলায় অভিযান চালায়। পরে গোপন তথ্যের ভিত্তিতে গাইবান্ধা জেলার সানন্দাবাড়ী থেকে মুসা আলমকে গ্রেফতার করা হয়।আমিনুল ইসলাম/এফএ/জেআইএম</body>
</article>
