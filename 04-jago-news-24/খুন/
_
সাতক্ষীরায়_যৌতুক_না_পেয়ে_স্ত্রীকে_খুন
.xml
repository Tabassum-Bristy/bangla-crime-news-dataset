<article>
  <headline>
সাতক্ষীরায় যৌতুক না পেয়ে স্ত্রীকে খুন
</headline>
  <url>https://www.jagonews24.com/country/news/387076</url>
  <published_at>
</published_at>
  <category>খুন</category>
  <body>যৌতুক দিতে না পারায় নির্যাতন ও শ্বাসরোধে গৃহবধূ লক্ষ্মী রানী দাসকে (৩৬) খুন করেছেন তার স্বামী। বুধবার রাতে সাতক্ষীরার তালা উপজেলার তেরছি গ্রামে এ ঘটনা ঘটে।এ ঘটনায় শাশুড়ি ঝরনা দাশ ও ভাবি জোছনা দাসকে আটক করেছে তালা থানা পুলিশ। তবে স্বামী বিপুল দাশ স্ত্রীকে হত্যার পর পালিয়েছেন।নিহতের ভাই প্রশান্ত কুমার দাশ বলেন, আমার বোনকে বিভিন্ন সময় স্বামী বিপুল দাশ যৌতুকের দাবিতে মারপিট করতেন। এরই জের ধরে আমার বোনকে হত্যা করা হয়েছে।তালা থানা পুলিশের ভারপ্রাপ্ত কর্মকর্তা (ওসি) হাসান হাফিজুর রহমান জাগো নিউজকে বলেন, প্রাথমিকভাবে ধারণা করা হচ্ছে নির্যাতন ও শ্বাসরোধ করে হত্যা করা হয়েছে। ঘটনায় জড়িত সন্দেহে শাশুড়ি ও ভাবিকে আটক করা হয়েছে। স্বামী বিপুল দাশকে গ্রেফতারের চেষ্টা চলছে। গৃহবধূর শরীরে আঘাতে চিহ্ন রয়েছে। মরদেহ উদ্ধার করে ময়নাতদন্তের জন্য মর্গে প্রেরণ করা হয়েছে বলেও জানান ওসি।আকরামুল ইসলাম/এএম/জেআইএম</body>
</article>
