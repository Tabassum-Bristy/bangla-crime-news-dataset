<article>
  <headline>
সহপাঠীদের ছুরিকাঘাতে স্কুলছাত্র নিহত
</headline>
  <url>https://www.jagonews24.com/country/news/495205</url>
  <published_at>
</published_at>
  <category>খুন</category>
  <body>কুমিল্লা নগরীর দ্বিতীয় কান্দিরপাড় (নজরুল এভিনিউ) এলাকায় সহপাঠীদের ছুরিকঘাতে মোন্তাহিন ইসলাম মিরন নামে এক স্কুলছাত্র খুন হয়েছে। রোববার শবে বরাতের রাতে এ ঘটনা ঘটে।মিরন নগরীর মডার্ন হাইস্কুলের ৮ম শেণির ছাত্র ছিল। সে নগরীর ঝাউতলা এলাকার প্রবাসী আবুল কালাম আজাদের ছেলে। নিহতের পরিবারের সদস্যরা জানান, কিছুদিন আগে মডার্ন স্কুলের একটি অনুষ্ঠানে বসা নিয়ে মিরনের সঙ্গে সহপাঠীদের বিরোধ সৃষ্টি হয়। পরে এ নিয়ে তাকে কয়েকবার হুমকি দেয়া হয়। রোববার রাতে শবে বরাতের নামাজ পড়তে মিরন বাসার বাইরে গেলে নগরীর ঠাকুরপাড়া রোডের মদিনা মসজিদ এলাকায় তার সহপাঠীরা তাকে ছুরিকাঘাত করে পালিয়ে যায়। স্থানীয়রা তাকে উদ্ধার করে কুমিল্লা মেডিকেল কলেজ হাসপাতালে নেয়ার পর রাত সাড়ে ১২টার দিকে তার মৃত্যু হয়।নগরীর কান্দিরপাড় পুলিশ ফাঁড়ির ইনচার্জ নুরুল ইসলাম বিষয়টি নিশ্চিত করে জানান, সহপাঠীদের ছুরিকাঘাতে মারাত্মক আহত হওয়ার পর স্থানীয়রা আহত মিরনকে হাসপাতালে নেয়ার পর গভীর রাতে তার মৃত্য হয়। নিহতের মরদেহ হাসপাতালের মর্গে রয়েছে।কামাল উদ্দিন/এফএ/এমকেএইচ</body>
</article>
