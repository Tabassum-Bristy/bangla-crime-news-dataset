<article>
  <headline>
পাগল ছেলের লাঠির আঘাতে মায়ের মৃত্যু
</headline>
  <url>https://www.jagonews24.com/country/news/316372</url>
  <published_at>
</published_at>
  <category>খুন</category>
  <body>ঝালকাঠির কাঁঠালিয়ায় ছেলের লাঠির আঘাতে মায়ের মৃত্যু হয়েছে। নিহত রাশিদা বেগম (৬০) কাঁঠালিয়া উপজেলার সদর ইউনিয়নের দক্ষিণ আউড়া গ্রামের মৃত শাহজাহান মল্লিকের স্ত্রী।মঙ্গলবার দুপুরে এ ঘটনা ঘটে। পুলিশ মরদেহ উদ্ধার করেছে। ঘাতক ছেলে বাদশা মল্লিক (৩৫) পলাতক।পুলিশ ও স্থানীয়রা জানিয়েছে, রাশিদা মল্লিক দুপুরে বাড়িতে রান্না করছিলেন। এসময় তার মানসিক ভারসাম্যহীন ছেলে বাদশা মল্লিক ঘরের ভেতরে ঢুকে আকস্মিকভাবে লাঠি দিয়ে তার মাথায় আঘাত করে। এতে ঘটনাস্থলেই তার মৃত্যু হয়। খবর পেয়ে পুলিশ গিয়ে তার মরদেহ উদ্ধার করে থানায় নিয়ে আসে।কাঁঠালিয়া থানার ভারপ্রাপ্ত কর্মকর্তা (ওসি) এমআর শওকত আনোয়ার জানান, বাদশা মল্লিক মানসিক ভারসাম্যহীন এক যুবক। সে কোনো কারণে রাগান্বিত হয়ে তার মাকে লাঠি দিয়ে আঘাত করলে তার মৃত্যু হয়।ঘটনার পর থেকে ছেলে বাদশা মল্লিক পলাতক রয়েছে। মরদেহ উদ্ধারের পর সুরতহাল রিপোর্ট তৈরি শেষে ময়নাতদন্তের জন্য মঙ্গলবার বিকেলে ঝালকাঠি সদর হাসপাতাল মর্গে প্রেরণ করা হয়েছে।আতিকুর রহমান/এফএ/পিআর</body>
</article>
