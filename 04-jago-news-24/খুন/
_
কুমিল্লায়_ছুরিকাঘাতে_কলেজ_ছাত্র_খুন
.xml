<article>
  <headline>
কুমিল্লায় ছুরিকাঘাতে কলেজ ছাত্র খুন
</headline>
  <url>https://www.jagonews24.com/country/news/438888</url>
  <published_at>
</published_at>
  <category>খুন</category>
  <body>কুমিল্লা নগরীর ধর্মসাগর পাড় এলাকায় দুর্বৃত্তের ছুরিকাঘাতে শিহাব উদ্দিন অন্তু নামে এক কলেজ ছাত্র খুন হয়েছেন। মঙ্গলবার রাত ৮টার দিকে এ ঘটনা ঘটে।নিহত শিহাব কুমিল্লার অজিত গুহ কলেজের বিজ্ঞান বিভাগের ২য় বর্ষের ছাত্র ছিল। সে জেলার বুড়িচং উপজেলার ইছাপুরা গ্রামের হুমায়ুন কবিরের ছেলে। নগরীর রেইসকোর্স এলাকায় ভাড়া বাসায় পরিবারের সঙ্গে থাকতো শিহাব।কোতয়ালি মডেল থানার ওসি মোহাম্মদ আবু ছালাম মিয়া বিষয়টি নিশ্চিত করেছেন।কুমিল্লার অতিরিক্ত পুলিশ সুপার (দক্ষিণ) আবদুল্লাহ আল মামুন জানান, কী কারণে এ হত্যাকাণ্ডের ঘটনা ঘটেছে সেটা এখনও নিশ্চিত হওয়া যায়নি। তবে ধারণা করা হচ্ছে পূর্ব শত্রুতার জের ধরে এ হত্যাকাণ্ডের ঘটনা ঘটে থাকতে পারে।তিনি আরও জানান, খবর পেয়ে পুলিশের একাধিক টিম ঘটনাস্থল ও হাসপাতালে গিয়ে নিহতের স্বজন ও স্থানীয়দের সঙ্গে কথা বলে রহস্য উদঘাটনের চেষ্টা চালিয়ে যাচ্ছে।কামাল উদ্দিন/এফএ/জেআইএম</body>
</article>
