<article>
  <headline>
সাংবাদিক নদী হত্যা : তদন্তের দাবিতে স্বরাষ্ট্র মন্ত্রণালয়কে চিঠি
</headline>
  <url>https://www.jagonews24.com/national/news/447989</url>
  <published_at>
</published_at>
  <category>খুন</category>
  <body>বেসরকারি টিভি চ্যানেল আনন্দ টিভির পাবনা জেলা প্রতিনিধি সুবর্ণা নদীকে কুপিয়ে হত্যার ঘটনায় সুষ্ঠু তদন্ত করে হত্যাকারীদের দ্রুত আইনের আওতায় নিয়ে আনার জন্য স্বরাষ্ট্রমন্ত্রণালয়কে চিঠি দিয়েছে জাতীয় মানবাধিকার কমিশন।বুধবার জনসংযোগ কর্মকর্তা ফারহানা সাঈদ স্বাক্ষরিত এক বার্তায় এ তথ্য জানায় সংস্থাটি।ওই বার্তায় মানবাধিকার কমিশনের চেয়ারম্যান কাজী রিয়াজুল হক, আনন্দ টিভির পাবনা জেলা প্রতিনিধি সুবর্ণা নদীকে কুপিয়ে হত্যার ঘটনায় উদ্বেগ প্রকাশ করে বলেছেন, ‘সাংবাদিক নদী হত্যার ঘটনায় তীব্র নিন্দা জানাচ্ছি। হত্যাকারীদের চিহ্নিত করে আইনের আওতায় এনে শাস্তি নিশ্চিত করার জন্য সংশ্লিষ্টদের প্রতি আহ্বান জানাচ্ছি।’তিনি বলেন, ‘গণমাধ্যমে সাংবাদিক নদী হত্যার ঘটনা প্রকাশিত হওয়ার পর কমিশন স্বতঃপ্রণোদিত হয়ে অভিযোগটি গ্রহণ করে আইন-শৃঙ্খলা বাহিনীকে ঘটনার সুষ্ঠু তদন্ত করে হত্যাকারীদের দ্রুত আইনের আওতায় আনার জন্য প্রয়োজনীয় নির্দেশনা দিতে স্বরাষ্ট্র মন্ত্রণালয়ের জননিরাপত্তা বিভাগের সচিব বরাবর চিঠি দিয়েছে।’জেইউ/জেএইচ/আরআইপি</body>
</article>
