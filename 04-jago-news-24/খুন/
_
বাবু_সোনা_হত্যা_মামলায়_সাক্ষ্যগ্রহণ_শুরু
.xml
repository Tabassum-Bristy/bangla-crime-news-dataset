<article>
  <headline>
বাবু সোনা হত্যা মামলায় সাক্ষ্যগ্রহণ শুরু
</headline>
  <url>https://www.jagonews24.com/country/news/460232</url>
  <published_at>
</published_at>
  <category>খুন</category>
  <body>রংপুর বিশেষ জজ আদালতের পাবলিক প্রসিকিউটর (পিপি) ও আওয়ামী লীগ নেতা রথীশ চন্দ্র ভৌমিক বাবু সোনা (৫৮) হত্যা মামলার সাক্ষ্যগ্রহণ শুরু হয়েছে। মঙ্গলবার বেলা ১১টা থেকে দুপুর ১টা পর্যন্ত এ মামলায় দুইজনের সাক্ষ্যগ্রহণ ও জেরা সম্পন্ন হয়।প্রথম দিনে মামলার বাদী নিহত বাবু সোনার ছোট ভাই সুশান্ত ভৌমিক সুবল ও আরেক ছোট ভাই বিশ্বজিৎ ভৌমিক বিপ্লবের সাক্ষ্যগ্রহণ করেন সিনিয়র জেলা ও দায়রা জজ আদালতের বিচারক এবিএম নিজামুল হক। মামলার পরবর্তী সাক্ষ্যগ্রহণ করা হবে আগামী বুধবার ও বৃহস্পতিবার।এর আগে গত ২১ অক্টোবর অভিযোগপত্র আমলে নিয়ে বিচার কার্যক্রম শুরুর আদেশ দেন বিচারক।রাষ্ট্রপক্ষে আইনজীবী ছিলেন জেলা ও দায়রা জজ আদালতের পাবলিক প্রসিকিউটর (পিপি) আব্দুল মালেক এবং আসামিপক্ষে ছিলেন স্টেট ডিফেন্স (রাষ্ট্র নিযুক্ত ) আইনজীবী বসুনিয়া মো. আরিফুল ইসলাম।মামলার বাদী নিহত বাবু সোনার ছোট ভাই সাংবাদিক সুশান্ত ভৌমিক সুবল সাক্ষ্যগ্রহণের বিষয়টি নিশ্চিত করেছেন।এর আগে সকালে কঠোর নিরাপত্তা ব্যবস্থার মধ্য দিয়ে এ মামলার দুই আসামি নিহত বাবু সোনার স্ত্রী স্নিগ্ধা সরকার দীপা ও তার প্রেমিক কামরুল ইসলামকে আদালতে হাজির করা হয়।জিতু কবীর/আরএআর/জেআইএম</body>
</article>
