<article>
  <headline>
চট্টগ্রামে কাউন্সিলরের বিরুদ্ধে পাহাড় কাটার অভিযোগ
</headline>
  <url>https://www.jagonews24.com/national/news/522729</url>
  <published_at>
</published_at>
  <category>খুন</category>
  <body>পাহাড় কাটার অভিযোগে নগরের লালখান বাজার ওয়ার্ড কাউন্সিলর এএফ কবির আহমেদ মানিকের বিরুদ্ধে নোটিশ জারি করেছে পরিবেশ অধিদফতর। সোমবার (২৬ আগস্ট) দুপুরে পরিবেশ অধিদফতরের চট্টগ্রাম মহানগর কার্যালয় থেকে এ সংক্রান্ত একটি নোটিশ তার কাছে পাঠানো হয়।একইসঙ্গে অভিযুক্ত করা হয়েছে মোহাম্মদ জাবেদ নামে আরো এক ব্যক্তিকে। তারা লালখান বাজার মতিঝর্ণা এলাকার বাসিন্দা।পরিবেশ অধিদফতরের চট্টগ্রাম মহানগরের পরিচালক আজাদুর রহমান মল্লিক স্বাক্ষরিত নোটিশে বলা হয়েছে, লালখান বাজার মতিঝর্ণা এলাকার বাসিন্দা মো. নুরুল আজমের অভিযোগের প্রেক্ষিতে এ নোটিশ জারি করেছে অধিদফতর।অভিযোগের প্রেক্ষিতে ২৯ আগস্ট সকাল সাড়ে ১১টায় শুনানির জন্য উভয়পক্ষকে পরিবেশ অধিদফতরে হাজির হতে বলা হয়েছে। শুনানিতে উপস্থিত না থাকলে বাংলাদেশ পরিবেশ সংরক্ষণ আইন, ১৯৯৫ (সংশোধিত-২০১০) অনুযায়ী আইনানুগ ব্যবস্থা গ্রহণ করা হবে।আবু আজাদ/এসএইচএস/এমকেএইচ</body>
</article>
