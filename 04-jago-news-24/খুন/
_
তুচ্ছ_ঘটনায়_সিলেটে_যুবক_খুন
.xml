<article>
  <headline>
তুচ্ছ ঘটনায় সিলেটে যুবক খুন
</headline>
  <url>https://www.jagonews24.com/country/news/503931</url>
  <published_at>
</published_at>
  <category>খুন</category>
  <body>সিলেট মহানগরের হজরত শাহপরান (রহ.) গেটে আব্দুল জব্বার জামাল (২০) নামে এক যুবক ছুরিকাঘাতে খুন হয়েছেন। বৃহস্পতিবার ইফতারের ঠিক আগে তুচ্ছ ঘটনার জের ধরে ছুরিকাঘাতে তাকে খুন করা হয়।আব্দুল জব্বার জামাল শাহপরানের বিআইডিসি বহর কোলোনীর নজরুল ইসলাম তারা মিয়ার ছেলে।শাহপরান (রহ.) থানা পুলিশের ভারপ্রাপ্ত কর্মকর্তা (ওসি) আক্তার হোসেন জানান, একজনের নাম নিয়ে কটূক্তির জের ধরে সমবয়সী আরেক যুবক জামালকে ছুরিকাঘাত করে রক্তাক্ত জখম করে। পরে তাকে উদ্ধার করে এমএজি ওসমানী মেডিকেল কলেজ হাসপাতালে নেয়া হলে সন্ধ্যায় কর্তব্যরত চিকিৎসক জামালকে মৃত ঘোষণা করেন।ওসি আক্তার আরও জানান, খুনের ঘটনায় জড়িত যুবককে আটকে অভিযান চালাচ্ছে পুলিশের একাধিক দল।ছামির মাহমুদ/এফএ/এমএস</body>
</article>
