<article>
  <headline>
ঠাকুরগাওয়ে নৈশপ্রহরীকে কুপিয়ে হত্যা
</headline>
  <url>https://www.jagonews24.com/country/news/443382</url>
  <published_at>
</published_at>
  <category>খুন</category>
  <body>ঠাকুরগাঁওয়ের রুহিয়ায় হাসকিং মিলের নৈশপ্রহরী লেদু মিয়াকে (৬৫) কুপিয়ে হত্যা করেছে দুর্বৃত্তরা।বৃহস্পতিবার সকালে রুহিয়া থানা পুলিশ তার মরদেহ উদ্ধার করে। নিহত লেদুর বাড়ি ঠাকুরগাঁও সদর উপজেলার ঘনিমহেশপুর গ্রামের মৃত লবানু মোহাম্মদের ছেলে।পুলিশ জানায়, দীর্ঘদিন ধরে লেদু মিয়া ২০ নম্বর রুহিয়া পশ্চিম ইউনিয়ন পরিষদের চেয়ারম্যান অনিল চন্দ্র সেনের রামনাথ হাট এলাকার শাপলা হাসকিং মিলের নৈশপ্রহরী হিসেবে দায়িত্ব পালন করে আসছিলেন। তিনি প্রতিদিনের মতো বুধবার রাতে মিলের উত্তর পাশের একটি খোলা ঘরে অবস্থান করছিলেন। রাতের কোনো এক সময় দুর্বৃত্তরা তাকে ধারালো অস্ত্র দিয়ে কুপিয়ে হত্যা করে। সকালে মিলের কর্মচারী দীপাল চন্দ্র সেন গিয়ে বৃদ্ধ লেদুর রক্তাক্ত মরদেহ দেখতে পান। এ সময় তার চিৎকার শুনে স্থানীয়রা ছুটে আসেন। পরে খবর পেয়ে পুলিশ ঘটনাস্থল থেকে মরদেহ উদ্ধার করে ময়নাতদন্তের জন্য সদর হাসপাতাল মর্গে পাঠায়।রুহিয়া থানা পুলিশের ভারপ্রাপ্ত কর্মকর্তা (ওসি) প্রদীপ কুমার রায় বলেন, কে বা কারা কেন তাকে হত্যা করেছে তা তদন্ত করে দেখা হচ্ছে। হত্যায় জড়িতদের আটক করতে মাঠে নেমেছে পুলিশ।রবিউল এহসান রিপন/এএম/জেআইএম</body>
</article>
