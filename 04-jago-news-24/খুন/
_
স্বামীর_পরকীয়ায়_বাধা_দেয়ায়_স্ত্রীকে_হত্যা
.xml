<article>
  <headline>
স্বামীর পরকীয়ায় বাধা দেয়ায় স্ত্রীকে হত্যা
</headline>
  <url>https://www.jagonews24.com/country/news/341620</url>
  <published_at>
</published_at>
  <category>খুন</category>
  <body>সিরাজগঞ্জের উল্লাপাড়ায় কল্পনা খাতুন (২৮) নামে এক গৃহবধূর ঝুলন্ত মরদেহ উদ্ধার করেছে পুলিশ। শনিবার দুপুর ১২টার দিকে উপেজেলার পঞ্চক্রোশী ইউনিয়নের রামকান্তপুর মাঠপাড়া গ্রাম থেকে মরদেহটি উদ্ধার করা হয়।নিহত গৃহবধূ ওই গ্রামের সুজন আলীর স্ত্রী ও পৌর এলাকার সিংহগাতী গ্রামের আনসার আলীর মেয়ে। ঘটনার পর থেকে সুজন আলী পলাতক।নিহতের বড় ভাই রাসেল অভিযোগ করে বলেন, তার বোনের স্বামী সুজন মাদকাসক্ত ছিল। এছাড়াও খালাতো বোনের সঙ্গে পরকীয়া ছিল সুজনের। এসব বিষয়ে বাধা দিলে প্রতিদিনই সে মাদক সেবন করে কল্পনাকে শারীরিক ও মানসিকভাবে নির্যাতন করত। শুক্রবার রাতে নানা বিষয় নিয়ে উভয়ের মধ্যে ঝগড়া হয়। এরই একপর্যায়ে কল্পনাকে শ্বাসরোধ করে হত্যার পর গলায় দড়ি দিয়ে ঝুলিয়ে রাখা হয়।উল্লাপাড়া থানা পুলিশের ভারপ্রাপ্ত কর্মকর্তা (ওসি, তদন্ত) গোলাম মোস্তফা জানান, সকালে ওই গৃহবধূর স্বামীর ঘরে ঝুলন্ত মরদেহ দেখে পুলিশে খবর দেয় স্থানীয়রা। খবর পেয়ে নিহতের মরদেহ উদ্ধার করে ময়নাতদন্তের জন্য সদর হাসপাতাল মর্গে পাঠানো হয়েছে। ঘটনার পর থেকে গৃহবধূর স্বামী ও শ্বশুরবাড়ির লোকজন পলাতক।ইউসুফ দেওয়ান রাজু/আরএআর/জেআইএম</body>
</article>
