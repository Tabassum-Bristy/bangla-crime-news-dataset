<article>
  <headline>
নারিন্দায় বন্ধুর হাতে বন্ধু খুন!
</headline>
  <url>https://www.jagonews24.com/national/news/416441</url>
  <published_at>
</published_at>
  <category>খুন</category>
  <body>রাজধানীর নারিন্দা এলাকায় সোহেল নামে এক ব্যক্তির অাঘাতে তার বন্ধু ফজলুর রহমান (৪০) নিহত হয়েছেন বলে দাবি করছে নিহতের স্বজনরা। তবে ঘটনায় অভিযুক্ত সোহেল পলাতক রয়েছে।অাজ (মঙ্গলবার) দুপুরে দুই বন্ধুর মধ্যে কথাকাটা নিয়ে ঝগড়ার এক পর্যায়ে দুইজনের মধ্য হাতাহাতির ঘটনা ঘটে। এক পর্যায়ে ফজলুর মাটিয়ে লুটিয়ে পড়েন। পরে তার স্বজনরা অাহত অবস্থায় তাকে উদ্ধার করে ঢাকা মেডিকেল কলেজ (ঢামেক) হাসপাতালে নিয়ে অাসেন। সেখানে কর্তব্যরত চিকিৎসক বিকেল ৪টার দিকে তাকে মৃত ঘোষণা করেন।ফজলুরের গ্রামের বাড়ি ব্রাহ্মণবাড়িয়ার কসবা উপজেলার চারগা এলাকায়। বাবার নাম মৃত সুরুজ মিয়া। তিনি রাজধানীর নারিন্দা ওয়াসা স্টাফ কোয়ার্টারে পরিবার নিয়ে থাকতেন।নিহতের স্বজন মজিবর জাগো নিউজকে বলেন, নারিন্দা সরকারি উচ্চ বিদ্যালয়ের পাশে তারা দুই বন্ধু কোনো একটা বিষয় নিয়ে মারামারি করেছে। এর একপর্যায়ে সোহেলের মারধরে ফজলুর মাটিতে পড়ে। পরে অজ্ঞান অবস্থায় অামরা তাকে দ্রুত ঢাকা মেডিকেলে অানলে ৪টার সে মারা যায় বলে জানিয়েছেন ডাক্তার।গেণ্ডারিয়া থানার বরাত দিয়ে ঢামেক ক্যাম্প পুলিশের ইনচার্জ বাচ্চু মিয়া জাগো নিউজকে জানান, সোহেল ও ফজলুর দুই বন্ধু। তাদের এক সময় ওই এলাকায় ফুটে (ফুটপাতে) নানা ধরনের ব্যবসা ছিল। তবে অাজ তাদের মধ্যে কোনো একটি বিষয় নিয়ে মারামারি হয়েছে বলে ধারণা করা হচ্ছে। সোহেল পলাতক থাকায় তাকে গ্রেফতারের অভিযান চলছে। নিহতদের মরদেহ ময়নাতদন্তের জন্য মর্গে রাখা হয়েছে।সাদ্দাম হোসাইন/এমবিআর/এমএস</body>
</article>
