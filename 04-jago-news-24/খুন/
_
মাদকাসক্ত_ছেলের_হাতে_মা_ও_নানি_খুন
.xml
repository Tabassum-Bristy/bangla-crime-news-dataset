<article>
  <headline>
মাদকাসক্ত ছেলের হাতে মা ও নানি খুন
</headline>
  <url>https://www.jagonews24.com/country/news/496106</url>
  <published_at>
</published_at>
  <category>খুন</category>
  <body>ঝিনাইদহের মহেশপুরে ইমরান হোসেন নামে এক মাদকাসক্ত যুবক মা ও নানিকে কুপিয়ে হত্যা করেছে। বৃহস্পতিবার দিবাগত রাত সাড়ে ৩টার দিকে উপজেলার পৌর এলাকার নওদা গ্রামে এ ঘটনা ঘটে।নিহতরা হলেন, ঝিনাইদহ মহেশপুর উপজেলার নওদা গ্রামের মৃত নুর মহম্মদের স্ত্রী শামছুন নাহার (৮০) ও তার মেয়ে মর্জিনা খাতুন (৪৫)। মর্জিনা খাতুন মহেশপুর বালিকা বিদ্যালয়ের ল্যাব অ্যাসিসটেন্ট হিসেবে কর্মরত ছিলেন।প্রায় ২০ বছর আগে মায়ের সঙ্গে বাবার বিবাহ বিচ্ছেদের পর ইমরান হোসেন মায়ের সঙ্গে মহেশপুরের নওদা গ্রামে নানা নুর মোহম্মদের বাড়িতে থাকতো। ইমরান হোসেন ঝিনাইদহ জেলা শহরের হামদহ এলাকার এনায়েত উল্লাহর ছেলে।মহেশপুর থানা পুলিশের ওসি রাশেদুল আলম জানান, ইমরান হোসেন মানসিকভাবে ভারসাম্যহীন ছিল। প্রায়ই সে মা মর্জিনা খাতুন ও নানি শাসুন্নাহারকে মারধর করতো। এরই ধারাবাহিকতায় রাতে হয়তো ওষুধ খাওয়ানো নিয়ে মা ও নানির সঙ্গে তার বাকবিতণ্ডা হয়। এক পর্যায়ে সে ধারালো অস্ত্র দিয়ে তাদের কুপিয়ে জখম করে বাড়ি থেকে পালিয়ে যায়।যশোর কোতয়ালি থানার এসআই শারমিন জানান, শুক্রবার ভোর সোয়া ৪টার দিকে রক্তাক্ত অবস্থায় মা-মেয়েকে যশোর জেনারেল হাসপাতালে আনা হলে চিকিৎসক তাদের মৃত ঘোষণা করেন।মাসুদ/মিলন/এফএ/এমএস</body>
</article>
