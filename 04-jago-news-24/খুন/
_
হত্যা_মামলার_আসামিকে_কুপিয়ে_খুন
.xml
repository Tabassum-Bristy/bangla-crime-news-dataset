<article>
  <headline>
হত্যা মামলার আসামিকে কুপিয়ে খুন
</headline>
  <url>https://www.jagonews24.com/country/news/422733</url>
  <published_at>
</published_at>
  <category>খুন</category>
  <body>ময়মনসিংহ শহরে বাবু নামে এক হত্যা মামলার আসামিকে কুপিয়ে খুন করেছে দুর্বৃত্তরা। বাবুকে হত্যার খবরটি নিশ্চিত করেছেন ময়মনসিংহ শহর ১ নম্বর পুলিশ ফাঁড়ির এসআই ফারুক আহমেদ।তিনি জানান, শুক্রবার রাত ৮টার দিকে আনন্দমোহন সরকারি কলেজ রোড এলাকার বাসা থেকে বের হন বাবু। তখন একদল দুর্বৃত্ত তাকে এলোপাতাড়ি কুপিয়ে চলে যায়। এরপর বাবুকে চিকিৎসার জন্য ময়মনসিংহ মেডিকেল কলেজ হাসপাতালে নেয়া হলে কর্তব্যরত চিকিৎসক তাকে মৃত ঘোষণা করেন।এসআই বলেন, ২০০৯ সালে এই কলেজ রোড এলাকায় সন্ত্রাসীদের হাতে নিহত আরমান হত্যার এজাহারভুক্ত আসামি ছিলেন বাবু। কী কারণে এবং কারা এই বাবুকে কুপিয়ে খুন করেছে বিষয়টি পুলিশ খতিয়ে দেখছে।জেডএ</body>
</article>
