<article>
  <headline>
রান্না নিয়ে ঝগড়ায় ছুরিকাঘাতে যুবক খুন
</headline>
  <url>https://www.jagonews24.com/country/news/382303</url>
  <published_at>
</published_at>
  <category>খুন</category>
  <body>চট্টগ্রামে প্রতিবেশীর ছুরিকাঘাতে জামাল উদ্দিন (৪০) নামে এক যুবক নিহত হয়েছেন। মঙ্গলবার সকাল ৮টার দিকে বাকলিয়া থানাধীন মিয়াখান নগরের লতিফ সওদাগর কলোনিতে এ ঘটনা ঘটে।নিহত জামাল উদ্দিন কুমিল্লার মুরাদনগর ইউসুফনগর এলাকার মো. ফরিদের ছেলে। এ ঘটনায় জড়িত থাকার দায়ে মো. আলমগীর (৩২) নামে একজনকে গ্রেফতার করেছে বাকলিয়া থানা পুলিশ।চট্টগ্রাম মেডিকেলল কলেজ (চমেক) হাসপাতাল পুলিশ ফাঁড়ির এএসআই আলাউদ্দিন তালুকদার বলেন, গ্যাসের চুলায় রান্না করা নিয়ে প্রতিবেশীর স্ত্রীর সঙ্গে জামাল উদ্দিনের স্ত্রীর ঝগড়া হয়। এ নিয়ে কথা কাটাকাটির এক পর্যায়ে প্রতিপক্ষের লোকজন তার বুকে ছুরিবাঘাত করলে তিনি গুরুতর আহত হন। সকাল সাড়ে ৮টার দিকে গুরুতর আহতাবস্থায় জামাল উদ্দিনকে হাসপাতালে আনা হলে কর্তব্যরত চিকিৎসক মৃত ঘোষণা করেন।বাকলিয়া থানা পুলিশের এসআই জিয়াউর রহমান জানান, এঘটনায় জড়িত সন্দেহে আলমগীরকে গ্রেফতার করা হয়েছে।আরএআর/আরআইপি</body>
</article>
