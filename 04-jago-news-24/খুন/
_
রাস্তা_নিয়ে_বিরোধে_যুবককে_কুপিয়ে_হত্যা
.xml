<article>
  <headline>
রাস্তা নিয়ে বিরোধে যুবককে কুপিয়ে হত্যা
</headline>
  <url>https://www.jagonews24.com/country/news/422473</url>
  <published_at>
</published_at>
  <category>খুন</category>
  <body>ময়মনসিংহের গফরগাঁওয়ে রাস্তা নিয়ে বিরোধের জেরে শাহীন (৩৩) নামে এক যুবককে কুপিয়ে হত্যা করেছে প্রতিপক্ষের লোকজন।বৃহস্পতিবার দুপুর ১২টার দিকে উপজেলার পাগলা থানাধীন বেলাবো গ্রামে এ ঘটনা ঘটে। পাগলা থানা পুলিশের ওসি মোখলেসুর রহমান আকন্দ বিষয়টি নিশ্চিত করেছেন।তিনি জানান, উপজেলার বেলাবো গ্রামের মকবুল হোসেনের সঙ্গে তারই আপন ভাই সৈরত আলীর বাড়ি থেকে বের হওয়ায় রাস্তা নিয়ে বিরোধ চলছিল। কয়েকদিন আগেও রাস্তা নিয়ে উভয়ের মধ্যে ঝগড়া হয়।দুপুরে এ নিয়ে আবারও মকবুলের ছেলে শাহীনের সঙ্গে বাকবিতণ্ডা হলে সৈরত আলী ও তার ছেলে রাকিব বসতঘরের বারান্দায় দাঁড়িয়ে থাকা শাহীনকে কুপিয়ে হত্যা করে। শাহীনকে বাঁচাতে এগিয়ে এলে তার মা নুরজাহান (৬০) প্রতিপক্ষের অস্ত্রাঘাতে আহত হন। খবর পেয়ে পুলিশ ঘটনাস্থল থেকে শাহীনের মরদেহ উদ্ধার করে ময়নাতদন্তের জন্য পাঠায় পুলিশ। এ ঘটনায় কেউ গ্রেফতার হয়নি বলেও জানান ওসি।এএম/পিআর</body>
</article>
