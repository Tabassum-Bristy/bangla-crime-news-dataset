<article>
  <headline>
নাতির বিরুদ্ধে দাদিকে পিটিয়ে হত্যার অভিযোগ
</headline>
  <url>https://www.jagonews24.com/country/news/483508</url>
  <published_at>
</published_at>
  <category>খুন</category>
  <body>ব্রাহ্মণবাড়িয়া সদর উপজেলায় নাতির বিরুদ্ধে দাদিকে পিটিয়ে হত্যার অভিযোগ উঠেছে। রোববার সন্ধ্যা ছয়টার দিকে উপজেলার মোহনপুর গ্রামে এ ঘটনা ঘটে।নিহত কামরুন নেছা (৭০) উপজেলার মোহনপুর গ্রামের মৃত আব্দুস সাত্তারের স্ত্রী। অভিযুক্ত নাতির নাম জুবায়েদ। তিনি ওই গ্রামের হারুন মাস্টারের ছেলে।নিহতের ছেলে মকবুল হোসেন বলেন, বিকেলে বাড়ির পাশে ক্রিকেট খেলা নিয়ে তার আপন বড় ভাই বাবুলের ছেলে শাকিলের সঙ্গে সৎভাই হারুন মাস্টারের ছেলে জুবায়েদের ঝগড়া হয়। এ নিয়ে হারুন মাস্টার আমাদের বাড়ি-ঘর পুড়ে ফেলার নির্দেশ দেন জুবায়েদকে। পরে জুবায়েদসহ আরও কয়েকজন বাড়ির গেটে হামলা করে। এ সময় কামরুন নেছা গেটের সামনে গেলে তাকে পেটানো হয়। পরে কামরুন নেছাকে উদ্ধার করে জেলা সদর হাসপাতালে নিয়ে আসলে কর্তব্যরত চিকিৎসক মৃত ঘোষণা করেন।এ ব্যাপারে জানতে চাইলে ব্রাহ্মণবাড়িয়া সদর মডেল থানা পুলিশের ভারপ্রাপ্ত কর্মকর্তা (ওসি) মুহাম্মদ সেলিম উদ্দিন জাগো নিউজকে বলেন, পিটিয়ে হত্যার ঘটনা শুনিনি। হাসপাতালে পুলিশ পাঠানো হচ্ছে।আজিজুল সঞ্চয়/এএম/পিআর</body>
</article>
