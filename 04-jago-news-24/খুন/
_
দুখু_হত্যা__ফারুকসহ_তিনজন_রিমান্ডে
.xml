<article>
  <headline>
দুখু হত্যা : ফারুকসহ তিনজন রিমান্ডে
</headline>
  <url>https://www.jagonews24.com/law-courts/news/426562</url>
  <published_at>
</published_at>
  <category>খুন</category>
  <body>রাজধানীর বাড্ডার কামরুজ্জামান ওরফে দুখু মিয়া (৩২) হত্যা মামলায় প্রদান আসামি ফারুক আহম্মেদসহ তিনজনের তিন দিন করে রিমান্ড মঞ্জুর করেছেন আদালত। নিহত দুখু মিয়া বাড্ডা থানা আওয়ামী লীগের সাধারণ সম্পাদক ও বেরাইদ ইউনিয়ন পরিষদের চেয়ারম্যান জাহাঙ্গীর আলমের ছোট ভাই।বৃহস্পতিবার (১০ মে) ঢাকা মহানগর হাকিম নুরুন্নাহার ইয়াসমিন জামিন আবেদন নামঞ্জুর করে এ আদেশ দেন। এদিন মামলার সুষ্ঠু তদন্তের জন্য তদন্ত কর্মকর্তা বাড্ডা থানার উপ-পরিদর্শক খন্দকার রাজীব আহম্মেদ ১০ দিনের রিমান্ড আবেদন করেন। অপরদিকে আসামিপক্ষের আইনজীবীরা রিমান্ড বাতিল চেয়ে জামিনের আবেদন করেন।রিমান্ড নেয়া আসামিরা হলেন-আওয়ামী লীগ দলীয় সংসদ সদস্য রহমত উল্লাহর ভাগ্নে ফারুক আহম্মেদ, ফারুকের ভাই আইয়ুব আনসারী এবং চাচাতো ভাই মারুফ আহম্মেদ। মারুফ আহম্মেদ বেরাইদ ইউনিয়ন পরিষদের সদস্য। উল্লেখ্য, সংসদ সদস্য রহমতুল্লাহ নিজের ছেলেকে ওয়ার্ড কাউন্সিলর করতে চেয়েছিলেন। তাতে বেরাইদ ইউনিয়ন পরিষদের চেয়ারম্যান জাহাঙ্গীর আলম আপত্তি করায় গত জানুয়ারি থেকে তাদের বিরোধ শুরু হয়।এর জের ধরে গত ২২ এপ্রিল বেরাইদে আসামিদের ছোড়া গুলিতে দুখু মিয়া নিহত হন। আহত হন অন্তত ১০ জন। এ ঘটনায় জাহাঙ্গীর আলম বাদী হয়ে ফারুক আহমেদকে প্রধান আসামি করে ২৭ জনের বিরুদ্ধে হত্যা মামলা করেন।জেএ/এএইচ/জেআইএম</body>
</article>
