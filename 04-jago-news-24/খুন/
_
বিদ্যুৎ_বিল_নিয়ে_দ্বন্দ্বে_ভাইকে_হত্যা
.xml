<article>
  <headline>
বিদ্যুৎ বিল নিয়ে দ্বন্দ্বে ভাইকে হত্যা
</headline>
  <url>https://www.jagonews24.com/country/news/486586</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ার বিজয়নগর উপজেলায় বিদ্যুৎ বিলকে কেন্দ্র করে সৎ ভাইদের হাতে অহিদ মিয়া (৫৫) নামে এক ব্যক্তি খুন হয়েছেন। রোববার দিবাগত রাত সাড়ে ১০টার দিকে উপজেলার বুধন্তি ইউনিয়নের ইসলামপুর গ্রামে এ ঘটনা ঘটে।নিহত অহিদ ওই গ্রামের মৃত তৈয়ব আলীর ছেলে। অভিযুক্ত মো. আসাদুজ্জামান ও বাহার মিয়া নিহতের সৎ ভাই।পুলিশ ও নিহতের পারিবারিক সূত্রে জানা গেছে, দীর্ঘদিন ধরে জায়গা-জমি ও বাড়ির সীমানা নির্ধারণ নিয়ে অহিদের সঙ্গে তার ছোট দুই সৎ ভাই আসাদুজ্জামান ও বাহারের বিরোধ চলে আসছিল। এ নিয়ে একাধিকবার সালিশ-বৈঠক হলেও কোনো সমাধান হয়নি।রোববার বাড়ির বিদ্যুৎ বিল নিয়ে অহিদের সঙ্গে বাকি দু’ভাইয়ের বাগবিতণ্ডা হয়। এক পর্যায়ে অহিদের গলা টিপে ধরেন আসাদুজ্জামান ও বাহার। এতে ঘটনাস্থলেই অহিদ মারা যান।ইসলামপুর পুলিশ ফাঁড়ির পরিদর্শক (ইন্সপেক্টর) আতিকুর রহমান বিষয়টি নিশ্চিত করে বলেন, মরদেহ উদ্ধার করেজেলা সদর হাসপাতাল মর্গে পাঠানোর প্রক্রিয়া চলছে। তবে অভিযুক্তদের আটক করা যায়নি। এ ঘটনায় বিজয়নগর থানায় মামলা দায়েরের প্রস্তুতি চলছে।আজিজুল সঞ্চয়/এফএ/এমকেএইচ</body>
</article>
