<article>
  <headline>
যখন-তখন বাইরে যাওয়ায় দুই মেয়েকে মেরেই ফেললেন বাবা
</headline>
  <url>https://www.jagonews24.com/international/news/345499</url>
  <published_at>
</published_at>
  <category>খুন</category>
  <body>পাকিস্তানে এবার অনার কিলিংয়ের জেরে প্রাণ হারালেন দুই বোন। পুলিশ জানিয়েছে, পরিবারের সম্মান রক্ষায় নিজেদের বাবার হাতেই খুন হয়েছেন তারা।ডিএসপি ফজল ওয়াহিদ জানিয়েছেন, পুলিশের হাতে গ্রেফতার হওয়ার পর আবদুল গনি তার ২০ বছরের মেয়ে শামিম এবং ১০ বছরের নোরেনকে হত্যার কথা স্বীকার করেছেন।চলতি মাসের ২০ তারিখে পেশোয়ারের আচার কলি এলাকায় ওই হত্যাকাণ্ডের ঘটনা ঘটেছে। পুলিশ জানিয়েছে, অভিযুক্তর ছেলে হত্যাকাণ্ডের বিষয়ে এফআইআর দায়ের করেন।পুলিশ বেশ কয়েকটি অভিযান চালিয়ে মোসাম ঘরি এলাকা থেকে হত্যাকাণ্ডের দুইদিন পর অভিযুক্তকে আটক করে।ডনের এক খবরে বলা হয়েছে, মেয়েরা যখন তখন বাড়ি থেকে বেরিয়ে যেত। এতে সম্মান নষ্ট হচ্ছিল বলেই তাদের হত্যা করা হয়েছে বলে উল্লেখ করেছেন আবদুল গনি।টিটিএন/জেআইএম</body>
</article>
