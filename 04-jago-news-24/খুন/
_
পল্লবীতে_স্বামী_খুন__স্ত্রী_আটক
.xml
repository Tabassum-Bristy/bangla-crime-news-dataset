<article>
  <headline>
পল্লবীতে স্বামী খুন : স্ত্রী আটক
</headline>
  <url>https://www.jagonews24.com/national/news/74200</url>
  <published_at>
</published_at>
  <category>খুন</category>
  <body>রাজধানীর পল্লবী থানাধীন মিল্লাত বিহারী ক্যাম্পের একটি বাসা থেকে সিরাজুল ইসলাম ভুট্টু নামে এক ব্যক্তির রক্তাক্ত লাশ উদ্ধার করে ঢাকা মেডিকেল কলেজ হাসপাতালে পাঠিয়েছে পুলিশ। এঘটনায় জড়িত সন্দেহে স্ত্রী সাবিনা ইয়াসমিনকে আটক করেছে পল্লবী থানা পুলিশ। সোমবার ভোরেএ ঘটনা ঘটে।পল্লবী থানার ভারপ্রাপ্ত কর্মকর্তা (ওসি) দাদন ফকির জাগো নিউজকে বলেন, স্ত্রীর দেয়া খবরে সকালে গিয়ে সিরাজুলের ক্ষত বিক্ষত লাশ উদ্ধার করা হয়। তিনি জানান, নিহত সিরাজুল ইসলাম পেশায় চায়ের দোকানি। পাশাপাশি তিনি বেনারশি শাড়ি তৈরির কাজও করতেন।স্ত্রীর ভাষ্য মতে, ভোর ৫টার দিকে তিনি বাথরুমে যান। এসময় কে বা কারা এসে এলোপাতাড়ি কুপিয়ে চলে গেছে। এসে দেখেন স্বামী সিরাজুল আর্তনাদ করছেন। পরে পুলিশকে খবর দেন তিনি।ওসি দাদন ফকির বলেন, স্ত্রীর কথা বিশ্বাসযোগ্য না। বাইরে থেকে দরজা লাগানো। কিন্তু বাড়ির কোনো জানালা বা দরজা ভাঙা দেখা যায় নি।ওসি আরো জানান, প্রাথমিকভাবে ধারণা করা হচ্ছে, পরকীয়াজনিত কারণে খুন হয়ে থাকতে পারে সিরাজজুল। স্বামী হত্যার ঘটনায় তার যোগসাজশ থাকতে পারে সন্দেহে তাকে আটক করে থানায় এনে জিজ্ঞাসাবাদ করা হচ্ছে। স্ত্রীর মোবাইলফোন জব্দ করা হয়েছে। সব খতিয়ে দেখা হবে।জেইউ/এসকেডি/এমএস</body>
</article>
