<article>
  <headline>
মাকে হত্যার অভিযোগে বাবার বিরুদ্ধে ছেলের মামলা
</headline>
  <url>https://www.jagonews24.com/country/news/411463</url>
  <published_at>
</published_at>
  <category>খুন</category>
  <body>নেত্রকোনার কলমাকান্দার খারনৈ ইউনিয়নের উত্তররানীগাঁও নয়াপাড়া গ্রামে মা মমতাজ বেগম ওরফে জয়বানুকে হত্যার অভিযোগে বাবা মো. শহীদ মিয়ার (৪৬) বিরুদ্ধে মামলা করেছেন ছেলে মো. সোহেল।বুধবার রাতে বাবা মো. শহীদ মিয়া, খালা রোমেলা বেগমের নাম উল্লেখ ও অজ্ঞাত কয়েকজনকে আসামি করে কলমাকান্দা থানায় মামলাটি করেন তিনি। পুলিশ রোমেলা বেগমকে গ্রেফতার করে বৃহস্পতিবার আদালতে পাঠিয়েছে।এলাকাবাসী সূত্রে জানা গেছে, কলমাকান্দার উত্তররানীগাঁও নয়াপাড়া গ্রামের মো. শহীদ মিয়ার সঙ্গে স্ত্রী মমতাজ বেগমের বড় বোন বিধবা রোমেলা বেগমের দীর্ঘদিন ধরে পরকীয়া চলছিল। বিষয়টি জানতে পেরে মমতাজ বেগম বাধা দেন। এ নিয়ে স্বামী ও স্ত্রীর মধ্যে প্রায়শই ঝগড়া হত এবং মমতাজ বেগমকে মারধর করতেন শহীদ মিয়া। এক পর্যায়ে মমতাজ বেগমকে পরিকল্পিতভাবে হত্যা করে মরদেহ বাড়ির পাশে পুকুরের পানিতে ফেলে দেয়।কলমাকান্দা থানার পরিদর্শক (তদন্ত) ও মামলার তদন্তকারী কর্মকর্তা মো. শফিকুল ইসলাম জাগো নিউজকে জানান, স্বামীর পরকীয়ায় বাধা দেয়ায় গৃহবধূকে পরিকল্পিতভাবে হত্যা করা হয়েছে। হত্যাকাণ্ডে জড়িত সন্দেহে রোমেলা বেগমকে গ্রেফতার দেখিয়ে বৃহস্পতিবার বিকেলে আদালতে পাঠানো হয়েছে। অন্য আসামিদের গ্রেফতারের চেষ্টা চলছে।কামাল হোসাইন/আরএআর/জেআইএম</body>
</article>
