<article>
  <headline>
১০ দিন আগে বাড়ি ফিরে লাশ হলেন প্রবাসী
</headline>
  <url>https://www.jagonews24.com/country/news/496522</url>
  <published_at>
</published_at>
  <category>খুন</category>
  <body>পাবনার বেড়া উপজেলার আমিনপুরে নুরুজ্জামান ওরফে নুর জামান (২৮) নামে এক প্রবাসীকে গলা কেটে হত্যা করেছে দুর্বৃত্তরা। শনিবার রাতের কোনো এক সময় তাকে হত্যা করা হয়। রোববার সকালে বাড়ির পাশের মাঠ থেকে তার মরদেহ উদ্ধার করে পুলিশ।নিহত নুরুজ্জামান বেড়া উপজেলার আমিনপুর থানার জাতসাকিনী ইউনিয়নের সিংহাসন গ্রামের কাবিল প্রামানিকের ছেলে।পরিবারের বরাত দিয়ে আমিনপুর থানা পুলিশের পরিদর্শক (তদন্ত) এসএম মঈনুদ্দিন জানান, নুরুজ্জামান ৫-৭ বছর যাবৎ সিঙ্গাপুরে একটি কনস্ট্রাকশন ফার্মে কাজ করতেন। সম্প্রতি কোম্পানীটি কক্সবাজারে একটি কাজ পেলে ৬ মাস আগে তিনি সেখানে এসে কাজ করেন। ১০ দিন আগে গ্রামে এসে নতুন বাড়ি নির্মাণের কাজ শুরু করেন নুরুজ্জামান। শনিবার রাতের খাবার খেয়ে বাড়ি থেকে বের হয়ে আর ফিরে আসেননি তিনি। পরিবারের লোকজন বিভিন্ন স্থানে খোঁজাখুঁজি করেও সন্ধান পাননি।রোববার সকালে বাড়ির পাশে চরকান্দি মাঠের মধ্যে তার মরদেহ পড়ে থাকতে দেখে থানায় খবর দেয় স্থানীয়রা। পরে পুলিশ গিয়ে ঘটনাস্থল থেকে মরদেহ উদ্ধার করে ময়নাতদন্তের জন্য পাবনা জেনারেল হাসপাতাল মর্গে পাঠায়। নিহতের গলা কাটা ও শরীরের বিভিন্ন স্থানে আঘাতের চিহ্ন রয়েছে।ওসি আরও জানান, কারা, কী কারণে নুরুজ্জামানকে হত্যা করেছে তা এখনই নিশ্চিত করে বলা যাচ্ছে না। পুলিশ মাঠে নেমেছে এবং তদন্ত করে দেখা হচ্ছে।একে জামান/এফএ/জেআইএম</body>
</article>
