<article>
  <headline>
কুমিল্লায় গৃহবধূকে কুপিয়ে হত্যা
</headline>
  <url>https://www.jagonews24.com/country/news/403010</url>
  <published_at>
</published_at>
  <category>খুন</category>
  <body>কুমিল্লায় সম্পত্তি নিয়ে বিরোধের জের ধরে শিল্পী রানী দাস ( ৩২) নামের এক গৃহবধূকে কুপিয়ে হত্যা করেছে একই বাড়ির প্রতিপক্ষের লোকজন।বুধবার সকালে জেলার চান্দিনা উপজেলার মহিচাইল ইউনিয়নের বাশখালী এলাকায় এ ঘটনা ঘটে। এ ঘটনায় পুলিশ দুইজনকে আটক করেছে।পুলিশ জানায়, একই বাড়ির সমীর দাসের সঙ্গে সম্পত্তি নিয়ে নিহত শিল্পী রানী দাসের স্বামী রনজিত দাসের বিরোধ চলছিল। বুধবার উভয় পরিবারের লোকজন এ নিয়ে বাকবিতণ্ডায় লিপ্ত হয়। এক পর্যায়ে সমীর দাস ও তার স্ত্রী রপালী দাস রনজিত ও শিল্পী রানীকে কুপিয়ে মারাত্মক আহত করে। হাসপাতালে নেয়ার পথে শিল্পী রানীর মৃত্যু হয়। রনজিতকে চান্দিনা স্বাস্থ্য কমপ্লেক্সে ভর্তি করা হয়েছে।চান্দিনা থানার ওসি আলী মাহমুদ জানান, এ ঘটনায় সমীর চন্দ ও তার স্ত্রী রপালী দাসকে আটক করে থানায় জিজ্ঞাসাবাদ করা হচ্ছে। নিহতের মরদেহ ময়নাতদন্তের জন্য কুমেক হাসপাতাল মর্গে পাঠানো হয়েছে।কামাল উদ্দিন/এফএ/আইআই</body>
</article>
