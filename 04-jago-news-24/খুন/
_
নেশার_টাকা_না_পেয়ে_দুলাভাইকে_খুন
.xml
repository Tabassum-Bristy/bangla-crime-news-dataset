<article>
  <headline>
নেশার টাকা না পেয়ে দুলাভাইকে খুন
</headline>
  <url>https://www.jagonews24.com/country/news/467966</url>
  <published_at>
</published_at>
  <category>খুন</category>
  <body>নেশার টাকা না পেয়ে ভগ্নিপতিকে পিটিয়ে ও শ্বাসরোধ করে হত্যা করেছে শ্যালক। শনিবার রাতে গাজীপুরের কালিয়াকৈর উপজেলার মৌচাক আড়াবাড়ি দিঘিরপাড় এলাকায় এ ঘটনা ঘটে। ঘটনার পর থেকে শ্যালক সজিব পলাতক রয়েছেন।নিহতের নাম রহিম মিয়া (৩৮)। তিনি কুমিল্লার লাকসাম থানার আউচপাড়া এলাকার মৃত আব্দুল আজিজের ছেলে। রহিম বিয়ের পর মৌচাক আড়াবাড়ি দিঘিরপাড় এলাকায় তার শ্বশুরের জমিতে বাড়ি করে পরিবার নিয়ে বসবাস করতেন।কালিয়াকৈর থানার ভারপ্রাপ্ত কর্মকর্তা (ওসি) মো. আলমগীর হোসেন মজুমদার জানান, সজিব মাদক সেবন করতো। শনিবার তার ভগ্নিপতি রহিম মিয়া ও বোন খালেদার কাছে নেশার জন্য টাকা চায়। টাকা না দেয়ার তাদের মধ্যে ঝগড়া হয়। এক পর্যায়ে সজিব তার দুলাভাই রহিম মিয়াকে একতারা দিয়ে ঘাড়ে আঘাত করে এবং গলা টিপে ধরে। এতে রহিম মিয়া গুরুতর আহত হলে কালিয়াকৈর স্বাস্থ্য কমপ্লেক্সে নেয়া হয়। কিন্তু সেখানে চিকিৎসক রহিম মিয়াকে মৃত ঘোষণা করেন।ঘটনার পর সজিব পালিয়ে যায়। এ ঘটনায় কালিয়াকৈর থানায় মামলা প্রক্রিয়াধীন রয়েছে। কালিয়াকৈর উপজেলা স্বাস্থ্য কমপ্লেক্সের চিকিৎসক নাজমুন্নাহার জানান, শনিবার রাতে মৃত অবস্থায় রহিম মিয়াকে নিয়ে আসা হয়। নিহতের গলায় দাগ রয়েছে।পুলিশ খবর পেয়ে রোববার সকালে মরদেহ উদ্ধার করে ময়নাতদন্তের জন্য গাজীপুর শহীদ তাজউদ্দীন আহমদ মেডিকেল কলেজ হাসপাতাল মর্গে পাঠিয়েছে।আমিনুল ইসলাম/এফএ/পিআর</body>
</article>
