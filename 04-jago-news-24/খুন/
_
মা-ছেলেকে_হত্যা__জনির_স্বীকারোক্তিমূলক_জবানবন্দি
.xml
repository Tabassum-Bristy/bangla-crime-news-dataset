<article>
  <headline>
মা-ছেলেকে হত্যা : জনির স্বীকারোক্তিমূলক জবানবন্দি
</headline>
  <url>https://www.jagonews24.com/law-courts/news/371296</url>
  <published_at>
</published_at>
  <category>খুন</category>
  <body>রাজধানীর কাকরাইলে মা-ছেলেকে গলা কেটে হত্যার ঘটনায় গ্রেফতার আল আমিন ওরফে জনি আদালতে স্বীকারোক্তিমূলক জবানবন্দি দিয়েছেন।বুধবার তাকে আদালতে হাজির করে স্বীকারোক্তিমূলক জবানবন্দি রেকর্ড করার আবেদন করেন মামলা তদন্তকারী কর্মকর্তা রমনা থানার পরিদর্শক (ওসি-তদন্ত) আলী হোসেন। আবেদনের পরিপ্রেক্ষিতে ঢাকা মহানগর হাকিম খুরশীদ আলম তার জবানবন্দি রেকর্ড করেন। জবানবন্দি রেকর্ড শেষে তাকে কারাগারে পাঠানোর নির্দেশ দেন আদালত।এর আগে ৫ নভেম্বর ঢাকার মুখ্য মহানগর হাকিম আহসান হাবীব আসামি জনির বিরুদ্ধে ছয়দিনের রিমান্ড মঞ্জুর করেন।৩ নভেম্বর রাতে গোপালগঞ্জ থেকে জনিকে গ্রেফতার করে র‌্যাব।উল্লেখ্য, ১ নভেম্বর সন্ধ্যায় কাকরাইলের ভিআইপি রোডের ৭৯/১ নম্বর বাসার গৃহকর্তা আবদুল করিমের প্রথম স্ত্রী শামসুন্নাহার করিম (৪৬) ও তার ছেলে শাওনকে (১৯) গলা কেটে হত্যা করে দুর্বৃত্তরা। এ ঘটনায় আবদুল করিম ও তার তৃতীয় স্ত্রী শারমিন মুক্তাকে থানায় নিয়ে জিজ্ঞাসাবাদ করে পুলিশ। পরে হত্যার পরিকল্পনাকারী হিসেবে তাদের গ্রেফতার দেখানো হয়। শারমিনের ভাই জনি এ হত্যাকাণ্ড ঘটায় বলে জানানো হয়।জেএ/জেডএ/জেআইএম</body>
</article>
