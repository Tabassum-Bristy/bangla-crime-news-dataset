<article>
  <headline>
টাকার জন্য শিশু জুয়েলকে খুন করেন চাচা
</headline>
  <url>https://www.jagonews24.com/country/news/465069</url>
  <published_at>
</published_at>
  <category>খুন</category>
  <body>নাটোরের সিংড়া উপজেলায় ভাইয়ের কাছ থেকে জমি বিক্রির টাকা আত্মসাৎ করতে শিশু জুয়েলকে হত্যা করে আপন চাচা। জুয়েলকে হত্যার কাজে সহযোগিতা করেন মামা।ঘটনার ২৮ দিন পর জুয়েলকে অপহরণ ও হত্যায় জড়িত চাচা মনি সরকার ও মামা হিরাকে গ্রেফতার করেছে পুলিশ। শনিবার দুপুরে সংবাদ সম্মেলন ডেকে এসব তথ্য জানান নাটোরের অতিরিক্ত পুলিশ সুপার আকরামুল হোসেন।তিনি বলেন, সিংড়া উপজেলার কুমগ্রামের মুক্তার সরকার প্রায় সাড়ে ৩ লাখ টাকায় জমি বিক্রি করেন। ভাইয়ের কাছ থেকে সেই টাকা হাতিয়ে নেয়ার জন্য ২৬ অক্টোবর ভাতিজা জুয়েলকে অপহরণ করেন চাচা মনি সরকার। তার সঙ্গে ছিলেন জুয়েলের মামা হিরা। অপহরণ করে নিয়ে যাওয়ার সময় শ্বাসরুদ্ধ হয়ে মারা যায় জুয়েল।পরে জুয়েলের মরদেহ গ্রামের একটি ডোবায় কচুরিপানা দিয়ে চাপা দিয়ে রাখেন তারা। দুইদিন পর জুয়েলের মরদেহ উদ্ধার করে পুলিশ।এ ঘটনায় নিহত শিশুর বাবা মুক্তার সরকার অজ্ঞাতদের আসামি করে সিংড়া থানায় একটি মামলা করেন। মামলার পর ঘটনার সঙ্গে জড়িত সন্দেহে দ্বিজেনকে গ্রেফতার করে পুলিশ। পরে তার দেয়া তথ্যমতে হত্যাকাণ্ডে জড়িত নিহতের চাচা মনি সরকার ও মামা হিরা সরকারকে শুক্রবার রাতে গ্রেফতার করা হয়। তারা সবাই এ হত্যাকাণ্ডের সঙ্গে জড়িত থাকার কথা স্বীকার করেছে বলেও জানান অতিরিক্ত পুলিশ সুপার।রেজাউল করিম রেজা/এএম/আরআইপি</body>
</article>
