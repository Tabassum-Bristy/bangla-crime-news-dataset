<article>
  <headline>
ঝিনাইদহে ব্যবসায়ীকে গুলি করে হত্যা
</headline>
  <url>https://www.jagonews24.com/country/news/494787</url>
  <published_at>
</published_at>
  <category>খুন</category>
  <body>ঝিনাইদহ সদরে জামিরুল ইসলাম (৩৭) নামে এক হার্ডওয়ার ব্যবসায়ীকে গুলি করে হত্যা করেছে দুর্বৃত্তরা। উপজেলার মধুহাটি ইউনিয়নের আটলিয়ায় শুক্রবার রাত সাড়ে ৯টার দিকে এ ঘটনা ঘটে।জামিরুল ইসলাম মধুহাটি ইউনিয়নের কুবিরখালি গ্রামের মজনু রহমানে ছেলে। তিনি হার্ডওয়্যার ব্যবসায়ী ছিলেন।ঝিনাইদহ অতিরিক্ত পুলিশ সপুার মিলু মিয়া বিশ্বাস জাগো নিউজকে বলেন, রাতে জামিরুল দোকান থেকে মোটরসাইকেলে করে বাড়ি ফিরছিলেন। তিনি আটলিয়া মাঠ এলাকায় পৌঁছালে দুর্বৃত্তরা রাস্তায় কলাগাছ ফেলে তার গতিরোধ করে এবং তাকে লক্ষ্য করে গুলি চালায়। এ সময় তার বুকে ও মাথায় দুটি গুলি লাগে। এতে ঘটনাস্থলেই তিনি মারা যান।মরদেহ ঘটনাস্থল থেকে উদ্ধার করে ময়নাতদন্তের জন্য সদর হাসপাতাল মর্গে নেয়া হয়েছে বলেও জানান পুলিশের এ কর্মকর্তা।আব্দুল্লাহ আল মাসুদ/ এনডিএস/</body>
</article>
