<article>
  <headline>
চট্টগ্রামে মধ্যরাতে স্বর্ণকার খুন
</headline>
  <url>https://www.jagonews24.com/national/news/492393</url>
  <published_at>
</published_at>
  <category>খুন</category>
  <body>চট্টগ্রামে রাস্তার পাশ থেকে উৎপল (৩০) নামে এক স্বর্ণকারীগরের মরদেহ উদ্ধার করা হয়েছে। রোববার (৭ এপ্রিল) দিবাগত রাত পৌনে দুইটার দিকে নগরীর বক্সিরহাট এলাকার হোটেল আল বয়ান সংলগ্ন রাস্তার পাশ থেকে তার মরদেহ উদ্ধার করে চট্টগ্রাম মেট্রোপলিটন পুলিশ (সিএমপি)।বিষয়টি জাগো নিউজকে নিশ্চিত করেছেন সিএমপির কোতোয়ালি থানার ভারপ্রাপ্ত কর্মকর্তা (ওসি) মোহাম্মদ মহসীন।তিনি জানান, দানু মিয়া সওদাগরের স্বর্ণের দোকানের কারিগর হিসেবে কাজ করত উৎপল।স্থানীয় একটি সূত্র জানিয়েছে, মোবাইল চুরির ঘটনাকে কেন্দ্র করে বহুতল ভবনের ছাদ থেকে ফেলে খুন করা হয়েছে উৎপলকে।ওসি আরও জানান, নিহতের দুই হাত ভাঙা এবং বাম হাতে আঘাতের দাগ রয়েছে। তবে কীভাবে খুন হয়েছে তা এখনও জানা সম্ভব হয়নি।আবু আজাদ/এমএমজেড/এমকেএইচ</body>
</article>
