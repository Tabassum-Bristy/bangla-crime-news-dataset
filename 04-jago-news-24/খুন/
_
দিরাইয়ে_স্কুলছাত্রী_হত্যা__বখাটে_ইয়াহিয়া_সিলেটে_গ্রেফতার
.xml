<article>
  <headline>
দিরাইয়ে স্কুলছাত্রী হত্যা : বখাটে ইয়াহিয়া সিলেটে গ্রেফতার
</headline>
  <url>https://www.jagonews24.com/country/news/394918</url>
  <published_at>
</published_at>
  <category>খুন</category>
  <body>সুনামগঞ্জের দিরাইয়ে পূর্ব ঘোষণা দিয়ে স্কুলছাত্রী সুমাইয়া আক্তার মুন্নিকে ঘরে ঢুকে হত্যার ঘটনায় প্রধান অভিযুক্ত বখাটে মো. ইয়াহিয়াকে সিলেট থেকে গ্রেফতার করেছে পুলিশ। বুধবার দিবাগত রাত ১টার দিকে সিলেট সদরের দোর্সা গ্রাম থেকে তাকে গ্রেফতার করে দিরাই থানা পুলিশ।দিরাই থানা পুলিশের ভারপ্রাপ্ত কর্মকর্তা (ওসি) মোস্তাফা কামাল বলেন, গতরাতেই ইয়াহিয়াকে গ্রেফতার করে থানায় এনে রাখা হয়েছে। আজ তাকে আদালতে হাজির করা হবে।উল্লেখ্য, গত ১৬ ডিসেম্বর (শনিবার) রাতে ঘরে ঢুকে মুন্নিকে পড়ার টেবিলেই উপর্যুপরি ছুরিকাঘাত করে হত্যা করে ইয়াহিয়া। প্রেমের প্রস্তাবে প্রত্যাখ্যাত হয়ে মুন্নিকে খুন করা হয় বলে এলাকাবাসী সূত্রে জানা যায়। মুন্নি দিরাই বালিকা উচ্চবিদ্যালয় থেকে আগামী বছর এসএসসি পরীক্ষায় অংশ নেয়ার কথা ছিল।এদিকে ঘটনার দুই দিন পর সোমবার (১৮ ডিসেম্বর) সন্ধ্যায় মুন্নীর মা রাহেলা বেগম বাদী হয়ে ইয়াহিয়া ও তানভীরকে আসামি করে দিরাই থানায় হত্যা মামলা দায়ের করেন। তবে তানভীরকে আগেই জিজ্ঞাসাবাদের জন্য আটক করেছিল পুলিশ। মামলা দায়েরের পর তাকে গ্রেফতার দেখানো হয়।ছামির মাহমুদ/আরএআর/জেআইএম</body>
</article>
