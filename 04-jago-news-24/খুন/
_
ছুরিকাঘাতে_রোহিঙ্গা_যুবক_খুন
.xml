<article>
  <headline>
ছুরিকাঘাতে রোহিঙ্গা যুবক খুন
</headline>
  <url>https://www.jagonews24.com/country/news/405371</url>
  <published_at>
</published_at>
  <category>খুন</category>
  <body>কক্সবাজারের উখিয়ার বালুখালী ক্যাম্পে দুর্বৃত্তের ছুরিকাঘাতে ইউছুফ জালাল (৪৫) নামে এক রোহিঙ্গা যুবক খুন হয়েছেন। সোমবার ভোরে এ ঘটনা ঘটে।নিহত ইউছুফ জালাল মিয়ানমারের মংডু এলাকার আশরাফ আলীর ছেলে ও বালুখালী ক্যাম্পের বি-ব্লকের ১০ নম্বর ইউনিটে বাস করতেন। পাশাপাশি ওই ব্লকের একটি মসজিদে মোয়াজ্জিনের দায়িত্ব পালন করতেন জালাল।কক্সবাজারের অতিরিক্ত পুলিশ সুপার (উখিয়া সার্কেল) চাই লাও মার্মা জানান, ভোর রাতে মুখোশধারী দুর্বৃত্ত ইউসুফ জালালকে পেছন থেকে ছুরিকাঘাত করে পালিয়ে যায়। এতে ঘটনাস্থলেই তার মৃত্যু হয়।উখিয়া থানা পুলিশের ভারপ্রাপ্ত কর্মকর্তা (ওসি) মো. আবুল খায়ের জানান, খবর পেয়ে সোমবার সকাল ৯টার দিকে বালুখালী রোহিঙ্গা ক্যাম্পের বি-১০ নং ব্লকের মসজিদের পাশ থেকে মরদেহটি উদ্ধার করা হয়েছে। মিয়ানমারে পূর্বশত্রুতার জেরে এ ঘটনা ঘটতে পারে।এর আগে গত শুক্রবার রাতে দুর্বৃত্তদের গুলিতে নিহত হন রোহিঙ্গা মো. ইউসুফ (৩৮)। উখিয়ার পালংখালীর থাইংখালী তানজিমার খোলা রোহিঙ্গা ক্যাম্পের ডি-ব্লকের মাঝির (নেতা) দায়িত্ব পালন করছিলেন তিনি। অবশ্য গুলির ঘটনার পর রাত ৯টার দিকে বালুখালী ময়নার ঘোনা এলাকা থেকে বিদেশি পিস্তলসহ রোহিঙ্গা মো. আলম নামে একজনকে আটক করা হয়।সায়ীদ আলমগীর/আরএআর/এমএস</body>
</article>
