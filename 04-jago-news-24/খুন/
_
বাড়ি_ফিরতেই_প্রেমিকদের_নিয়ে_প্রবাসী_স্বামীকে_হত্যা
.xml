<article>
  <headline>
বাড়ি ফিরতেই প্রেমিকদের নিয়ে প্রবাসী স্বামীকে হত্যা
</headline>
  <url>https://www.jagonews24.com/country/news/500274</url>
  <published_at>
</published_at>
  <category>খুন</category>
  <body>যশোরের বেনাপোলে স্বামী জামাল হোসেনকে (৩৬) দেশে ফেরার ১০ ঘণ্টা পর প্রেমিকদের সহযোগিতায় কুপিয়ে হত্যার অভিযোগ উঠেছে স্ত্রীর বিরুদ্ধে। মঙ্গলবার রাতে বেনাপোল পোর্ট থানার ধান্যখোলা গ্রামে এ ঘটনা ঘটে।নিহত জামাল হোসেন ওই গ্রামের হবিবর রহমানের ছেলে। এ ঘটনায় পুলিশ তিনজনকে গ্রেফতার করেছে।গ্রেফতাররা হলেন, নিহত জামালের স্ত্রী আয়েশা খাতুন, আয়েশার বাবা রিয়াজুল ইসলাম টুকু ও মা ফুলবুড়ি।নিহত জামালের বাবা হবিবর রহমান অভিযোগ করে বলেন, তার ছেলে প্রায় ১৫ বছর যাবৎ মালয়েশিয়ায় থাকেন। একই গ্রামের রিয়াজুলের মেয়ে আয়েশার সঙ্গে তার প্রায় ১৫ বছর আগে বিয়ে হয়। এই ১৫ বছরে তার ছেলে ৩ বার বাড়ি এসেছে। প্রবাসে থাকার কারণে স্ত্রী আয়েশা এলাকার বিভিন্ন ছেলের সঙ্গে প্রেম করত। প্রায়ই কারো না কারো সঙ্গে মোটরসাইকেলে বাড়ি থেকে বের হয়ে দুই-তিন দিন পর বাড়ি ফিরতো সে।তার ছেলে আলাদা করে একটি বাড়ি তৈরি করেছে। সেই বাড়িতে স্ত্রী আয়েশা ও তার মা-বাবা বসবাস করত। জামাল মঙ্গলবার দুপুর ২টার সময় মালয়েশিয়া থেকে বাড়ি আসে। আর রাত ১২টার সময় তার বুকে-পেটে ছুরিকাঘাত করে হত্যা করা হয়।স্থানীয়রা জানার, স্বামী বিদেশে থাকার সুযোগে আয়েশা একাধিক প্রেমের সম্পর্ক গড়ে তোলে এলাকায়। কেউ তাকে ফোন করে ডাকলে সে মোটরসাইকেল ভাড়া ঘরে দুই-তিন দিনের জন্য হারিয়ে যেত। এর আগেও যখন তার স্বামী বিদেশ থেকে বাড়ি এসেছিল তখন তাকে বিদ্যুতের তার জড়িয়ে হত্যার চেষ্টা করা হয় বলে এলাকার লোকজন অভিযোগ করেন।এ ব্যাপারে বেনাপোল পোর্ট থানার পরিদর্শক (ওসি তদন্ত) সৈয়দ আলমগীর হোসেন ঘটনার সত্যতা স্বীকার করে বলেন, লাশ উদ্ধার করে ময়নাতদন্তের জন্য যশোর ২৫০ শয্যা জেনারেল হাসপাতালে পাঠানো হয়েছে। এ ঘটনায় নিহতের স্ত্রী ও শ্বশুর-শাশুড়িকে গ্রেফতার করা হয়েছে। তাদের জিজ্ঞাসাবাদ চলছে। তদন্ত শেষে জানা যাবে কারা এ হত্যাকাণ্ডের সঙ্গে জড়িত। তদন্তের আগে কিছুই বলা যাবে না।জামাল হোসেন/এফএ/এমকেএইচ</body>
</article>
