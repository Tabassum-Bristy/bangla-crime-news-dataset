<article>
  <headline>
কুড়িগ্রামে কিশোর-কিশোরী হত্যার প্রতিবাদে বিক্ষোভ
</headline>
  <url>https://www.jagonews24.com/country/news/452254</url>
  <published_at>
</published_at>
  <category>খুন</category>
  <body>কুড়িগ্রামে কিশোর-কিশোরী হত্যার ঘটনায় ফুঁসে উঠেছে এলাকার সর্বস্তরের মানুষ। হত্যাকারীদের গ্রেফতার ও দৃষ্টান্তমূলক শাস্তির দাবিতে বৃহস্পতিবার বেলা সাড়ে ১১টায় সদর উপজেলার আমিনবাজারে বিক্ষোভ মিছিল ও মানববন্ধন করেছে এলাকাবাসী।মানববন্ধনে বক্তব্য রাখেন- অ্যাডভোকেট মমিনুর রহমান, ওয়ার্ড মেম্বার শামসুল হক, বিদ্যালয়ের প্রধান শিক্ষক সাজেদা বেগম ও শিক্ষার্থী শিউলী প্রমুখ।এদিকে, চাঞ্চল্যকর এ হত্যাকাণ্ডের ঘটনায় জিজ্ঞাসাবাদের জন্য চারজনকে আটক করেছে পুলিশ। আটকরা হলেন কুড়িগ্রাম পৌর এলাকার ডাকুয়া পাড়ার কেরামত আলীর ছেলে মুকুল মিয়া, হায়দার আলীর ছেলে শোভন, ধুলাউড়া এলাকার আছির উদ্দিনের ছেলে মমিন মিয়া ও ভোগরাম গ্রামের আব্দুল জলিলের ছেলে সাজু মিয়া।এ ব্যাপারে কুড়িগ্রাম সদর থানা পুলিশের ওসি রওশন আলম বলেন, খুনিদের গ্রেফতারে সাঁড়াশি অভিযান চালাচ্ছে পুলিশ। ইতোমধ্যে জিজ্ঞাসাবাদের জন্য চারজনকে আটক করা হয়েছে।উল্লেখ্য, বুধবার রাতে জাহাঙ্গীর আলম ও সেলিনা আক্তার নামে কিশোর-কিশোরীকে সদর উপজেলার বেলগাছা ইউনিয়নের দলবাড়ী দোলা এলাকায় পরিত্যক্ত সেচ পাম্পে হত্যা করে ফেলে রাখে দুর্বৃত্তরা।মো. নাজমুল হোসেন/এএম/জেআইএম</body>
</article>
