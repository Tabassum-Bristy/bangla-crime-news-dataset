<article>
  <headline>
চট্টগ্রামে বাসায় ঢুকে ব্যবসায়ীর স্ত্রীকে খুন, ছেলে আহত
</headline>
  <url>https://www.jagonews24.com/national/news/497180</url>
  <published_at>
</published_at>
  <category>খুন</category>
  <body>চট্টগ্রাম নগরের কোতোয়ালী থানার কোরবানীগঞ্জ এলাকায় বাসায় ঢুকে এক ব্যবসায়ীর স্ত্রীকে ছুরিকাঘাতে খুন করেছে দুর্বৃত্তরা। মঙ্গলবার দুপুর দেড়টার দিকে এ ঘটনা ঘটে।নিহতের নাম রোকসানা বেগম (৪৫)। তিনি খাতুনগঞ্জের গম আমদানিকারক প্রতিষ্ঠান এম এ কাশেম ট্রেডিংয়ের মালিক আবুল কাশেমের স্ত্রী। এ ঘটনায় আহত হয়েছেন তার ছেলে আব্দুল আজিজ। তাকে চট্টগ্রাম মেডিকেল কলেজ (চমেক) হাসপাতালে ভর্তি করা হয়েছে।কোতোয়ালী থানার পরিদর্শক (তদন্ত) মো. কামরুজ্জামান জানান, ঘরে ঢুকে মা ও ছেলেকে ছুরিকাঘাতে হত্যা করেছে দৃর্বত্তরা। এ ঘটনায় এখনও কাউকে আটক করা হয়নি।ব্যবসায়ী কাশেমের ভাগ্নে হাসান মুরাদ সাংবাদিকদের জানান, দোকানে জোহরের নামাজ পড়ার প্রস্তুতি নেয়ার মাঝেই তারা কাসেম সাহেবের বাসায় ডাকাত আক্রমণ করেছে বলে খবর পান। দ্রুত বাসায় এসে দেখেন রোকশানা বেগম রক্তাক্ত অবস্থায় ঘরে পড়ে আছেন। ছুরিকাঘাতে গুরুতর আহত অবস্থায় পড়ে আছেন তার ছেলে আজিজও। ঘর থেকে নগদ টাকা ও স্বর্ণালংকার নিয়ে গেছে দৃর্বত্তরা।আবু আজাদ/এমএসএইচ/এমকেএইচ</body>
</article>
