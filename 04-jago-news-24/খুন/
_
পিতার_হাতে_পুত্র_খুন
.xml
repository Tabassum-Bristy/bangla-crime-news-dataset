<article>
  <headline>
পিতার হাতে পুত্র খুন
</headline>
  <url>https://www.jagonews24.com/country/news/424451</url>
  <published_at>
</published_at>
  <category>খুন</category>
  <body>মুন্সীগঞ্জের সিরাজদিখান উপজেলায় বাবার হাতে খুন হয়েছে অনিক নামে সাড়ে তিন বছরের এক শিশু পুত্র । এঘটনায় বাবা মাধব পালকে (৩৫) গ্রেফতার করেছে পুলিশ। উপজেলার ইছাপুরা ইউনিয়নের পূর্ব ইছাপুরা গ্রামে শনিবার রাতে এ মর্মান্তিক ঘটনাটি ঘটে।রোববার সকালে ময়নাতদন্তের জন্য মরদেহ মুন্সীগঞ্জ সদর হাসপাতাল মর্গে পাঠানো হয়েছে।পুলিশ জানায়, গত ৪ বছর আগে নিহত সন্তানের মা অনিতা মন্ডল (২২) সঙ্গে কৃষ্ণ দাসের বিয়ে হয়। সে সংসারে অনিক নামে এক সন্তান জন্ম নেয়। পরবর্তীতে আদালতের মাধ্যমে তাদের বিবাহ বিচ্ছেদ ঘটে। এরপর মুন্সীগঞ্জের শ্রীনগরের অনিতা মন্ডল দেড় বছর আগে ছেলে অনিককে নিয়ে মুন্সীগঞ্জ সদরের গোপালনগর এলাকার মাধব পালের (৩৫) সঙ্গে বিয়ে হয়। পরে এ দম্পতি ইছাপুরা গ্রামের শাহ্ আলমের বাড়িতে বাসা ভাড়া নিয়ে বসবাস করে আসছিলেন।নিহত শিশুর মা অনিতা মন্ডল জানান, শনিবার রাতে ছেলেকে ঘরে রেখে থালা বাসন ধুইতে বাইরে যাই। কিছুক্ষণ পর এসে দেখি আমার স্বামী অনিকের পা উপরে ধরে ঝুলিয়ে রেখেছে। তখন তার নাক মুখ দিয়ে রক্ত বের হচ্ছে। পরক্ষণে আমি চিৎকার করলে আশপাশের লোকজন ছুটে আসে। তারা অনিককে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন।সিরাজদিখান থানার পুলিশের ভারপ্রাপ্ত কর্মকর্তা (ওসি) আবুল কালাম জানান, শিশুটির সৎ বাবা মাধব পালকে আটক করা হয়েছে। মামলার প্রস্তুতি চলছে। ময়না তদন্তের জন্য লাশটি মুন্সীগঞ্জ সদর হাসপাতাল মর্গে পাঠানো হয়েছে।ভবতোষ চৌধুরী নুপুর/আরএ/জেআইএম</body>
</article>
