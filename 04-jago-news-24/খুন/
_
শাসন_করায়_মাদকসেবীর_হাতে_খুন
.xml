<article>
  <headline>
শাসন করায় মাদকসেবীর হাতে খুন
</headline>
  <url>https://www.jagonews24.com/country/news/439116</url>
  <published_at>
</published_at>
  <category>খুন</category>
  <body>নওগাঁর মান্দায় মাদকসেবীর হাঁসুয়ার আঘাতে তাইজুল ইসলাম ওরফে গেদা (৪৬) নামে এক ব্যক্তি নিহত হয়েছেন। ঘটনার পর থেকে হত্যাকারী হৃদয় (২২) পলাতক রয়েছেন।বুধবার রাত সাড়ে ৯টার দিকে উপজেলার মান্দা ইউনিয়নের ঘাটকৈর মোল্লাপাড়া গ্রামে এ ঘটনা ঘটে।নিহত তাইজুল ইসলাম উপজেলার মান্দা ইউনিয়নের দোসতি গ্রামের মৃত ছবের আলী মন্ডলের ছেলে এবং হৃদয় একই গ্রামের লুৎফর রহমানের ছেলে।স্থানীয় ও পুলিশ সূত্রে জানা যায়, হৃদয় পেশায় রাজমিস্ত্রী। মাঝে মধ্যে মাদক সেবন করে এলাকায় উচ্ছৃঙ্খলতা করতেন। হৃদয় মাদক সেবন করায় গ্রামের বড় ভাই হিসেবে তাইজুল ইসলাম মঙ্গলবার দুপুর ২টার দিকে একটু শাসন করেন। এরই জের ধরে হৃদয়ের মধ্যে ক্ষোভ বিরাজ করছিল।বুধবার রাতে দোকানে তাইজুল ইসলাম চা পান করছিলেন। কথা আছে বলে তাইজুল ইসলামকে দোকানের বাইরে ডেকে নিয়ে আসেন হৃদয়। এ সময় হৃদয় ধারালো হাঁসুয়া দিয়ে তার মাথায় এলোপাতাড়ি আঘাত করে পালিয়ে যান। পরে স্থানীয়রা তাকে মান্দা উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন।মান্দা থানার ভারপ্রাপ্ত কর্মকর্তা (ওসি-তদন্ত) মাহাবুব আলম বলেন, ঘটনার পর থেকে হত্যাকারী হৃদয় পলাতক রয়েছে। তাকে আটকের চেষ্টা চলছে।আব্বাস আলী/এফএ/আরআইপি</body>
</article>
