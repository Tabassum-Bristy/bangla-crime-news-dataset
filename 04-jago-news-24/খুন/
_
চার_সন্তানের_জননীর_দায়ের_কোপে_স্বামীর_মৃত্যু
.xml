<article>
  <headline>
চার সন্তানের জননীর দায়ের কোপে স্বামীর মৃত্যু
</headline>
  <url>https://www.jagonews24.com/country/news/477641</url>
  <published_at>
</published_at>
  <category>খুন</category>
  <body>মৌলভীবাজারের কুলাউড়ায় স্বামী মুসলিম উদ্দিনকে (৪০) কুপিয়ে হত্যা করেছে চার সন্তানের জননী স্ত্রী রিমা বেগম। রোববার দিনগত রাত ১০টার দিকে উপ‌জেলার কর্মধা ইউনিয়নের টাট্টিউলি গ্রামে এ ঘটনা ঘটে।পুলিশ জানায়, রিমা বেগমের সন্তানরা ঘুমে ছিল, তারা হঠাৎ শব্দ পেয়ে ঘুম থেকে ওঠে দেখে বাবা রক্তাক্ত অবস্থায় পরে আছেন এবং মা (রিমা) ঘর থেকে বের হয়ে যাচ্ছেন। পরে প্রতিবেশীদের সহযোগিতায় কুলাউড়া উপজেলা স্বাস্থ্য কমপ্লেক্সে নিয়ে গেলে সেখানে কর্তব্যরত চিকিৎসক রাত ১১টার দিকে মুসলিম উদ্দিনকে মৃত ঘোষণা করেন।কুলাউড়া থানার উপ পরিদর্শক সানাউল্লাহ ঘটনার সত্যতা নিশ্চিত করে জাগো নিউজকে বলেন, দায়ের কোপেই মুসলিম উদ্দিনের মৃত্যু হয়েছে। ঘটনার পর রিমা বেগম পলাতক রয়েছেন।রিপদ দে/আরএস</body>
</article>
