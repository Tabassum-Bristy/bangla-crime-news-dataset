<article>
  <headline>
সীতাকুণ্ডে গুলিতে তরুণের মৃত্যু : দুই পুলিশসহ গ্রেফতার ৩
</headline>
  <url>https://www.jagonews24.com/country/news/406311</url>
  <published_at>
</published_at>
  <category>খুন</category>
  <body>সীতাকুণ্ডের (চট্টগ্রাম) ভাটিয়ারী ইউনিয়নের তেলিবাজার এলাকায় গত বুধবার রাতে গুলিতে সাইফুল আলম নামে এক তরুণের মৃত্যুর ঘটনায় তিন জনকে গ্রেফতার করা হয়েছে। এরা হলেন পুলিশের উপ-পরিদর্শক (এসআই) নাজমুল হুদা, কনস্টেবল আবুল কাসেম ও আনসার সদস্য ইসমাইল হোসেন।বিষয়টি নিশ্চিত করে সীতাকুণ্ড সার্কেলের অতিরিক্ত পুলিশ সুপার রেজাউর রহমান গণমাধ্যমকে জানান, গ্রেফতারের পর তাদেরকে কারাগারে পাঠানো হয়েছে।এর আগে বৃহস্পতিবার রাতে নিহত সাইফুল আলমের ভাই দিদারুল আলম বাদী হয়ে সীতাকুণ্ড থানার এসআই নাজমুল হুদার নাম উল্লেখসহ অজ্ঞাত আরও চারজনকে আসামি করে একটি হত্যা মামলা দায়ের করেন।মামলায় তিনি উল্লেখ করেছেন গত বুধবার রাতে সাদাপোশাকে পুলিশের একটি দল ওই এলাকায় গিয়ে দুই যুবককে ধরে আনার চেষ্টা করলে স্থানীয়রা বাধা দেয়। এ সময় এসআই নাজমুল হুদার গুলিতে সাইফুল আলম নিহত হন।সীতাকুণ্ড থানার ভারপ্রাপ্ত কর্মকর্তা (ওসি) ইফতেখার হাসান এ তথ্য জানিয়েছেন।এমএমজেড/এমএস</body>
</article>
