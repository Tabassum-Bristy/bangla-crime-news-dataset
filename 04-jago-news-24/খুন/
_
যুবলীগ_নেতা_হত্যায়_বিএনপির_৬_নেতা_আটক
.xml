<article>
  <headline>
যুবলীগ নেতা হত্যায় বিএনপির ৬ নেতা আটক
</headline>
  <url>https://www.jagonews24.com/country/news/468723</url>
  <published_at>
</published_at>
  <category>খুন</category>
  <body>নোয়াখালী সদর উপজেলার এওজবালিয়া ইউনিয়নের ৯নং ওয়ার্ড যুবলীগের সাধারণ সম্পাদক মো. হানিফ হত্যার ঘটনায় যুবদল নেতাসহ ছয়জনকে আটক করেছে পুলিশ। বুধবার সকাল থেকে দুপুর পর্যন্ত বিভিন্ন স্থানে অভিযান চালিয়ে তাদের আটক করা হয়।আটককৃতরা হলেন- সুবর্ণচর উপজেলা যুবদলের সভাপতি নিজাম উদ্দিন ফারুক, সাংগঠনিক সম্পাদক ইব্রাহিম খলিল, চরজুবলী ইউনিয়নের ২নং ওয়ার্ড যুবদলের সভাপতি মোহাম্মদ আলী, সদর উপজেলা যুবদলের যুগ্ম আহ্বায়ক আবদুর রহিম রিজবির বৃদ্ধ বাবা নুরুজ্জামান, এওজবালিয়া ইউনিয়ন বিএনপির সাধারণ সম্পাদক সাবেক ইউপি চেয়ারম্যান মো. শাহজাহানের দুই ভাই আবু নাছের ও মহি উদ্দিন।তাদের জিজ্ঞাসাবাদ শেষে হত্যা মামলায় গ্রেফতার দেখিয়ে আদালতে পাঠানো হবে বলে জানিয়েছেন সুধারাম মডেল থানা পুলিশের ভারপ্রাপ্ত কর্মকর্তা (ওসি) আনোয়ার হোসেন।মঙ্গলবার সদর উপজেলার এওজবালিয়া ইউনিয়নের নুর পাটোয়ারী হাটে বিএনপি মিছিল থেকে হামলা ও গুলিতে চালিয়ে ৯নং ওয়ার্ড যুবলীগের সাধারণ সম্পাদক মো. হানিফকে হত্যার অভিযোগ করে স্থানীয় আওয়ামী লীগ।এ ঘটনায় কোম্পানীগঞ্জে অভিযান চালিয়ে উপজেলা জামায়াতের সেক্রেটারি মোশারফ হোসেন, জেলা ছাত্র শিবিরের সভাপতি ইয়াকুব, উপজেলা ছাত্র শিবিরের সভাপতি আবু সায়েদ টিপু ও শিবির কর্মী রাশেদকে আটক করে পুলিশ। এরই মধ্যে বুধবার নোয়াখালীতে অভিযান চালিয়ে বিএনপির ছয় নেতাকে আটক করল পুলিশ।মিজানুর রহমান/এএম/এমএস</body>
</article>
