<article>
  <headline>
ছুরিকাঘাতে কিশোর খুন
</headline>
  <url>https://www.jagonews24.com/country/news/447445</url>
  <published_at>
 </published_at>
  <category>খুন</category>
  <body>বগুড়ার শেরপুরে পূর্ব বিরোধের জের ধরে প্রতিপক্ষের ছুরিকাঘাতে সোহান (১৬) নামের এক কিশোর খুন হয়েছে। এ ঘটনায় ছুরিকাঘাতকারী কিশোর খোরশেদকে (১৫) আটক করে পুলিশে সোপর্দ করেছে এলাকাবাসী।নিহত সোহান উপজেলার খানপুর ইউনিয়নের গোপালপুর গ্রামের সুজন মিয়ার ছেলে। ছুরিকাঘাতকারী খোরশেদ উপজেলার গাড়িদহ ইউনিয়নের ছোটফুলবাড়ি গ্রামের সালামের ছেলে।পুলিশ জানায়, শনিবার রাতে রনবীরবালা ঘাটপাড় এলাকায় খোরশেদের নেতৃত্বে ৫-৬ জন কিশোর সোহানের ওপর হামলা করে। এক পর্যায়ে তারা ছুরি দিয়ে সোহানের বুকে আঘাত করে। এ সময় তার চিৎকার শুনে আশপাশের লোকজন এগিয়ে এসে সোহানকে উদ্ধার করে বগুড়া শহীদ জিয়াউর রহমান মেডিকেল কলেজ হাসপাতালে নিয়ে যায়। সেখানে চিকিৎসাধীন অবস্থায় রাতে তার মৃত্যু হয়। ঘটনার পর পর গ্রামবাসী খোরশেদকে আটক করলেও অন্যরা পলিয়ে যায়।শেরপুর থানার পুলিশ পরিদর্শক (তদন্ত) বুলবুল ইসলাম জানান, পুলিশ অন্যান্য আসামিদের ধরতে অভিযান শুরু করেছে। এ ব্যাপারে থানায় হত্যা মামলা দায়ের করা হয়েছে। লিমন বাসার/আরএ/এমএস</body>
</article>
