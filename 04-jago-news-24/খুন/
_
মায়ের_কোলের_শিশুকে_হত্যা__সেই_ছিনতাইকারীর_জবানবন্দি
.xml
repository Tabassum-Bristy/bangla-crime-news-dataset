<article>
  <headline>
মায়ের কোলের শিশুকে হত্যা : সেই ছিনতাইকারীর জবানবন্দি
</headline>
  <url>https://www.jagonews24.com/law-courts/news/396460</url>
  <published_at>
</published_at>
  <category>খুন</category>
  <body>রাজধানীর দয়াগঞ্জে ছিনতাইকালে মায়ের কোল থেকে পড়ে শিশু নিহতের ঘটনার মামলায় প্রধান আসামি ছিনতাইকারী রাজীব স্বীকারোক্তিমূলক জবানবন্দি দিয়েছেন।রোববার ঢাকা মুখ্য মহানগর হাকিম আদালতে হাজির করে তার জবানবন্দি রেকর্ড করার আবেদন করেন মামলার তদন্তকারী কর্মকর্তা। আবেদনের প্রেক্ষিতে ঢাকা মহানগর হাকিম সরাফুজ্জামান আনছারী তার জবানবন্দি রেকর্ড করেন। জবানবন্দি রেকর্ড শেষ তাকে কারাগারে পাঠানোর নির্দেশ দেন আদালত।এর আগে শনিবার যাত্রাবাড়ীর দয়াগঞ্জ থেকে রাজীবকে গ্রেফতার করে পুলিশ।উল্লেখ্য, ১৮ ডিসেম্বর ভোরে রাজধানীর দয়াগঞ্জ ঢালে ছিনতাইকারীরা রিকশায় থাকা আকলিমা নামে এক নারীর ভ্যানিটি ব্যাগ নিয়ে দৌড় দেয়। এ সময় তার কোলে থাকা ছয় মাসের শিশু আরাফাত মাটিতে পড়ে যায়। পরে শিশুটিকে ঢাকা মেডিকেল কলেজ (ঢামেক) হাসপাতালে নেয়া হলে চিকিৎসক মৃত ঘোষণা করে।ঘটনার দিনই যাত্রাবাড়ী থানায় একটি মামলা করেন আরাফাতের বাবা শাহ আলম। মামলায় ‘ছিনতাই’ ও ‘হত্যাকাণ্ড’ এ দুই ধারা যুক্ত করা হয়।ঘটনার পরের দিন মঙ্গলবার যাত্রাবাড়ী থানার দায়িত্বরত সহকারী উপ-পরিদর্শক (এএসআই) বদরুল ইসলামকে ক্লোজড করা হয়।জেএ/এএইচ/জেআইএম</body>
</article>
