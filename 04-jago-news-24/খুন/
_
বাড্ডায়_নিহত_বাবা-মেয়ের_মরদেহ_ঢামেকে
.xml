<article>
  <headline>
বাড্ডায় নিহত বাবা-মেয়ের মরদেহ ঢামেকে
</headline>
  <url>https://www.jagonews24.com/national/news/367813</url>
  <published_at>
</published_at>
  <category>খুন</category>
  <body>রাজধানীর উত্তর বাড্ডার ময়নারবাগের ভাড়া বাসা থেকে উদ্ধার করা বাবা-মেয়ের মরদেহ ময়নাতদন্তের জন্য ঢাকা মেডিকেল কলেজ (ঢামেক) হাসপাতালের মর্গে পাঠিয়েছে পুলিশ।বাড্ডা থানার ওসি কাজী ওয়াজেদ আলী জাগো নিউজকে জানান, মরদেহ দুটি উদ্ধার করে ময়নাতদন্তের জন্য মরদেহ ঢাকা মেডিকেলের মর্গে পাঠানো হয়েছে। ময়নাতদন্তের পর মৃত্যুর প্রকৃত কারণ জানা যাবে।বাড্ড থানা পুলিশ জানায়, প্রাথমিকভাবে ধারণা করা হচ্ছে বাবাকে (জামিল ৩৮) পিটিয়ে এবং মেয়ে নুসরাত (৯) শ্বাসরোধ করে হত্যা করা হয়েছে। হত্যার কারণ এখনো স্পষ্ট নয়। ঘটনা সম্পর্কে জিজ্ঞাসাবাদের জন্য স্ত্রী আরজিনা বেগমকে আটক করা হয়েছে।রাজধানীর উত্তর বাড্ডা এলাকার একটি বাড়ির ছাদ থেকে বৃহস্পতিবার ভোরে বাবা-মেয়ের মরদেহ উদ্ধার করেছে পুলিশ। বাবার নাম জামিল (৩৮) এবং মেয়ের নাম নুসরাত (৯)। উত্তর বাড্ডার ময়নারবাগের তিনতলা একটি বাসার ছাদের ছোট্টঘরে তারা ভাড়া থাকতেন।অন্যদিকে গতকাল (বুধবার) রাতে কাকরাইলে বাসায় ঢুকে মা ও ছেলেকে গলা কেটে হত্যা করে দুর্বৃত্তরা। কেন, কারা বাসায় ঢুকে মা-ছেলেকে হত্যা করেছে প্রাথমিকভাবে পুলিশ তা নিশ্চিত হতে পারেনি। বাসা থেকে কিছু খোয়া গেছে কিনা সে ধারণাও দিতে পারেনি। ঘটনার সময় বাসায় থাকা একজন কর্মী ও বাড়ির নিরাপত্তাকর্মীকে জিজ্ঞাসাবাদ করছে পুলিশ।কাকরাইলের ওই ঘটনার একদিন পরই আজ (বৃহস্পতিবার) বাড্ডা এলাকার ঘটনার কোনো যোগসূত্র আছে কি না, সে বিষয়ে কিছু জানাতে পারেনি পুলিশ।জেইউ/আরএস/জেআইএম</body>
</article>
