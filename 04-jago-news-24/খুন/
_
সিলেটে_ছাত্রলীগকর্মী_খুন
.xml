<article>
  <headline>
সিলেটে ছাত্রলীগকর্মী খুন
</headline>
  <url>https://www.jagonews24.com/country/news/357844</url>
  <published_at>
</published_at>
  <category>খুন</category>
  <body>সিলেট নগরের টিলাগড়ে অভ্যন্তরীণ কোন্দলে সোমবার বিকেল সাড়ে ৩টার দিকে ওমর আহমদ মিয়াদ নামের এক ছাত্রলীগকর্মী ছুরিকাঘাতে খুন হয়েছেন।নিহত ছাত্রলীগকর্মী মিয়াদ লিডিং ইউনিভার্সিটিতে আইন বিষয়ের ছাত্র। তিনি শহরতলির বালুচর এলাকার আকুল মিয়ার ছেলে। জেলা ছাত্রলীগের সাবেক সদস্য নাজমুলসহ আহত হয়েছেন আরও দুজন। অপর আহত ছাত্রলীগকর্মী নাসির।প্রত্যক্ষদর্শীরা জানান, আধিপত্য বিস্তার নিয়ে সোমবার বিকেল সাড়ে ৩টার দিকে সিলেটের টিলাগড় এলাকায় ছাত্রলীগের দুপক্ষের সংঘর্ষে নিহত হন মিয়াদ।নিহত মিয়াদ জেলা ছাত্রলীগের সাবেক সভাপতি হীরন মাহমুদ গ্রুপের অনুসারী বলে জানা গেছে। দুপক্ষই টিলাগড়কেন্দ্রিক ছাত্রলীগের পৃথক উপ-গ্রুপের সঙ্গে সম্পৃক্ত। নিহতের লাশ ও আহতদের উদ্ধার করে সিলেটের এমএজি ওসমানী মেডিকেল কলেজ হাসপাতালে পাঠানো হয়েছে।এ ঘটনায় ফখরুল ইসলাম (৩০) নামে এক যুবককে আটক করেছে পুলিশ। ফখরুল সিলেট সিটি কর্পোরেশনের লাইসেন্স শাখায় কর্মরত এবং পূর্বে তিনি ছাত্রদলের রাজনীতির সঙ্গে যুক্ত ছিলেন বলে জানা গেছে।মহানগর পুলিশের অতিরিক্ত পুলিশ কমিশনার (গণমাধ্যম) জেদান আল মুসা হাসপাতাল সূত্রের বরাত দিয়ে জানান, একজন নিহতের খবর পেয়েছি। টিলাগড় এলাকায় অতিরিক্ত পুলিশ মোতায়েন করা হয়েছে।ছামির মাহমুদ/এমএএস/আরআইপি</body>
</article>
