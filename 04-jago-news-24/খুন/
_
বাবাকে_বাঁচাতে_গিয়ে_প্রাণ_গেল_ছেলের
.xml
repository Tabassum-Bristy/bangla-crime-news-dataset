<article>
  <headline>
বাবাকে বাঁচাতে গিয়ে প্রাণ গেল ছেলের
</headline>
  <url>https://www.jagonews24.com/country/news/518938</url>
  <published_at>
</published_at>
  <category>খুন</category>
  <body>খুলনার তেরখাদায় পূর্ব শত্রুতার জের ধরে নাঈম শেখ (২৭) নামে এক যুবককে কুপিয়ে হত্যা করেছে দুর্বৃত্তরা। এ সময় আহত হয়েছেন নিহতের বাবা হিরু শেখ (৫৫)।মঙ্গলবার দিবাগত রাত ৩টার দিকে উপজেলার ছাগলাদাহ ইউনিয়নের পহরডাঙ্গা গ্রামে এ দুর্ঘটনা ঘটে।স্থানীয়রা জানান, রাতে নাইমের বাবা হিরু ঘরের বারান্দায় ঘুমিয়ে ছিলেন। এ সময় তাকে দুর্বৃত্তরা ডেকে ঘুম থেকে ওঠান এবং হামলা চালান। পরে নাঈম বাবাকে বাঁচাতে গেলে তাকেও দেশীয় অস্ত্র ও লাঠি দিয়ে আঘাত করা হয়। প্রচণ্ড রক্তক্ষরণে নাঈম সেখানেই মারা যান।গুরুতর আহত হিরু শেখকে খুলনা মেডিকেল কলেজ হাসপাতালে ভর্তি করা হয়েছে। তাকে ঢাকায় পাঠানোর ব্যবস্থা করা হচ্ছে। পূর্ব শত্রুতার জের ধরে একদল প্রতিবেশী এ হত্যাকাণ্ড ঘটিয়েছে বলে অভিযোগ তাদের।তেরখাদা থানার ভারপ্রাপ্ত কর্মকর্তা (ওসি) মো. সালেকুজ্জামান বলেন, পূর্ব শত্রুতার জের ধরে প্রতিবেশীরা নাঈমকে কুপিয়ে হত্যা করেছে। মরদেহ ময়নাতদন্তের জন্য খুলনা মেডিকেল কলেজ হাসপাতালের মর্গে নেয়া হয়েছে।কৌশলগত কারণে ওসি ঘাতকদের নাম-পরিচয় না জানালেও পূর্ব শত্রুতার জেরে প্রতিবেশীরাই তাকে হত্যা করেছে বলে উল্লেখ করেন।আলমগীর হান্নান/এফএ/জেআইএম</body>
</article>
