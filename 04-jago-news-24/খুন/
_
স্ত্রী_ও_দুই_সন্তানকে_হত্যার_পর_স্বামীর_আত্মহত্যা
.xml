<article>
  <headline>
স্ত্রী ও দুই সন্তানকে হত্যার পর স্বামীর আত্মহত্যা
</headline>
  <url>https://www.jagonews24.com/country/news/469577</url>
  <published_at>
</published_at>
  <category>খুন</category>
  <body>চাঁদপুর সদর উপজেলার দেবপুর গ্রামে স্ত্রী ও দুই শিশু সন্তানকে হত্যার পর আত্মহত্যা করেছেন মাইনুদ্দিন সর্দার (৩৫) নামে এক ব্যক্তি। সোমবার ভোর ৫টার দিকে এ ঘটনা ঘটে।নিহতরা হলেন, স্ত্রী ফাতেমা বেগম (২৪), দুই সন্তান মিথিলা (৫) ও পিয়াম (১)।চাঁদপুর সদর মডেল থানার ওসি নাসিম উদ্দিন জাগো নিউজকে বিষয়টি নিশ্চিত করে জানান, পারিবারিক কলহে এ হত্যার ঘটনা ঘটেছে বলে প্রাথমিকভাবে ধারণা করা হচ্ছে। মরদেহ উদ্ধারের জন্য পুলিশ পাঠানোর প্রস্তুতি চলছে।প্রতিবেশীদের বরাত দিয়ে ওসি বলেন, ভোর রাতে মাইনুদ্দিন ও ফাতেমার মধ্যে ঝগড়া হয়। এক পর্যায়ে মাইনুদ্দিন তার স্ত্রীকে বাড়ির পুকুরে চুবিয়ে হত্যা করেন। এরপর তিনি ঘরে ঘুমিয়ে থাকা দুই সন্তানকে শ্বাসরোধে হত্যা করেন। পরে নিজে ঘরে ফাঁস লাগিয়ে আত্মহত্যা করেন।স্থানীয়রা জানান, মাইনুদ্দিন চট্টগ্রামের একটি বেকারিতে কাজ করতেন। রোববার তিনি বাড়িতে আসেন। মাইনুদ্দিন ও ফাতেমার প্রায় ৭ বছর আগে বিয়ে হয়। বিয়ের কিছু দিন পর থেকে তাদের মাঝে পারিবারিক কলহ লেগেই ছিল। তারই জের ধরে এই ঘটনা ঘটেছে।ইকরাম চৌধুরি/এফএ/জেআইএম</body>
</article>
