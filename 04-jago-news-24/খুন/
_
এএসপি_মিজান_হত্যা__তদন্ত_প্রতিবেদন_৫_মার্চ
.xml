<article>
  <headline>
এএসপি মিজান হত্যা : তদন্ত প্রতিবেদন ৫ মার্চ
</headline>
  <url>https://www.jagonews24.com/law-courts/news/407427</url>
  <published_at>
</published_at>
  <category>খুন</category>
  <body>হাইওয়ে রেঞ্জের সাভার সার্কেলের সহকারী পুলিশ সুপার (এএসপি) মিজানুর রহমান তালুকদার (৫০) হত্যা মামলার তদন্ত প্রতিবেদন দাখিলের জন্য আগামী ৫ মার্চ দিন ধার্য করেছেন আদালত।বৃহস্পতিবার (১ ফেব্রুয়ারি) মামলার তদন্ত প্রতিবেদন দাখিলের দিন ধার্য ছিল। তবে তদন্ত কর্মকর্তা প্রতিবেদন দাখিল না করায় ঢাকা মহানগর হাকিম জিয়ারুল ইসলাম নতুন এ দিন ধার্য করেন।উল্লেখ্য, ২০১৭ সালের ২১ জুন রাজধানীর রূপনগর থানাধীন মিরপুর বেড়িবাঁধের বিরুলিয়া ব্রিজ থেকে প্রায় ৫০০ গজ উত্তরে ঢাকা বোর্ড ক্লাবের সামনে থেকে এএসপি মিজানুর রহমানের মরদেহ উদ্ধার করে রূপনগর থানা পুলিশ। ওইদিন রাতেই তার ভাই মো. মাসুম তালুকদার বাদী হয়ে রূপনগর থানায় অজ্ঞাতপরিচয় ব্যক্তিদের নামে একটি হত্যা মামলা করেন।ডিএমপির ঊর্ধ্বতন কর্তৃপক্ষের নির্দেশের পরে মামলার তদন্তভার ঢাকা মহানগর গোয়েন্দা পুলিশের (ডিবি) কাছে ন্যস্ত করা হয়।পরিবার ও পুলিশ সূত্রে জানা গেছে, ২০১৭ সালের ২১ জুন ভোর ৫টায় এএসপি মিজান উত্তরার নিজ বাসা থেকে বের হন। দুপুর ১২টার দিকে ছোট ভাই মাসুম তার মোবাইলে ফোন দিলে রূপনগর থানা পুলিশ রিসিভ করে। পুলিশ তাকে বলে, এএসপি মিজানের মরদেহ মিরপুর বেড়িবাঁধ এলাকা থেকে উদ্ধার করা হয়েছে।জেএ/জেডএ/জেআইএম</body>
</article>
