<article>
  <headline>
রাঙ্গামাটিতে ঘুম থেকে তুলে দু’জনকে গুলি করে হত্যা
</headline>
  <url>https://www.jagonews24.com/country/news/452318</url>
  <published_at>
</published_at>
  <category>খুন</category>
  <body>রাঙ্গামাটির নানিয়ারচর উপজেলার রামসুপারি পাড়া এলাকায় দুইজনকে গুলি করে হত্যা করেছে দুর্বৃত্তরা। নিহতরা রামসুপারি পাড়া এলাকায় ইউপিডিএফ (প্রসিত) গ্রুপের চাঁদা আদায়ের কালেক্টর ছিলেন বলে জানা গেছে। নানিয়ারচর থানার ওসি আব্দুল লতিফ বিষয়টি নিশ্চিত করেছেন।শুক্রবার ভোরে রামসুপারি পাড়া এলাকায় নিজ বাসায় ঘুম থেকে তুলে বাইরে এনে ওই দুজনের ওপর ৭-৮ রাউন্ড গুলি করে তাদের মৃত্যু নিশ্চিত করে দুর্বৃত্তরা।নিহতরা হলেন- রামসুপারি পাড়া এলাকার আকর্ষণ চাকমা (৪২) ও শ্যামল কান্তি চাকমা (৩০)।জানা গেছে, নিহতরা আগে জেএসএসের (সংস্কার) কর্মী ছিলেন। পরে তারা দল পাল্টে ইউপিডিএফ (প্রসিত) করায় এ হত্যাকাণ্ডের ঘটনা ঘটেছে।তবে এ বিষয়ে ইউপিডিএফ (প্রসিত) গ্রুপের কিংবা জেএসএস (সংস্কার) গ্রুপের কারও বক্তব্য পাওয়া যায়নি।এফএ/এমএস</body>
</article>
