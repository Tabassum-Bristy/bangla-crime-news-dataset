<article>
  <headline>
সিরাজগঞ্জে ৭ বছরের শিশুকে হত্যা
</headline>
  <url>https://www.jagonews24.com/country/news/434214</url>
  <published_at>
</published_at>
  <category>খুন</category>
  <body>সিরাজগঞ্জ সদর উপজেলার ধুকুরিয়ায় রিফাত (৭) নামে এক শিশুকে শ্বাসরোধে হত্যার অভিযোগ উঠেছে।রোববার রাত ৯টার দিকে সিরাজগঞ্জ সদর হাসপাতাল থেকে শিশুটির মরদেহ উদ্ধার করে পুলিশ। নিহত রিফাত সদর উপজেলার শিয়ালকোল ইউনিয়নের ধুকুরিয়া গ্রামের চাঁন মিয়ার ছেলে।স্থানীয় ইউনিয়ন পরিষদ সদস্য আনোয়ার হোসেন রতন জানান, রোববার সন্ধ্যার আগে বাড়ির পাশের একটি পাটখেতে শিশুটিকে মুমূর্ষু অবস্থায় পড়ে থাকতে দেখে স্থানীয়রা। তার গলায় নখের আচর ছিল। এ সময় স্বজনরা তাকে উদ্ধার করে সিরাজগঞ্জ সদর হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।সিরাজগঞ্জ সদর থানার উপ-পরিদর্শক (এসআই) আজিম আহম্মেদ জানান, খবর পেয়ে সদর হাসপাতালে পৌঁছে শিশুটির মরদেহ উদ্ধার করে ময়নাতদন্তের জন্য মর্গে পাঠানো হয়েছে। তবে শিশুটি কিভাবে মারা গেছে ময়নাতদন্তের পর নিশ্চিত হওয়া যাবে।ইউসুফ দেওয়ান রাজু/এফএ/এমএস</body>
</article>
