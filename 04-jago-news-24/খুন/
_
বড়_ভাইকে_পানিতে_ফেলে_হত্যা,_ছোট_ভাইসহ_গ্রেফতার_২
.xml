<article>
  <headline>
বড় ভাইকে পানিতে ফেলে হত্যা, ছোট ভাইসহ গ্রেফতার ২
</headline>
  <url>https://www.jagonews24.com/country/news/439589</url>
  <published_at>
</published_at>
  <category>খুন</category>
  <body>টাঙ্গাইলের নাগরপুরে জমিজমা নিয়ে বিরোধের জের ধরে আনন্দ শীল নামে এক ব্যক্তিকে পানিতে ফেলে হত্যার ঘটনায় নিহতের ছোট ভাইসহ দুইজনকে গ্রেফতার করেছে পুলিশ। শুক্রবার গভীর রাতে মির্জাপুর উপজেলার পাকুল্যা গ্রামের জিতেন শীলের বাড়ি থেকে তাদেরকে গ্রেফতার করা হয়।গ্রেফতাররা হলেন- নাগরপুর উপজেলার চৌধুরী ডাঙ্গা গ্রামের নিহত আনন্দ শীলের ছোট ভাই সুরেশ শীল (৪৫) এবং তার স্ত্রী কামনা শীল (৪০)।নাগরপুর থানা পুলিশের ভারপ্রাপ্ত কর্মকর্তা (ওসি) মাইন উদ্দিন গ্রেফতারের বিষয়টি নিশ্চিত করেছেন।উল্লেখ্য, নাগরপুর উপজেলার চৌধুরী ডাঙ্গা গ্রামের পলান চন্দ্র শীলের দুই ছেলে আনন্দ শীল (৬০) ও সুরেশ শীলের (৪৫) মধ্যে জমি নিয়ে বিরোধকে কেন্দ্র করে গত ১৯ জুন (মঙ্গলবার) সন্ধ্যায় ছোট ভাই সুরেশ শীল তার বড় ভাই আনন্দ শীলকে প্রথমে শ্বাসরোধ করে পরে পানিতে ফেলে হত্যা করেন। ওইদিন রাতেই নিহতের ছেলে রাম প্রসাদ শীল বাদী হয়ে পাঁচজনের নাম উল্লেখ করে থানায় একটি হত্যা মামলা দায়ের করেন। পুলিশ তাৎক্ষণিভাবে সুরেশ শীলের তিন মেয়েকে গ্রেফতার করে। ঘটনার পর থেকে সুরেশ শীল ও তার স্ত্রী কামনা শীলকে নিয়ে আত্মগোপনে ছিল।আরিফ উর রহমান টগর/আরএআর/জেআইএম</body>
</article>
