<article>
  <headline>
৪ হাজার টাকা নিয়ে দ্বন্দ্বে বাবাকে হত্যা, ছেলের যাবজ্জীবন
</headline>
  <url>https://www.jagonews24.com/country/news/439288</url>
  <published_at>
</published_at>
  <category>খুন</category>
  <body>শেরপুরে বাবাকে হত্যার দায়ে ছেলের যাবজ্জীবন কারাদণ্ড দিয়েছেন আদালত। একইসঙ্গে তাকে ১০ হাজার টাকা জরিমানা অনাদায়ে আরও এক বছরের সশ্রম কারাদণ্ড দেয়া হয়েছে।শেরপুরের সিনিয়র দায়রা জজ এম এ নূর বৃহস্পতিবার বিকেলে আসামির উপস্থিতিতে এ দণ্ডাদেশ দেন। দণ্ডপ্রাপ্ত শ্যামল চন্দ্র দাস (৫৫) নকলা উপজেলার বাছুর আগলা গ্রামের মৃত জয়কান্ত দাসের ছেলে।আদালতের ভারপ্রাপ্ত পিপি অ্যাডভোকেট অরুণ কুমার সিংহ রায় জানান, বাবাকে হত্যার দায়ে ছেলে শ্যামল চন্দ্র দাসকে যাবজ্জীবন কারাদণ্ড দিয়েছেন আদালত।মামলার নথির বিবরণ দিয়ে তিনি বলেন, ২০১২ সালের ৯ আগস্ট রাত ৩টার দিকে শ্যামল চন্দ্র দাস ও তার বাবা জয়কান্ত দাস শেরপুর শহরের শিতলপুর এলাকায় নৈশপ্রহরীর দায়িত্ব পালন করেছিলেন।এ সময় বেতনের ৪ হাজার টাকা নিয়ে দ্বন্দ্বের একপর্যায়ে ছেলে শ্যামল তার বাবা জয়কান্ত দাসকে গলাকেটে হত্যা করেন। ঘটনার পর সকালে জয়কান্ত দাসের গলাকাটা মরদেহ উদ্ধার করে পুলিশ।এ ঘটনায় নিহত জয়কান্ত দাসের অপর ছেলে সুভাষ চন্দ্র দাস বাদী হয়ে তার ভাই শ্যামল চন্দ্র দাসকে আসামি করে সদর থানায় হত্যা মামলা করেন। পরে শ্যামল চন্দ্র দাসকে গ্রেফতার করে পুলিশ।গ্রেফতারের পর থেকে শ্যামল শেরপুর জেলা কারাগারে রয়েছেন। মামলার তদন্ত কর্মকর্তা শেরপুর সদর থানার উপ-পরিদর্শক (এসআই) আব্দুল্লাহ আল-মামুন শ্যামল চন্দ্র দাসকে অভিযুক্ত করে ২০১৫ সালের ১৪ মার্চ আদালতে চার্জশিট দেন। ৮ সাক্ষীর সাক্ষ্যগ্রহণ শেষে বৃহস্পতিবার এ রায় ঘোষণা করেন বিচারক।হাকিম বাবুল/এএম/জেআইএম</body>
</article>
