<article>
  <headline>
হিজরা বলায় শিশুকে পানিতে চুবিয়ে হত্যা
</headline>
  <url>https://www.jagonews24.com/country/news/319480</url>
  <published_at>
</published_at>
  <category>খুন</category>
  <body>হিজরা বলায় অন্যকে সন্তান হারা করতে দুই বছরের শিশু সাগরকে পানিতে চুবিয়ে হত্যা করে নদীতে ভাঁসিয়ে দেয় মাসুদ রানা (৩০)। হত্যার দায় স্বীকার করে একমাত্র আসামি মাসুদ রানা আদালতে দেয়া জবানবন্দিতে এমন তথ্যই দিয়েছে।রোববার বিকেলে নারায়ণগঞ্জ অতিরিক্ত চিফ জুডিশিয়াল ম্যাজিস্ট্রেট অশোক কুমার দত্তের আদালত মাসুদ রানার জবানবন্দি রেকর্ড করেন।মাসুদ রানা পাবনার চাটমহর থানার পাশ্বগাছা এলাকার মোকছেদের ছেলে। সে নারায়ণগঞ্জ ফতুল্লার পশ্চিম ভোলাইল এলাকার হাজী মহিউদ্দিনের বাড়ির ভাড়াটিয়া।নারায়ণগঞ্জ কোর্ট পুলিশের পরিদর্শক সোহেল আলম আসামি মাসুদ রানার জবানবন্দির বিষয়টি নিশ্চিত করেছেন।ঘাতক মাসুদ রানার আদালতের দেয়া জবানবন্দির বরাত দিয়ে ফতুল্লা মডেল থানার ভারপ্রাপ্ত কর্মকর্তা (ওসি) কামাল উদ্দিন জানান, ফতুল্লার পশ্চিম ভোলাইল এলাকার হাজী মহিউদ্দিনের বাড়ির ভাড়াটিয়া মাসুদ রানা ও নাটোরের শিংগাইর থানার কালিনগর এলাকার মৃত মোহর মোল্লার ছেলে জাহিদুল ইসলাম।মাসুদ রানার স্ত্রীর সঙ্গে জাহিদুল ইসলামের স্ত্রীর প্রায় সময় রান্না করাসহ নানা বিষয়ে ঝগড়া হতো। এক পর্যায়ে তাদের দুই পরিবারের মধ্যে ঝগড়া বৃদ্ধি পায়। এমনকি সন্তান হারা মাসুদ রানাকে হিজরা বলায় ক্ষিপ্ত হয়ে ওঠে তারা। মাসুদ রানা মনে মনে ভাবতে থাকে তাদের পরিবারকে কিভাবে ক্ষতি করা যায় এবং সন্তানহারা করা যায়।গত ১ আগস্ট সকালে জাহিদুল ইসলাম ও তার স্ত্রী শাহনাজ তাদের কর্মস্থলে চলে গেলে বাসায় থাকা জাহিদুলের শাশুড়ি আঙ্গুরা বেগম তার নাতী সাগরকে রেখে পাশের বাসায় যায়। সেই সুযোগে মাসুদ রানা সাগরকে ফুসলিয়ে বাড়ির পাশের দোকানে নিয়ে একটি চিপস কিনে দেয়। পরে তাকে অটোরিকশায় করে বক্তাবলী ঘাটের দক্ষিণ পাশের ইটভাটা দিয়ে বুড়িগঙ্গা নদীর তীরে যায়। তখন মাসুদ শিশু সাগরকে কোলে করে নদীতে নেমে সাগরকে চুবিয়ে হত্যা করে নদীতে ভাসিয়ে দেয়। শিশুটির মৃত্যু নিশ্চিত হওয়ার পর মাসুদ রানা চলে আসে।প্রসঙ্গত গত ৩ আগস্ট নারায়ণগঞ্জ সদর উপজেলার ফতুল্লায় নিখোঁজ হওয়ার ২ দিন পর সাগর নামে দুই বছরের শিশুটির মরদেহ উদ্ধার করে পুলিশ। ডিগ্রীরচর এলাকার নদীতে ভাসমান অবস্থায় পুলিশ মরদেহটি উদ্ধার করে।মরদেহ উদ্ধারের পর সাগরের বাবা জাহিদুল আসলাম বাদী হয়ে মাসুদ রানাকে আসামি ফতুল্লা মডেল থানায় মামলা দায়ের করে। পরে পুলিশ মাসুদ রানাকে গ্রেফতার করে।শাহাদাত হোসেন/এফএ/জেআইএম</body>
</article>
