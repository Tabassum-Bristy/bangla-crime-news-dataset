<article>
  <headline>
স্বেচ্ছাসেবক লীগ নেতা হত্যায় আ.লীগ নেতা গ্রেফতার
</headline>
  <url>https://www.jagonews24.com/country/news/467339</url>
  <published_at>
</published_at>
  <category>খুন</category>
  <body>চট্টগ্রামের পটিয়া উপজেলার কোলাগাঁও এলাকায় আধিপত্য বিস্তারকে কেন্দ্র করে কোলাগাঁও ইউনিয়ন স্বেচ্ছাসেবক লীগ সভাপতি জামাল উদ্দীন আকবর নিহতের ঘটনায় মো. জাফর (৪৭) নামে এক আওয়ামী লীগ নেতাকে গ্রেফতার করেছে পুলিশ।বুধবার (৪ ডিসেম্বর) পটিয়া থানা এলাকায় অভিযান চালিয়ে তাকে গ্রেফতার করা হয়। গ্রেফতার জাফর পটিয়া কোলাগাঁও ইউনিয়নের মো. সমিউল্লাহর ছেলে। তিনি স্থানীয় আওয়ামী লীগের রাজনীতির সঙ্গে জড়িত।পটিয়া থানার ভারপ্রাপ্ত কর্মকর্তা (ওসি) শেখ নেয়ামত উল্লাহ জানান, গ্রেফতার জাফর জামাল হত্যা মামলার এজাহারভুক্ত আসামি। প্রাথমিক জিজ্ঞাসাবাদে জাফর খুনের ঘটনায় জড়িত থাকার কথা স্বীকার করেছেন। মূলত আল-বরাকা প্লান্টের ঠিকাদারি ব্যবসার কোন্দলে তাকে খুন করা হয় বলে জানিয়েছেন জাফর।স্থানীয় সূত্র জানায়, পটিয়ায় নির্মাণাধীন আল-বরাকা প্লান্টের একটি বিদ্যুৎকেন্দ্রের ঠিকাদারি নিয়ে স্বেচ্ছাসেক লীগ নেতা আকবর ও ছাত্রলীগ নেতা ইয়াসিনের মধ্যে দ্বন্দ্ব চলছিল।সোমবার রাত ৮টার দিকে স্বেচ্ছাসেবক লীগ সভাপতি জামাল উদ্দীন আকবর বিদ্যুৎকেন্দ্রের তেল সরবরাহকারী একটি গাড়ি আটকে রাখেন। এর জের ধরে ইয়াসিনের নেতৃত্বে শাহিনসহ বেশ কয়েকজন আকবরের ওপর হামলা করেন। মুমূর্ষু অবস্থায় চট্টগ্রাম মেডিকেল কলেজ হাসপাতালে নেয়া হলে সেখানে চিকিৎসাধীন অবস্থায় রাত সাড়ে ১০টায় আকবরের মৃত্যু হয়।আবু আজাদ/জেডএ/বিএ</body>
</article>
