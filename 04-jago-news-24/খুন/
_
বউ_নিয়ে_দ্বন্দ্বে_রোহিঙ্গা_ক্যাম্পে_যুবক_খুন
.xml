<article>
  <headline>
বউ নিয়ে দ্বন্দ্বে রোহিঙ্গা ক্যাম্পে যুবক খুন
</headline>
  <url>https://www.jagonews24.com/country/news/415518</url>
  <published_at>
</published_at>
  <category>খুন</category>
  <body>কক্সবাজারের উখিয়ার রোহিঙ্গা ক্যাম্পে ফের হত্যার ঘটনা ঘটেছে। এবার হাতুড়ি দিয়ে পিটিয়ে এক রোহিঙ্গাকে খুন করেছে আরেক রোহিঙ্গা।শুক্রবার ভোরে কুতুপালং ক্যাম্পের ডি-৪ ব্লকে এ ঘটনা ঘটে। এ ঘটনায় ব্লকের মাঝি আটক রয়েছে। নিহত রোহিঙ্গা নুরুল হাকিম (৩২) ডি-৪ ব্লকের নুর মোহাম্মদের ছেলে।পুলিশ সূত্র জানায়, হাকিমের দুই স্ত্রী। একজন বান্দরবান থাকে ও অন্যজন থাকে ক্যাম্পে। বান্দরবানে থাকা স্ত্রী বৃহস্পতিবার সন্তানদের দেখতে ক্যাম্পে আসে। এসময় তার পরিচয় জানতে চায় একই ওয়ার্ডের রাশেদুল্লাহ’র ছেলে মো. রফিক। এ নিয়ে কথা কাটাকাটি হয় দুই পরিবারের মধ্যে। এরই জের ধরে শুক্রবার ভোর রাতে একই ব্লকের রশিদ আহমদের ছেলে মো. রফিক হাতুড়ি দিয়ে পিটিয়ে হাকিমকে হত্যা করে। ঘটনার পরপরই রফিক পালিয়ে গেলেও ঘটনায় জড়িত থাকার দায়ে ক্যাম্পে ডি-৪ ব্লকের মাঝি শামসুকে আটক করা হয়েছে।উখিয়া-টেকনাফ সার্কেলের অতিরিক্ত পুলিশ সুপার চাইলাউ মারমা তথ্যের সত্যতা নিশ্চিত করে বলেন, হত্যাকারীকে আটকে কাজ করছে পুলিশ। পাশাপাশি ঘটনার মূল রহস্য বের করার চেষ্টাও চলছে।সায়ীদ আলমগীর/এফএ/এমএস</body>
</article>
