<article>
  <headline>
রাজবাড়ীতে মাছ ব্যবসায়ীকে পিটিয়ে হত্যা
</headline>
  <url>https://www.jagonews24.com/country/news/419298</url>
  <published_at>
</published_at>
  <category>খুন</category>
  <body>রাজবাড়ী সদর উপজেলার সুলতান ইউনিয়নে পূর্ব বিরোধের জের ধরে আশুতোষ মালো (৪০) নামে এক মাছ ব্যবসায়ীকে পিটিয়ে হত্যা করেছে প্রতিপক্ষ। এ ঘটনায় সুকুমার (৪৫) নামে এক ব্যক্তিকে গ্রেফতার করেছে সদর থানা পুলিশ।মঙ্গলবার রাতে সদর উপজেলার সুলতানপুর ইউনিয়নের লক্ষণদিয়ার কাতলাদায়ি এলাকায় এ ঘটনা ঘটে। নিহত আশুতোষ ওই ইউনিয়নের খগেন মালোর ছেলে এবং গ্রেফতার সুকুমার একই এলাকার শুবোধের ছেলে।রাজবাড়ী সদর থানার ওসি মো. তারিক কামাল জানান, গত রাতে সুলতানপুর ইউনিয়নের কাতলাদায়ি এলাকায় পূর্ব শত্রুতার জের ধরে দু’পক্ষের মধ্যে মারামারি হয়। এতে আশুতোষ নামে এক ব্যক্তি মারাত্মক আহত হয়। পরে তাকে ফরিদপুর মেডিকেল কলেজ হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।এ ঘটনায় সংশ্লিষ্ট সুকুমার নামে এক ব্যাক্তিকে গ্রেফতার করেছেন এবং থানায় একটি মামলার প্রস্তুতি নিচ্ছেন নিহতের পরিবার।রুবেলুর রহমান/এফএ/পিআর</body>
</article>
