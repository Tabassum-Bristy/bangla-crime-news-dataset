<article>
  <headline>
মাদারীপুরে এক ব্যক্তিকে কুপিয়ে হত্যা
</headline>
  <url>https://www.jagonews24.com/country/news/486325</url>
  <published_at>
</published_at>
  <category>খুন</category>
  <body>মাদারীপুর সদর উপজেলার ঝাউদি এলাকায় মোয়াজ্জেম মোল্লা নামে এক ব্যক্তিকে কুপিয়ে হত্যা করেছে দুর্বৃত্তরা।জানা গেছে, শনিবার রাতে উপজেলার ঝাউদি এলাকার সোবাহান মেম্বারের বাড়ির সামনে দিয়ে মোটরসাইকেলযোগে যাচ্ছিলেন মোয়াজ্জেম। এ সময় দুর্বৃত্তরা তাকে মোটরসাইকেল থেকে নামিয়ে কুপিয়ে গুরুতর জখম করে। পরে স্থানীয়রা উদ্ধার করে তাকে মাদারীপুর সদর হাসপাতালে ভর্তি করে।দায়িত্বরত চিকিৎসক তাকে উন্নত চিকিৎসার জন্য ফরিদপুর মেডিকেল কলেজ হাসপাতালে পাঠান। কিন্তু ফরিদপুর নেয়ার পথে রাত ১২টার দিকে মোয়াজ্জেম মারা যান।মাদারীপুর সদর থানা পুলিশের ওসি কামরুল হাসান ঘটনার সতত্যা স্বীকার করে বলেন, কারা ঘটনা ঘটিয়েছে সেই বিষয়টি এখনও নিশ্চিত নই। তবে পুলিশ তদন্ত করে দোষীদের খুঁজে বের করবে।এফএ/এমএস</body>
</article>
