<article>
  <headline>
বিল দখল নিয়ে দ্বন্দ্ব : দিনে-দুপুরে বৃদ্ধকে কুপিয়ে হত্যা
</headline>
  <url>https://www.jagonews24.com/country/news/422197</url>
  <published_at>
</published_at>
  <category>খুন</category>
  <body>রাজশাহীর বাগমারায় আনিসুর রহমান (৬০) নামের এক বৃদ্ধকে প্রকাশ্যে কুপিয়ে হত্যা করেছে দুর্বৃত্তরা। বুধবার সকাল সাড়ে ৯টার দিকে উপজেলার হাট মাদনগর বাজারে এ ঘটনা ঘটে।হাট মাদনগর গ্রামের বাসিন্দা নিহত আনিসুর জোকার বিল মৎস্যজীবী সমবায় সমিতির হিসাবরক্ষকের দায়িত্বে ছিলেন।ওই বিল দখলকে কেন্দ্র করে তাকে কুপিয়ে হত্যা করা হয়েছে। হামলাকারীরা স্থানীয় আওয়ামী লীগের নেতাকর্মী বলে জানিয়েছেন নিহতের স্বজনরা।এ ঘটনায় এলাকায় উত্তেজনা ছড়ালে র্যাব ও অতিরিক্ত পুলিশ মোতায়েন করা হয়। এরই মধ্যে হামলাকারী সন্দেহে ৫ জনকে আটক করা হয়েছে। এদের মধ্যে একই এলাকার বাসিন্দা আলতাফ হোসেন (৬২) ও জসিম উদ্দিন (৬০) রয়েছেন।এ তথ্য নিশ্চিত করে বাগমারা থানার ভারপ্রাপ্ত কর্মকর্তা (ওসি) নাছিম আহম্মেদ বলেন, ঘটনায় জড়িতদের ধরতে পুরো এলাকায় অভিযান চলছে। এরই মধ্যে সন্দেহভাজন ৫ জনকে আটক করা হয়েছে। তাদের জিজ্ঞাসাবাদ করা হচ্ছে। এছাড়া মরদেহ ময়নাতদন্তের জন্য রাজশাহী মেডিকেল কলেজ (রামেক) হাসপাতাল মর্গে নেয়ার প্রস্তুতি চলছে।এদিকে স্থানীয়রা জানিয়েছেন, ২০০৬ সাল থেকে আনিসুর রহমানের নেতৃত্বে জোকা বিলে মৎস্যজীবীরা মাছচাষ করে আসছিলেন। সম্প্রতি স্থানীয় আওয়ামী লীগ নেতা জুয়েল হোসেন এবং উজ্জল হোসেন দলবল নিয়ে বিলের দখল নেয়ার চেষ্টা করেন।এনিয়ে এলাকায় উত্তেজনা বিরাজ করছিল। বিল দখলে নিয়ে দু'পক্ষের মধ্যে হামলা ও বাড়িঘর ভাঙচুরের ঘটনাও ঘটে। সকালে গ্রামের বাজারে গিয়েছিলেন আনিসুর। এসময় প্রতিপক্ষ জুয়েল ও উজ্জলের লোকজন তার উপর সশস্ত্র হামলা চালায়। এক পর্যায়ে ধারালো হাসুয়া দিয়ে প্রকাশ্যে তাকে উপর্যপুরি আঘাত করে। এতে ঘটনাস্থলেই মারা যান আসিনুর।ফেরদৌস সিদ্দিকী/এফএ/এমএস</body>
</article>
