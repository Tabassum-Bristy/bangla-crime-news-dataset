<article>
  <headline>
রাঙ্গামাটিতে ঘরে ঢুকে দুই নারীকে গলা কেটে হত্যা
</headline>
  <url>https://www.jagonews24.com/country/news/455212</url>
  <published_at>
</published_at>
  <category>খুন</category>
  <body>রাঙ্গামাটির বাঘাইছড়ি উপজেলার তুলাবান ইউনিয়নে দুই নারীকে গলা কেটে হত্যা করেছে দুর্বৃত্তরা। বৃহস্পতিবার সন্ধ্যা সাড়ে ৭টার দিকে এ ঘটনা ঘটে।নিহতরা হলেন- তুলাবান ইউনিয়নের বাসিন্দা স্থানীয় হেডম্যান ওমিয় খিসার স্ত্রী কল্পনা চাকমা (৬৭) এবং তার ছোট ভাই ধনবিন্দু খিসার স্ত্রী বিন্দা চাকমা (৫০)।স্থানীয় সূত্রে জানা যায়, সন্ধ্যার পর কল্পনা চাকমা ও বিন্দা চাকমা রাতের খাবার খেতে বসলে দুর্বৃত্তরা ঘরে ডুকে তাদেরকে গলা কেটে হত্যা করে পালিয়ে যায়।ওমিয় খিসা বলেন, আমি সকালে কাজের জন্য বাড়ি থেকে বের হয়ে যাই। সন্ধ্যায় বাড়ি ফিরে দেখি তারা ঘরের দরজা খুলছে না। পরে স্থানীয়দের সহযোগিতায় দরজা ভেঙে ঘরে ডুকে তাদের গলা কাটা মরদেহ দেখতে পাই।তিনি বলেন, ধারণা করছি- ডাকাতির উদ্দেশ্যে তাদের হত্যা করা হয়েছে। কারণ ঘরের আলমারি ভাঙা পেয়েছি।ঘটনার সত্যতা নিশ্চিত করে বাঘাইছড়ি থানা পুলিশের ভারপ্রাপ্ত কর্মকর্তা (ওসি) আমির হোসেন জানান, পুলিশ ঘটনাস্থলে গেছে। পরিবার ও স্থানীয়দের সঙ্গে কথা বলে মূল ঘটনাটি কী তা জানা যাবে।আরএআর/জেআইএম</body>
</article>
