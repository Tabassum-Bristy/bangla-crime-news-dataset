<article>
  <headline>
ঝালকাঠিতে যুবককে পিটিয়ে হত্যা
</headline>
  <url>https://www.jagonews24.com/country/news/434182</url>
  <published_at>
</published_at>
  <category>খুন</category>
  <body>ঝালকাঠিতে জমি সংক্রান্ত বিরোধে যুবককে পিটিয়ে হত্যার ঘটনা ঘটেছে। সদর উপজেলার রমনাথপুর গ্রামে রোববার দুপুরে এ ঘটনা ঘটে।নিহত মেহেদী হাসান রমনাথপুর গ্রামের দুলাল মজুমদারের ছেলে। এ ঘটনার পর থেকেই প্রতিপক্ষরা পলাতক রয়েছে।স্থানীয় ও থানা পুলিশ সূত্রে জানা গেছে, রোববার দুপুর ১২টার দিকে জমি সংক্রান্ত বিরোধে বাদশা সরদারের সঙ্গে মেহেদীর তর্ক হয়। এক পর্যায়ে বাদশা সরদারের লোকজন তার উপর হামলা চালালে তিনি অচেতন হয়ে পড়েন। স্বজনরা তাকে সদর হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।সদর থানার ওসি শোনিত কুমার গায়েন জানান, হামলাকারীদের গ্রেফতারে অভিযান চালানো হয়েছে। সদর হাসপাতাল থেকে মরদেহ উদ্ধার করে ময়নাতদন্তের জন্য মর্গে পাঠানো হয়েছে।আতিকুর রহমান/এফএ/এমএস</body>
</article>
