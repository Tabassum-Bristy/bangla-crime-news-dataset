<article>
  <headline>
ভাইয়ের হাতে ভাই খুন
</headline>
  <url>https://www.jagonews24.com/country/news/452702</url>
  <published_at>
</published_at>
  <category>খুন</category>
  <body>পাবনার ঈশ্বরদী উপজেলায় পারিবারিক কলহের জের ধরে বড় ভাইয়ের হাতুড়ির আঘাতে ছোট ভাই খুন হয়েছেন। রোববার সকালে উপজেলার সাহাপুর ইউনিয়নের মালিথাপাড়া এলাকায় হত্যার এই ঘটনা ঘটে। নিহত মোশারফ হোসেন (২৭) ওই এলাকার ইউনুস আলীর ছেলে। অভিযুক্ত বড় ভাই লিখন মন্ডল (৩৪) ঘটনার পর থেকে পালাতক রয়েছে ।পুলিশ জানান, সকালে পারিবারিক কলহের জের ধরে ঘুমন্ত অবস্থায় মোশারফকে বড় ভাই লিখন মাথায় হাতুড়ি দিয়ে আঘাত করলে তিনি মাটিতে লুটিয়ে পড়েন। স্থানীয়রা তাকে উদ্ধার করে প্রথমে ঈশ্বরদী উপজেলা স্বাস্থ্য কমপ্লেক্সে ভর্তি করায়। পরে তার অবস্থার অবনতি হলে উন্নত চিকিৎসার জন্য পাবনা জেনারেল হাসপাতালে নিয়ে যাওয়া হয়। সেখানে চিকিৎসাধীন অবস্থায় তার মৃত্যু হয়।সাহাপুর ইউনিয়ন পরিষদের চেয়ারম্যান মো. মতলেবুর রহমান মিনহাজ ফকির জানান, মরদেহ এখনও পাবনা মেডিকেল কলেজ হাসপাতালে আছে। ময়নাতদন্ত শেষে মরদেহ বাড়িতে আনা হবে।ঘটনার সত্যতা নিশ্চিত করে ঈশ্বরদী থানা পুলিশের ভারপ্রাপ্ত কর্মকর্তা (ওসি) আজিম উদ্দিন বলেন, ঘটনাটি নিহত মোশারফের পরিবার থেকে থানায় জানানো হয়নি। তবে হাসপাতাল কর্তৃপক্ষ ও প্রত্যক্ষদর্শীদের মাধ্যমে তিনি জানকে পেরেছেন। অভিযোগ পেলে আইনগত ব্যবস্থা নেয়া হবে।আলাউদ্দিন আহমেদ/আরএ/এমএস</body>
</article>
