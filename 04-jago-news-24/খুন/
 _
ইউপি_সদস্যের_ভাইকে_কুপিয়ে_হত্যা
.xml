<article>
  <headline>
ইউপি সদস্যের ভাইকে কুপিয়ে হত্যা
</headline>
  <url>https://www.jagonews24.com/country/news/314758</url>
  <published_at>
 </published_at>
  <category>খুন</category>
  <body>মেহেরপুর গাংনী উপজেলার ধলা গ্রামে পূর্ব শত্রুতার জের ধরে এনামুল হক (৪২) নামে একজনকে কুপিয়ে হত্যা করেছে প্রতিপক্ষের লোকজন। আজ ভোর ৪টার দিকে রাজিশাহী মেডিকেল কলেজ হাসপাতালে চিকিৎসাধীন অবস্থায় তার মৃত্যু হয়।শনিবার রাত ৯টার দিকে এ ঘটনা ঘটে। নিহত এনামুল হক ওই গ্রামের মৃত আক্কাস আলীর ছেলে ও বর্তমান মেম্বার আজমাইন হোসেন টুটুলের ছোট ভাই।গাংনী থানার ভারপ্রাপ্ত কর্মকর্তা (ওসি) আনোয়ার হোসেন জানান, বেশ কয়েক মাস আগে থেকে ধলা গ্রামের বর্তমান মেম্বার আজমাইন হোসেন টুটুল ও সাবেক মেম্বার আতিয়ারের মধ্যে একটি জমি নিয়ে বিরোধ চলছিল। কিছুদিন আগে উভয় পক্ষের মধ্যে সংঘর্ষের ঘটনাও ঘটে। এ ঘটনায় মামলা হলে সম্প্রতি জামিনে বের হয়ে আসে উভয় পক্ষ।গতকাল রাত সাড়ে ৮টার দিকে গাংনী নওয়াপাড়া গ্রামে একটি বিয়ের দাওয়াত খেয়ে মোটরসাইকেলযোগে বাড়ি ফিরছিলেন বর্তমান মেম্বারের ছোট ভাই এনামুল। এসময় ওই গ্রামের ঈদগাহ সংলগ্ন হাজির বাগারে কাছে পৌঁছালে অস্ত্রের মুখে মোটর সাইকেলের গতিরোধ করে কয়েকজন। পরে ধারালো অস্ত্র দিয়ে তাকে কুপিয়ে জখম করে তারা।তার চিৎকারে আপাপাশের লোকজন ছুটে এসে উদ্ধার করে মেহেরপুর জেনারেল হাসপতালে নিয়ে যায়। অবস্থার অবনতি হলে হাসপাতালের চিকিৎসক তাকে রাজশাহী মেডিকেলে রেফার্ড করেন। পরে ভোর ৪টার সময় সেখানে চিকিৎসাধীন অবস্থায় মারা যান এনামুল।এদিকে পরিস্থিতি স্বাভাবিক রাখতে এলাকায় পুলিশ মোতায়েন করা হয়েছে বলে জানিয়েছেন গাংনী থানার ভারপ্রাপ্ত কর্মকর্তা (ওসি) আনোয়ার হাসোন।আসিফ ইকবাল/এফএ/এমএস</body>
</article>
