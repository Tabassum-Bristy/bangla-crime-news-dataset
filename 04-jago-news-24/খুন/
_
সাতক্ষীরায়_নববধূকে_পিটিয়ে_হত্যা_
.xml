<article>
  <headline>
সাতক্ষীরায় নববধূকে পিটিয়ে হত্যা!
</headline>
  <url>https://www.jagonews24.com/country/news/308875</url>
  <published_at>
</published_at>
  <category>খুন</category>
  <body>সাতক্ষীরার আশাশুনি উপজেলার দূর্গাপুর এলাকায় এক নববধূকে পিটিয়ে হত্যার অভিযোগ করেছে মেয়ের পরিবার। তবে স্বামীর পরিবার দাবি করছে মেয়েটি আত্মহত্যা করেছে।বৃহস্পতিবার সকালে মরদেহের ময়নাতদন্ত সম্পন্ন হয়েছে সাতক্ষীরা সদর হাসপাতালে। এর আগে বুধবার সকালে দূর্গাপুর এলাকার স্বামী শাহিনুর রহমানের বাড়ি থেকে মরদেহটি উদ্ধার করে পুলিশ।নিহত নূরজাহান আলো (২০) আশাশুনি উপজেলার শিতলপুর গ্রামের আবুল কালামের মেয়ে ও দূর্গাপুর গ্রামের শাহিনুর রহমানের স্ত্রী।আশাশুনি থানা পুলিশের ভারপ্রাপ্ত কর্মকর্তা (ওসি-তদন্ত) আক্তারুজ্জামান জাগো নিউজকে বলেন, মেয়ের পরিবার অভিযোগ করছে তাকে পিটিয়ে হত্যা করা হয়েছে। হত্যার পর মরদেহ ওড়না পেঁচিয়ে ঝুলিয়ে দেয়া হয়।কিন্তু ছেলের পরিবার দাবি করছে মেয়ে আত্মহত্যা করেছে। তবে এ মুহূর্তে এটি হত্যা নাকি আত্মহত্যা কোনো ধারণাই উড়িয়ে দিচ্ছি না। ময়নাতদন্তের জন্য পাঠানো হয়েছে মরদেহ।গত রজমান মাসে তাদের পারিবারিকভাবে বিয়ে হয়। থানায় এখনও কোনো অভিযোগ দেয়নি কেউ। অভিযোগ দিলে হত্যা মামলা হিসেবে গণ্য করা হবে। এছাড়া ময়নাতদন্তের রিপোর্টের পর বিস্তারিত জানা যাবে বলে জানান ওসি।আকরামুল ইসলাম/এএম/জেআইএম</body>
</article>
