<article>
  <headline>
ঘরের দরজায় রক্তের দাগ, সেপটিক ট্যাংকে কলেজছাত্রের লাশ
</headline>
  <url>https://www.jagonews24.com/country/news/508025</url>
  <published_at>
</published_at>
  <category>খুন</category>
  <body>নিখোঁজের দুইদিন পর বাড়ির পাশে মিলল কলেজ শিক্ষার্থী প্রভাকর ত্রিপুরা রানার মরদেহ। বৃহস্পতিবার দুপুরে খাগড়াছড়ি সদরের খাগড়াপুর এলাকায় বাড়ির পেছনের সেপটিক ট্যাংক তার মরদেহ উদ্ধার করে পুলিশ।প্রভাকর ত্রিপুরা রানা খাগড়াছড়ি জেলা সদরের খাগড়াপুর এলাকার সুরেন্দ্র ত্রিপুরার ছেলে এবং ঢাকার সরকারি বাংলা কলেজের অনার্স চতুর্থ বর্ষের শিক্ষার্থী।নিহতের স্বজনরা জানান, প্রভাকর ত্রিপুরা রানা মঙ্গলবার রাতে ভাইয়ের বাড়িতে ছিলেন। সকাল থেকে তাকে খুঁজে পাওয়া যাচ্ছিল না। খোঁজাখুঁজির একপর্যায়ে বাড়ির পেছনের দরজায় রক্তের দাগ দেখেন স্বজনরা। বৃহস্পতিবার সকালে বাড়ির পেছনে সেপটিক ট্যাংকের গর্তে তার মরদেহ দেখতে পেয়ে পুলিশকে খবর দিলে মরদেহ উদ্ধার করে পুলিশ।খাগড়াছড়ি সদর থানা পুলিশের ওসি মুহম্মদ আব্দুর রশিদ বলেন, নিহতের শরীরের বিভিন্ন অংশে আঘাতের চিহ্ন রয়েছে। ঘটনার রহস্য উদঘাটনে তদন্ত চলছি। ময়নাতদন্ত শেষে মরদেহ স্বজনদের কাছে হস্তান্তর করা হবে।মুজিবুর রহমান ভুইয়া/এএম/পিআর</body>
</article>
