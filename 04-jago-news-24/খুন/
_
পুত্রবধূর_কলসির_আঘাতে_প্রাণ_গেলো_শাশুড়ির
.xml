<article>
  <headline>
পুত্রবধূর কলসির আঘাতে প্রাণ গেলো শাশুড়ির
</headline>
  <url>https://www.jagonews24.com/country/news/417350</url>
  <published_at>
</published_at>
  <category>খুন</category>
  <body>পুত্রবধূর কলসির আঘাতে টাঙ্গাইলের কালিহাতী উপজেলায় রায়জান বেগম (৬০) নামে এক বৃদ্ধা খুন হয়েছেন। উপজেলার নারান্দিয়া ইউনিয়নের কদমতলী গ্রামে শনিবার রাতে এ ঘটনা ঘটে।রোববার নিহতের মরদেহ ময়নাতদন্তের জন্য টাঙ্গাইল হাসপাতাল মর্গে পাঠানো হয়েছে। এ ঘটনায় পুত্রবধূ সাজেদা বেগমকে (৩০) গ্রেফতার করেছে পুলিশ।বিষয়টি নিশ্চিত করে কালিহাতী থানা পুলিশের ওসি মীর মোশারফ হোসেন জানান, দীর্ঘদিন ধরে পুত্রবধূ সাজেদা বেগমের সঙ্গে শাশুড়ির পারিবারিক কলহ চলে আসছিল।শনিবার সন্ধ্যায় খাওয়ার পানি নিয়ে তাদের মধ্যে ঝগড়া বাধে। এ সময় পুত্রবধূ সাজেদা কলসি দিয়ে শাশুড়ি রায়জান বেগমের মাথায় আঘাত করলে ঘটনাস্থলেই মারা যান তিনি।ওসি আরও বলেন, রায়জান বেগমের মরদেহ টাঙ্গাইল মর্গে এবং পুত্রবধূ সাজেদা বেগমকে গ্রেফতার করে জেলহাজতে পাঠানো হয়েছে।আরিফ উর রহমান টগর/এএম/আরআইপি</body>
</article>
