<article>
  <headline>
পাহাড়ে প্রতিপক্ষের গুলিতে নিহত ১
</headline>
  <url>https://www.jagonews24.com/country/news/503724</url>
  <published_at>
</published_at>
  <category>খুন</category>
  <body>রাঙামাটির লংগদু উপজেলায় প্রতিপক্ষের গুলিতে পার্বত্য চট্টগ্রাম জনসংহতি সমিতির (জেএসএস-এনএম লারমা) এক কর্মী নিহত হয়েছেন। নিহতের নাম স্নেহ কুমার চাকমা ওরফে ভবতাং (৪৫)।পুলিশ জানিয়েছে, বুধবার দিবাগত রাত ১১টার দিকে উপজেলার আটারকছড়া ইউনিয়নের ইয়ারিংছড়ি গ্রামের উত্তর র‌্যাংকার্য্যা এলাকায় এ ঘটনা ঘটে। স্নেহ কুমার চাকমা পার্বত্য চট্টগ্রাম জনসংহতি সমিতির (জেএসএস-এনএম লারমা) সংগঠক বলে জানা গেছে।ঘটনার সত্যতা নিশ্চিত করে লংগদু থানা পুলিশের ভারপ্রাপ্ত কর্মকর্তা (ওসি) রঞ্জন কুমার সামন্ত জানিয়েছেন, লাশ উদ্ধারে করে ময়নাতদন্তের জন্য রাঙামাটি জেনারেল হাসপাতালে পাঠানো হয়েছে। হত্যার ঘটনায় মামলা প্রক্রিয়াধীন। আসামিদের ধরতে অভিযান চলছে।এ ঘটনায় পার্বত্য চট্টগ্রাম জনসংহতি সমিতি (এমএন লারমা) লংগদু উপজেলার সভাপতি অলঙ্গ চাকমা জানান, সাংগঠনিক কাজে লংগদুতে আসেন স্নহ কুমার চাকমা। বুধবার রাতে সশস্ত্র সন্ত্রাসীরা আটারকছড়া ইউনিয়নের ইয়ারিংছড়ি গ্রামে তাকে গুলি করে হত্যা করে পালিয়ে যায়। এ ঘটনায় সন্তু লারমার নেতৃত্বাধীন পার্বত্য চট্টগ্রাম জনসংহতি সমিতি (জেএসএস) ও প্রসিত খীসার নেতৃত্বাধীন ইউপিডিএফকে দায়ী করেছেন তিনি।সন্তু লারমার নেতৃত্বাধীন পার্বত্য চট্টগ্রাম জনসংহতি সমিতির (জেএসএস) লংগদু উপজেলার সাধারণ সম্পাদক মনি শংকর চাকমা বলেন, এ ঘটনার সঙ্গে আমাদের কোনো সম্পৃক্ততা নেই। জেএসএস (এমএন লারমা) আমাদের বিরুদ্ধে মিথ্যা অভিযোগ করছে।এ হত্যাকাণ্ডের দায় জেএসএস অস্বীকার করলেও ইউপিডিএফের কোনো নেতৃবৃন্দের বক্তব্য পাওয়া যায়নি।সাইফুল উদ্দিন/এফএ/জেআইএম</body>
</article>
