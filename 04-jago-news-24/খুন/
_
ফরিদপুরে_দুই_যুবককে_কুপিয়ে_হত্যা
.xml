<article>
  <headline>
ফরিদপুরে দুই যুবককে কুপিয়ে হত্যা
</headline>
  <url>https://www.jagonews24.com/country/news/335122</url>
  <published_at>
</published_at>
  <category>খুন</category>
  <body>ফরিদপুর শহরতলীর অম্বিকাপুর ইউনিয়নের শোভারামপুর এলাকায় বালু উত্তোলন ও মাদক ব্যবসা নিয়ে বিরোধের জেরে তারিক (৩৫) ও রিপন (৩৩) নামে দুই যুবককে কুপিয়ে হত্যা করেছে প্রতিপক্ষের লোকজন। রোববার সন্ধ্যা সাড়ে ৭টার দিকে এ ঘটনা ঘটে।এলাকাবাসী ও পুলিশ জানায়, শোভারামপুর এলাকায় বালু উত্তোলন নিয়ে তারেকের সঙ্গে অলোক নামের এক যুবকের বিরোধ চলছিল। সন্ধ্যার দিকে তারেক, রিপন, শরীফসহ কয়েকজন শোভারামপুর এলাকা থেকে অম্বিকাপুর বাজারের দিকে আসছিল। পথিমধ্যে অম্বিকাপুর রেল সেতুর কাছে প্রতিপক্ষের লোকজন তাদের পথরোধ করে। এ সময় দুই পক্ষের মধ্যে হাতাহাতির একপর্যায়ে প্রতিপক্ষের লোকজন গুলি করে এবং কুপিয়ে মারাত্মকভাবে আহত করে তারেক, রিপন ও শরীফকে। এতে ঘটনাস্থলেই মারা যান তারেক ও রিপন। পরে স্থানীয়রা আহত অবস্থায় শরীফকে ফরিদপুর মেডিকেল কলেজ হাসপাতালে নেয়া হয়। আশঙ্কাকাজনক হওয়ায় তাকে ঢাকা মেডিকেল কলেজ হাসপাতালে পাঠানো হয়। নিহত দুই যুবক তারেক ও রিপনের মরদেহ ফরিদপুর মেডিকেল কলেজ হাসপাতালের মর্গে পাঠানো হয়েছে।ফরিদপুর কোতোয়ালি থানা পুলিশের ভারপ্রাপ্ত কর্মকর্তা (ওসি) নাজিমুদ্দিন আহমেদ জানান, এলাকায় দুই গ্রুপের মধ্যে আধিপত্য বিস্তারকে কেন্দ্র করে সংর্ঘষের ঘটনায় দুইজন নিহত হয়েছেন। আহতদের একজনের অবস্থা গুরুতর হওয়ায় তাকে ঢাকায় পাঠানো হয়েছে।এসএম তরুণ/আরএআর/জেআইএম</body>
</article>
