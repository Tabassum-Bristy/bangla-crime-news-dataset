<article>
  <headline>
জামাইয়ের হাতে শাশুড়ি খুন
</headline>
  <url>https://www.jagonews24.com/country/news/428425</url>
  <published_at>
</published_at>
  <category>খুন</category>
  <body>মৌলভীবাজার সদরে মেয়ের জামাইয়ের হাতে শাশুড়ি রোকেয়া বেগম (৫৫) খুন হওয়ার অভিযোগ পাওয়া গেছে। শনিবার রাতে শ্যামলী আবাসিক এলাকায় তার নিজ বাসায় এ ঘটনা ঘটে। নিহত রোকেয়া বেগম সদর উপজেলার চাঁনীঘাট ইউনিয়নের মাথারকাপন গ্রামের রাজ্জাক মিয়ার স্ত্রী। তিনি দীর্ঘদিন থেকে পৌরসভাধীন শ্যামলী আবাসিক এলাকায় বসবাস করছেন।নিহত রোকেয়ার ছেলে হোসেন আহমদ জানান,‘দীর্ঘদিন থেকে তার মা শহরের শ্যামলী এলাকায় মেয়ে নারগিস আক্তার ও মেয়ের জামাই আলী হোসেনের সঙ্গে বাসা ভাড়া করে থাকতেন। পূর্ব বিরোধের জেরে গত রাতে আলী হোসেন আমার মা রোকেয়াকে দা ও শাবল দিয়ে কুপিয়ে হত্যা করে। পরে পরিবারের সদস্যরা আহত রোকেয়াকে নিয়ে মৌলভীবাজার সদর হাসপাতালে গেলে কর্তব্যরত চিকিৎসক জানান অনেক আগেই তিনি মারা গেছেন।’ঘটনার সত্যতা নিশ্চিত করে মৌলভীবাজার মডেল থানা পুলিশের ভারপ্রাপ্ত কর্মকর্তা হারুন উর রশিদ জাগো নিউজকে জানান, মরদেহ উদ্ধার করে ময়না তদন্তের জন্য মৌলভীবাজার সদর হাসপাতাল মর্গে পাঠানো হয়েছে। এঘটনায় একটি হত্যা মামলার প্রস্তুতি চলছে।রিপন দে/আরএ/আরআইপি</body>
</article>
