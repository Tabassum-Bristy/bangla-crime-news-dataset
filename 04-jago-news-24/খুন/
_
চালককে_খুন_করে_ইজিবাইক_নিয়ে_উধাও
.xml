<article>
  <headline>
চালককে খুন করে ইজিবাইক নিয়ে উধাও
</headline>
  <url>https://www.jagonews24.com/country/news/510953</url>
  <published_at>
</published_at>
  <category>খুন</category>
  <body>মাগুরায় চালককে খুন করে ইজিবাইক নিয়ে পালিয়েছে দুর্বৃত্তরা। বুধবার সকালে তার মরদেহ সদর উপজেলার জগদল ইউনিয়নের কুকিনা গ্রামের একটি পাটখেত থেকে উদ্ধার করেছে পুলিশ।নিহত আলামীন (১৫) সদর উপজেলার মঘী ইউনিয়নের পূর্ব পাড়া মসিয়াডাঙ্গা গ্রামের মৃত হাসান মোল্যার ছেলে।নিহতের খালা শাপলা ইয়াসমিন জানান, মঙ্গলবার সন্ধ্যা সাড়ে ৭টার সময় আলামীনের সঙ্গে তার মামাদের ফোনে সর্বশেষ কথা হয়। তখন আলামীন জানায় ইজিবাইক নিয়ে সে ভাড়ায় জগদল বাজারে আছে। পরবর্তীতে যোগাযোগের চেষ্টা করলে আর পাওয়া যায়নি।মাগুরা সদর থানা পুলিশের উপ-পরিদর্শক পারভেজ জানান, পুলিশ মরদেহটি উদ্ধার করলে স্থানীয়রা তার পরিচয় নিশ্চিত করেন। ইজিবাইক ছিনতাইয়ের উদ্দেশ্যে পরিকল্পিতভাবে খুন করা হয়েছে বলে পুলিশ প্রাথমিকভাবে ধারণা করছে।এ ব্যাপারের মাগুরার অতিরিক্ত পুলিশ সুপার (পদোন্নতিপ্রাপ্ত পুলিশ সুপার) তারিকুল ইসলাম জানান, এ ঘটনায় এখন পর্যন্ত কোনো অপরাধীকে আটক করেনি পুলিশ। ইজিবাইকটিও উদ্ধার করা সম্ভব হয়নি। তবে ময়নাতদন্ত শেষে দ্রুত আইনানুগ ব্যবস্থা গ্রহণ করা হবে।আরাফাত হোসেন/এফএ/জেআইএম</body>
</article>
