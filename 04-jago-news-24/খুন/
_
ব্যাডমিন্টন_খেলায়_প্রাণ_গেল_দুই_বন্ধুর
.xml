<article>
  <headline>
ব্যাডমিন্টন খেলায় প্রাণ গেল দুই বন্ধুর
</headline>
  <url>https://www.jagonews24.com/country/news/402357</url>
  <published_at>
</published_at>
  <category>খুন</category>
  <body>ময়মনসিংহের হালুয়াঘাট উপজেলায় ব্যাডমিন্টন খেলাকে কেন্দ্র করে বন্ধুদের ছুরিকাঘাতে দুই কলেজছাত্র খুন হয়েছেন।শনিবার রাত সাড়ে ৭টার দিকে হালুয়াঘাটে উপজেলার সাহাপাড়ায় এ ঘটনা ঘটে। এ সময় পলাশ ও সিরাজুল নামে দুই যুবক আহত হয়েছেন।পুলিশ ও স্থানীয়রা জানায়, উপজেলা সদরের সাহাপাড়ায় স্থানীয় যুবকরা প্রতিদিন সন্ধ্যার পর ব্যাডমিন্টন খেলে। শুক্রবার খেলা নিয়ে দু’পক্ষের মধ্যে ঝগড়া হয়।শনিবার রাত ৭টার দিকে এ নিয়ে বাক-বিতণ্ডার একপর্যায়ে বন্ধুদের ছুরিকাঘাতে কলেজছাত্র আকাশ (২৪), সৌরভ (২৩), পলাশ (২২) ও সিরাজুল (২৪) গুরুতর আহত হয়।স্থানীয়রা আহতদেরকে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক আকাশ ও সৌরভকে মৃত ঘোষণা করেন। আকাশ হালুয়াঘাট শহীদ স্মৃতি কলেজের অধ্যাপক মজিবুর রহমানের ছেলে এবং সৌরভের বাবার নাম আনোয়ার হোসেন। উভয়ই পূর্বকাচারিপাড়ার বাসিন্দা। দু’জনই কলেজছাত্র ও বন্ধু।বিয়ষটি নিশ্চিত করে হালুয়াঘাট থানা পুলিশের ওসি কামরুল ইসলাম মিয়া বলেন, দুইজন নিহত হয়েছেন। তবে এ ঘটনায় কাউকে এখনো গ্রেফতার করা হয়নি।আতাউল করিম খোকন/এএম/পিআর</body>
</article>
