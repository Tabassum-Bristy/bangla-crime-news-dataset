<article>
  <headline>
নড়াইলে তরুণকে কুপিয়ে হত্যা
</headline>
  <url>https://www.jagonews24.com/country/news/330523</url>
  <published_at>
</published_at>
  <category>খুন</category>
  <body>নড়াইলের কালিয়ায় আধিপত্য বিস্তারকে কেন্দ্র করে আজমল ফকিরকে (১৮) কুপিয়ে হত্যা করা হয়েছে।শুক্রবার বিকেল সাড়ে ৫টার দিকে উপজেলার চাঁচুড়ি ইউনিয়নের কালডাঙ্গা গ্রামে এ ঘটনা ঘটে। আজমল কালডাঙ্গার মান্নান ফকিরের ছেলে।পুলিশ ও এলাকাবাসী জানান, বিকেলে বাড়ি থেকে স্থানীয় বাজারে যাওয়ার পথিমধ্যে আজমলকে কুপিয়ে হত্যা করা হয়। নড়াইল সদর হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন।স্থানীয়রা জানান, চাঁচুড়ি ইউনিয়নের বর্তমান চেয়ারম্যান সিরাজুল ইসলাম হিরকের সঙ্গে সাবেক চেয়ারম্যান লুৎফর রহমানের দ্বন্দ্ব চলে আসছিল। এর জের ধরে হিরক সমর্থকেরা আজমলকে কুপিয়ে হত্যা করেছে বলে অভিযোগ পাওয়া গেছে। নিহত আজমল লুৎফর রহমানের সমর্থক ছিলেন। আজমল কৃষি কাজ করতেন।নড়াইল হাসপাতালের চিকিৎসক আফতাব উদ্দীন রনি জানান, আজমলের মাথাসহ শরীরের বিভিন্ন স্থানে কুপিয়ে হত্যা করা হয়েছে।কালিয়া থানার সেকেন্ড অফিসার শিমুল দাস জানান, এ ঘটনায় এলাকায় পুলিশ মোতায়েন করা হয়েছে।হাফিজুল নিলু/জেএইচ</body>
</article>
