<article>
  <headline>
ছেলের হাতে খুন হলেন বাবা
</headline>
  <url>https://www.jagonews24.com/country/news/515345</url>
  <published_at>
</published_at>
  <category>খুন</category>
  <body>মুন্সীগঞ্জের মানসিক ভারসাম্যহীন ছেলের বটির কোপে খুন হয়েছেন বাবা। সোমবার ভোর সাড়ে ৫টার দিকে শ্রীনগর উপজেলার ষোলঘর ইউনিয়নের সেনপাড়ার দূর্গাবাড়ী এলাকায় এই ঘটনা ঘটেছে।নিহত শাহেদ আলী (৬০) ঢাকায় ভাঙারির ব্যবসা করতেন। পুলিশ ঘটনাস্থল থেকে ছেলে জাহিদ হাসানকে (২৭) আটক করেছে।স্থানীয়রা জানান, জাহিদ হাসান বেশ কয়েক বছর ধরে মানসিক রোগে আক্রান্ত, তার চিকিৎসা চলছিল। বাব শাহেদ আলী প্রতিদিনের ন্যায় আজও ফজরের নামাজ পরে ঢাকা যাওয়ার প্রস্তুতি নিচ্ছিলেন। রান্নাঘরে স্ত্রীকে ছেলেকে ওষুধ খাওয়ানের কথা বলে উঠানে আসতেই জাহিদ তাকে বটি দিয়ে গলায় কোপ দেয়। এতে ঘটনাস্থলেই তার মৃত্যু হয়।শ্রীনগর থানার ভারপ্রাপ্ত কর্মকর্তা (ওসি) ইউনুচ আলী ঘটনার সত্যতা নিশ্চিত করেছেন। তিনি জানান, নিহত শাহেদ আলীর ২ মেয়ে ও ১ ছেলের মধ্যে জাহিদ বড়। সে মানসিক রোগী। তাকে আটক করা হয়েছে।ভবতোষ চৌধুরী নুপুর/এমএমজেড/পিআর</body>
</article>
