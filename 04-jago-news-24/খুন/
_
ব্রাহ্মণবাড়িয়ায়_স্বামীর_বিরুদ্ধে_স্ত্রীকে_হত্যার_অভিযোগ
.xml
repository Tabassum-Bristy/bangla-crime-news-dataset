<article>
  <headline>
ব্রাহ্মণবাড়িয়ায় স্বামীর বিরুদ্ধে স্ত্রীকে হত্যার অভিযোগ
</headline>
  <url>https://www.jagonews24.com/country/news/440388</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ায় পারিবারিক কলহের জেরে রোজিনা ইসলাম (২৭) নামে এক গৃহবধূকে শ্বাসরোধ করে হত্যার অভিযোগ উঠেছে স্বামীর বিরুদ্ধে।বুধবার সকাল সাড়ে ১০টার দিকে জেলা শহরের মধ্যমেড্ডা এলাকার ভাড়া বাসা থেকে নিহতের মরদেহ উদ্ধার করে পুলিশ। নিহত রোজিনা দুই সন্তানের জননী ছিলেন।ঘটনার পর থেকেই অভিযুক্ত স্বামী শফিকুল ইসলাম পলাতক রয়েছেন। তিনি পেশায় সিএনজি অটোরিকশা চালক।ব্রাহ্মণবাড়িয়া সদর মডেল থানা পুলিশের ভারপ্রাপ্ত কর্মকর্তা (ওসি) মো. নবীর হোসেন জানান, দীর্ঘদিন ধরেই রোজিনা ও শফিকুলের মধ্যে পারিবারিক বিষয় নিয়ে কলহ চলছিল। ধারণা করা হচ্ছে কলহের জেরেই রোজিনাকে শ্বাসরোধ করে হত্যা করেছে শফিকুল। তবে ঘটনার পরপরই সে পালিয়ে যাওয়ায় তাকে আটক করা সম্ভব হয়নি।ওসি আরও জানান, নিহতের মরদেহ উদ্ধার করে ময়নাতদন্তের জন্য জেলা সদর হাসপাতাল মর্গে পাঠানো হয়েছে। ময়নাতদন্ত প্রতিবেদন পেলেই মৃত্যুর সঠিক কারণ জানা যাবে।আজিজুল সঞ্চয়/এফএ/আরআইপি</body>
</article>
