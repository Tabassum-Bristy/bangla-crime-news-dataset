<article>
  <headline>
জাতিসংঘ কর্মকর্তা খুন, পরকীয়া প্রেমিকা-স্বামী কারাগারে
</headline>
  <url>https://www.jagonews24.com/country/news/443542</url>
  <published_at>
</published_at>
  <category>খুন</category>
  <body>কক্সবাজারে কর্মরত জাতিসংঘের শরণার্থী সংস্থার কর্মকর্তা সোলিমান মুলাটা নিহতের ঘটনায় আটক তার গার্লফ্রেন্ড জাতিসংঘের কর্মকর্তা জাফরিন আফসারি ও তার স্বামী রুবায়েত চৌধুরী রবিনকে কারাগারে পাঠানো হয়েছে। শুক্রবার সকালে আদালতের মাধ্যমে তাদের কারাগারে পাঠানো হয়।ইথুওপিয়ান নাগরিক সোলিমান মুলাটার মৃত্যুর ঘটনায় গত বৃহস্পতিবার সন্দেহভাজন হিসেবে এই দম্পতিকে পুলিশ আটক করেছিল। পরে জিজ্ঞাসাবাদে জাফরিন আফসারি স্বীকার করেছেন সোলিমানের সঙ্গে তার পরকীয়া ছিল।কক্সবাজার সদর থানা পুলিশের ওসি ফরিদ উদ্দিন খন্দকার জানান, সোলিমান নিহতের ঘটনায় মামলা প্রক্রিয়াধীন রয়েছে। আটক জাফরিন আফসারি ও তার স্বামী রুবায়েত চৌধুরী রবিনকে আদালতের মাধ্যমে কারাগারে পাঠানো হয়েছে।চার দিন নিখোঁজ থাকার পর বৃহস্পতিবার সকালে বঙ্গোপসাগরের সোনাদিয়া চ্যানেল থেকে ইথুওপিয়ার নাগরিক সোলিমান মুলাটার লাশ উদ্ধার করে পুলিশ। পরে বিকেলে এ ঘটনায় জড়িত সন্দেহে সোলিমান মুলাটার গার্লফ্রেন্ড জাফরিন আফসারি এবং তার স্বামী রুবায়েত চৌধুরী রবিনকে কক্সবাজারের ওশান প্যারাডাইস হোটেল থেকে আটক করে পুলিশ।এমএএস/এমএস</body>
</article>
