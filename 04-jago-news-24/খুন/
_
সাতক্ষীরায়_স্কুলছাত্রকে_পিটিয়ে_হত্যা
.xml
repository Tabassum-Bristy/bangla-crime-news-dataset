<article>
  <headline>
সাতক্ষীরায় স্কুলছাত্রকে পিটিয়ে হত্যা
</headline>
  <url>https://www.jagonews24.com/country/news/409892</url>
  <published_at>
</published_at>
  <category>খুন</category>
  <body>সাতক্ষীরার বকচরায় কথা কাটাকাটির জেরে এক স্কুলছাত্রকে পিটিয়ে হত্যা করা হয়েছে। এ ঘটনায় আরও একজন আহত হয়েছে। মঙ্গলবার রাত সাড়ে ৯টার দিকে সাতক্ষীরা শহর উপকণ্ঠের বকচরা বাইপাস সড়ক এলাকায় এ ঘটনা ঘটে।নিহত সাকিব হোসেন (১৭) পুলিশ লাইনস স্কুলের ১০ম শ্রেণির ছাত্র ও পুলিশ কনেস্টবল নজরুল ইসলামের ছেলে। এছাড়া আহতের নাম রাশেদ। তাকে সাতক্ষীরা সদর হাসপাতালে ভর্তি করা হয়েছে।পুলিশ ও অন্যান্য সূত্র জানায়, সাকিব হোসেন, রাশেদ ও অমি পুলিশ লাইনস স্কুলের ১০ম শ্রেণির ছাত্র। তারা মঙ্গলবার সন্ধ্যায় বকচরা মাদরাসায় মাহফিল শুনতে যায়। সেখানে গিয়ে কামালনগর কলোনির আব্দুল কাদের ও একই এলাকার শান্তর সঙ্গে তাদের কথা কাটাকাটি হয়।বিষয়টি সেখানেই নিষ্পত্তির পর মাহফিল শুনে তারা বাড়ি ফেরার পথে বকচরা বাইপাস সড়কে পৌঁছানো মাত্র কাদের ও শান্তসহ তাদের কয়েকজন সঙ্গী সাকিব, রাশেদ ও অমির উপর হামলা করে। এ সময় গাছের ডাল দিয়ে তাদের এলোপাথাড়ি পেটানো হয়। দৌড়ে পালিয়ে যায় অমি। পরে স্থানীয়রা সাকিব ও রাশেদকে উদ্ধার করে সাতক্ষীরা সদর হাসপাতালে নিলে কর্তব্যরত চিকিৎসক সাকিবকে মৃত ঘোষণা করেন।সাতক্ষীরা সদর থানার কর্তব্যরত ডিউটি অফিসার এএসআই হাসান জানান, এ ঘটনায় ইতোমধ্যে ৫-৬ জনকে জিজ্ঞাসাবাদের জন্য আটক করা হয়েছে।আকরামুল ইসলাম/এফএ/এমএস</body>
</article>
