<article>
  <headline>
দিনাজপুরে কৃষককে গলা কেটে হত্যা
</headline>
  <url>https://www.jagonews24.com/country/news/459623</url>
  <published_at>
</published_at>
  <category>খুন</category>
  <body>দিনাজপুরের নবাবগঞ্জ উপজেলায় হাফিজুর রহমান (৪৫) নামে এক কৃষককে গলা কেটে হত্যা করেছে দুর্বৃত্তরা। শনিবার সকালে উপজেলার ৪নং শালখুরিয়া ইউনিয়নের কুড়াহার গ্রামের ধানখেত থেকে তার মরদেহ উদ্ধার করে পুলিশ।নিহত হাফিজুর রহমান নবাবগঞ্জ উপজেলার ৪নং শালখুরিয়া ইউনিয়নের কুড়াহার গ্রামের মৃত আব্বাস আলীর ছেলে বলে জানান স্থানীয়রা। এলাকাবাসী ও থানা সূত্রে জানা যায়, শনিবার সকালে হাফিজুর রহমানকে গলা কাটা অবস্থায় ধানখেতে পড়ে থাকতে দেখতে পায় এলাকাবাসী। তাকে উদ্ধার করে বোচাগঞ্জ উপজেলা স্বাস্থ্য কমপ্লেক্সে নিয়ে যাওয়ার পথে মৃত্যু হয়। নবাবগঞ্জ থানা পুলিশের ওসি সুব্রত কুমার সরকার বলেন, রদেহ ময়নাতদন্তের জন্য দিনাজপুর এম. আব্দুর রহিম মেডিকেল কলেজ হাসপাতালের মর্গে পাঠানো হয়েছে। এ ঘটনায় নিহতের স্ত্রী মুর্শিদা বেগম বাদী হয়ে হত্যা মামলা করেছেন।এমদাদুল হক মিলন/এএম/জেআইএম</body>
</article>
