<article>
  <headline>
শ্বশুরবাড়িতে গিয়ে স্ত্রীকে কুপিয়ে হত্যা
</headline>
  <url>https://www.jagonews24.com/country/news/463807</url>
  <published_at>
</published_at>
  <category>খুন</category>
  <body>পঞ্চগড়ের দেবীগঞ্জে ইনুরা বেগম (৩৮) নামে এক গৃহবধূকে কুপিয়ে হত্যার অভিযোগ উঠেছে তার স্বামীর বিরুদ্ধে। শনিবার দুপুরে দেবীগঞ্জ উপজেলার কলেজপাড়ায় এ ঘটনা ঘটে।পুলিশ ও স্থানীয়রা জানায়, দেবীগঞ্জ উপজেলার নতুন বন্দর এলাকার আবুল কালাম ও তার স্ত্রী ইনুরা বেগমের মধ্যে দীর্ঘদিন ধরে দাম্পত্য কলহ চলছিল। কলহের জেরে আবুল কালাম ইনুরাকে মারধর করলে তিনি স্বামীর বাড়ি থেকে কয়েকশ মিটার দূরে কলেজপাড়ায় তার বাবার বাড়িতে চলে যান। প্রায় এক মাস ধরে বাবার বাড়িতেই ছিলেন ওই গৃহবধূ। শনিবার দুপুরে স্ত্রী শ্বশুরবাড়িতে একা রয়েছেন বুঝতে পেরে সেখানে গিয়ে তাকে ধারালো অস্ত্র দিয়ে এলোপাতাড়ি আঘাত করেন আবুল কালাম। গৃহবধূর চিৎকারে প্রতিবেশীরা এগিয়ে আসলে তিনি পালিয়ে যান। স্থানীয়রা গৃহবধূকে উদ্ধার করে দেবীগঞ্জ উপজেলা স্বাস্থ্য কমপ্লেক্সে নেয়ার পথে তিনি মারা যান। আবুল কালাম-নুরা বেগম দম্পতির এক ছেলে ও এক মেয়ে রয়েছে।দেবীগঞ্জ থানা পুলিশের ভারপ্রাপ্ত কর্মকর্তা (ওসি) রবিউল হাসান সরকার জানান, মরদেহটি সুরতহাল শেষে ময়নাতদন্তের জন্য পঞ্চগড় আধুনিক সদর হাসপাতাল মর্গে পাঠানো হয়েছে। অভিযুক্ত আবুল কালামকে গ্রেফতারে অভিযান চলছে। এছাড়া নিহতের পরিবারের পক্ষ থেকে থানায় হত্যা মামলার প্রস্তুতি চলছে।সফিকুল আলম/আরএআর/জেআইএম</body>
</article>
