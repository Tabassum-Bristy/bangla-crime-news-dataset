<article>
  <headline>
নারায়ণগঞ্জে যুবককে ছুরিকাঘাতে হত্যা
</headline>
  <url>https://www.jagonews24.com/country/news/489682</url>
  <published_at>
 </published_at>
  <category>খুন</category>
  <body>নারায়ণগঞ্জ শহরে ছুরিকাঘাতে অজ্ঞাত এক যুবককে (৩০) হত্যা করেছে দুর্বৃত্তরা। ওই যুবকের মরদেহ উদ্ধার করেছে পুলিশ। সোমবার সকালে শহরের আমলাপাড়া গার্লস স্কুল অ্যান্ড কলেজের সামনে থেকে তার মরদেহ উদ্ধার করা হয়। অজ্ঞাত দুর্বৃত্তরা ছুরিকাঘাতে তাকে হত্যা করেছে বলে ধারণা পুলিশের।নারায়ণগঞ্জ সদর মডেল থানা পুলিশের পরিদর্শক (তদন্ত) মিজানুর রহমান ঘটনার সত্যতা নিশ্চিত করে বলেন, নিহতের পরনে ছিল সাদা-কালো রঙের টি-শার্ট ও ট্রাউজার। তার শরীরে ধারালো ছুরির আঘাতের চিহ্ন আছে। ধারণা করা হচ্ছে গার্মেন্ট কিংবা পরিবহন শ্রমিক হবে। দুর্বৃত্তরা রাতে ছুরিকাঘাতে হত্যা করে এখানে মরদেহ ফেলে পালিয়ে যায়। ময়নাতদন্তের বিস্তারিত জানা যাবে। তবে এখনো কাউকে আটক করা হয়নি। এ ঘটনায় মামলা দায়েরের প্রস্ততি চলছে বলেও জানান পুলিশের পরিদর্শক মিজানুর রহমান।মো. শাহাদাত হোসেন/এএম/এমএস</body>
</article>
