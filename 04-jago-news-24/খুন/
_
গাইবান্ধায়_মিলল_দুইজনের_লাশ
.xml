<article>
  <headline>
গাইবান্ধায় মিলল দুইজনের লাশ
</headline>
  <url>https://www.jagonews24.com/country/news/474729</url>
  <published_at>
</published_at>
  <category>খুন</category>
  <body>গাইবান্ধা শহর ও সাদুল্যাপুর উপজেলা থেকে এক শিশু ও এক গৃহবধূর মরদেহ উদ্ধার করা হয়েছে। শনিবার দুপুরে তাদের মরদেহ উদ্ধার করা হয়।গাইবান্ধা থানা পুলিশের ওসি খান মো. শাহরিয়ার বলেন, শনিবার দুপুরে শহরের পুলবন্দি এলাকায় আলাই নদী ব্রিজের নিচে একটি শিশুর মরদেহ পড়ে থাকতে দেখে স্থানীয় লোকজন পুলিশকে খবর দেয়। পরে ওই মরদেহ উদ্ধার করে ময়নাতদন্তের জন্য গাইবান্ধা জেলা সদর হাসপাতালের মর্গে পাঠায় পুলিশ। শিশুটির পরিচয় জানার চেষ্টা চলছে।এদিকে, দুপুরে সাদুল্যাপুর উপজেলার রসুলপুর ইউনিয়নের চক নারায়ণ গ্রামের একটি পতিত জমি থেকে মইরন বেগম (৪৮) নামের এক গৃহবধূর মরদেহ উদ্ধার করা হয়। নিহত মইরন বেগম সুন্দরগঞ্জ উপজেলার সর্বানন্দ ইউনিয়নের দক্ষিণ শাহবাজ গ্রামের মৃত আব্দুস ছাত্তার মিয়ার স্ত্রী।সাদুল্যাপুর থানা পুলিশের ওসি আরশেদুল হক বলেন, ওই গৃহবধূর মরদেহ পড়ে থাকতে দেখে স্থানীয় লোকজন পুলিশকে খবর দয়ে। পরে তার মরদেহ উদ্ধার করে পুলিশ। ধারণা করা হচ্ছে- শ্বাসরোধে হত্যার পর গৃহবধূকে ওই স্থানে ফেলে রাখা হয়।এএম/জেআইএম</body>
</article>
