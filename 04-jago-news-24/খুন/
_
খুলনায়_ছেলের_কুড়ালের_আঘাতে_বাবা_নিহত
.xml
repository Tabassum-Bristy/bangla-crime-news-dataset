<article>
  <headline>
খুলনায় ছেলের কুড়ালের আঘাতে বাবা নিহত
</headline>
  <url>https://www.jagonews24.com/country/news/317929</url>
  <published_at>
</published_at>
  <category>খুন</category>
  <body>খুলনার পাইকগাছা উপজেলায় কুড়াল দিয়ে কুপিয়ে বাবা নির্মল বৈরাগীকে খুন করেছেন তারই ছেলে প্রহ্লাদ (৩৫)। প্রহ্লাদকে আটক করেছে পুলিশ। পুলিশ বলছে, সে মানসিকভাবে অসুস্থ।শুক্রবার ভোরে পাইকগাছা উপজেলার রাড়ুলি ইউনিয়নের ভবানিপুর গ্রামে এ ঘটনা ঘটে।এলাকাবাসী ও পুলিশ জানায়, নির্মল বৈরাগী ও তার ছেলে প্রহ্লাদ বৃহস্পতিবার রাতে ভাত খাওয়ার পর একই ঘরে ঘুমাতে যান। রাত আড়াইটার দিকে প্রহ্লাদ তার বাবা নির্মল বৈরাগীকে বাম কানে ধারাল কুড়াল দিয়ে আঘাত করেন। এতে তিনি ঘটনাস্থলেই নিহত হন।শুক্রবার ভোরে এ ঘটনা জানার পর প্রতিবেশীরা তাকে আটক করে পুলিশে খবর দেয়।পাইকগাছা থানার ভারপ্রাপ্ত কর্মকর্তা (ওসি) আমিনুল ইসলাম বিপ্লব ঘটনার সত্যতা নিশ্চিত করেছেন।আলমগীর হান্নান/এনএফ/পিআর</body>
</article>
