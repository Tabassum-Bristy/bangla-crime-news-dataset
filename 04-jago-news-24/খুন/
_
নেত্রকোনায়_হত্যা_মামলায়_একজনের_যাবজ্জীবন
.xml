<article>
  <headline>
নেত্রকোনায় হত্যা মামলায় একজনের যাবজ্জীবন
</headline>
  <url>https://www.jagonews24.com/country/news/378568</url>
  <published_at>
</published_at>
  <category>খুন</category>
  <body>নেত্রকোনায় হত্যা মামলায় আব্দুস ছালাম নামে এক ব্যক্তির যাবজ্জীবন কারাদণ্ড দিয়েছেন আদালত। এছাড়াও তাকে ২০ হাজার টাকা জরিমানা অনাদায়ে আরও এক মাসের কারাদণ্ড দেয়া হয়েছে। মঙ্গলবার দুপুরে নেত্রকোনা জেলা ও দায়রা জজ আদালতের বিচারক কে এম রাশেদুজ্জামান রাজা এ রায় দেন।মামলার সংক্ষিপ্ত বিবরণে জানা গেছে, মোহনগঞ্জ উপজেলার রাউতপাড়া গ্রামের মইনুল হাসান কল্লোল দূর সর্ম্পকের শ্যালিকা বাড়তলী বানিহারি গ্রামের আবুল হোসেনর মেয়ে বিলকিস আক্তারের বাড়িতে যাওয়াত করতেন। এ নিয়ে বিলকিসের বিদেশ ফেরত প্রেমিক আব্দুস ছালামের সঙ্গে কল্লোলের গত ২০১০ সনের ১৪ সেপ্টেম্বর ঝগড়া হয়। এরই একপর্যায়ে ধারালো অস্ত্র দিয়ে ছালাম কল্লোলকে মাথায় আঘাত করলে ঘটনাস্থলেই তার মৃত্যু হয়। পরবর্তীতে ১৬ সেপ্টেম্বর কল্লোলের স্ত্রী সুরমা আক্তার বাদী হয়ে আটজনকে আসামি করে মোহনগঞ্জ থানায় হত্যা মামলা দায়ের করেন। পুলিশ তদন্ত শেষে আব্দুস ছালামকে একমাত্র আসামি করে ২০১২ সনের ৩১ জানুয়ারি আদালতে চার্জশিট দাখিল করে।৯ জন সাক্ষীর সাক্ষ্যগ্রহণ শেষে অপরাধ সন্দেহাতীতভাবে প্রমাণিত হওয়ায় বিচারক আজ এ রায় দেন।কামাল হোসাইন/আরএআর/জেআইএম</body>
</article>
