<article>
  <headline>
নওগাঁয় ইউপি সদস্যকে পিটিয়ে হত্যা
</headline>
  <url>https://www.jagonews24.com/country/news/352678</url>
  <published_at>
</published_at>
  <category>খুন</category>
  <body>জমি সংক্রান্ত পূর্ব শত্রুতার জেরে নওগাঁর পোরশা উপজেলার মশিদপুর ইউনিয়নের ৫নং ওয়ার্ড সদস্য আতিকুর রহমান আতিককে (৪৫) পিটিয়ে হত্যা করেছে প্রতিপক্ষের লোকজন। এ ঘটনায় নিহতের ছেলে মেহেদী হাসান (২০) গুরুতর আহত হয়েছেন। শনিবার বিকেল সাড়ে ৩টার দিকে উপজেলার দীঘা বিচাইল মোড়ে এ ঘটনা ঘটে।নিহত আতিকুর রহমান উপজেলার মশিদপুর ইউনিয়নের সাতোয়া গ্রামের মৃত আতাউর রহমানের ছেলে।স্থানীয় সূত্রে জানা যায়, ১৪০০ বিঘা ওয়াকফ সম্পত্তি ওই ইউনিয়নের সাবেক চেয়ারম্যান তৌফিক শাহ দীর্ঘদিন ধরে ভোগদখল করে আসছিলেন। আর ওই জমির কিছু অংশ ওই ইউনিয়ন পরিষদের ইউপি সদস্য আতিকুর রহমান বর্গা নিয়ে চাষাবাদ করছিলেন।শনিবার বিকেলে আতিকুর রহমান দীঘা বিচাইলে তার লিজকৃত পুকুর থেকে মাছ উত্তোলন করে ভটভটি যোগে অপর পুকুরে নিয়ে যাচ্ছিলেন। এ সময় তিনি মোটরসাইকেল যোগে ভটভটির পেছনে ছিলেন। দীঘা বিচাইল মোড়ে পৌঁছলে বিকেল সাড়ে ৩টার দিকে চেয়ারম্যান তৌফিক শাহের পক্ষের লোকজন এবং আফজাল গংসহ কয়েকজন আতিকুরের পথরোধ করে লাঠিসোটা দিয়ে মারপিট করে। এ সময় বাবাকে বাঁচাতে এগিয়ে আসলে ছেলে মেহেদী হাসানকে বেদম মারপিট করা হয়।আতিকুর রহমানের মাথায় আঘাত লাগায় তিনি মাটিয়ে লুটিয়ে পরেন। গুরুতর আহতাবস্থায় তাকে উদ্ধার করে রাজশাহী মেডিকেল কলেজ হাসপাতালে নেয়া হয়। সেখানে চিকিৎসাধীন অবস্থায় সন্ধ্যায় তিনি মারা যান। আর আহত মেহেদী হাসানকে স্থানীয় হাসপাতালে ভর্তি করা হয়েছে।পোরশা থানা পুলিশের ভারপ্রাপ্ত কর্মকর্তা (ওসি) মোসাব্বেরুল হক নিহতের বিষয়টি নিশ্চিত করে বলেন, ঘটনাস্থলে পুলিশ পাঠানো হয়েছে। এ ঘটনায় থানায় মামলা দায়েরের প্রস্তুতি চলছে।আব্বাস আলী/আরএআর/আরআইপি</body>
</article>
