<article>
  <headline>
ইউপি চেয়ারম্যানকে গুলি করে হত্যা
</headline>
  <url>https://www.jagonews24.com/country/news/330172</url>
  <published_at>
</published_at>
  <category>খুন</category>
  <body>নড়াইলের কালিয়া উপজেলার হামিদপুর ইউনিয়ন পরিষদের চেয়ারম্যান নাহিদ হোসেন মোল্যাকে (৪৮) গুলি করে হত্যা করেছে দুবৃর্ত্তরা। শুক্রবার ভোরে খুলনার দিঘলিয়া উপজেলার গাজীরহাট এলাকার নিজ বাড়িতে এ ঘটনা ঘটে।পারিবারিক সূত্রে জানা যায়, শুক্রবার ভোর সাড়ে ৪টার দিকে দুর্বৃত্তরা ইউপি চেয়ারম্যান নাহিদ হোসেন মোল্যার বাড়িতে প্রবেশ করে তাকে গুলি করে।নাহিদ হোসেনের ছোট মেয়ে নদী খানম জানান, দুবৃর্ত্তরা দোতলায় উঠে জানালা দিয়ে গুলি ছুড়ে পালিয়ে যায়। এ সময় তার বাবা একাই ওই বিছানায় ঘুমিয়ে ছিলেন। তার মাসহ পরিবারের সদস্যরা অন্য কক্ষে ঘুমিয়ে ছিলেন। গুরুতর আহত অবস্থায় তাকে খুলনা মেডিকেল হাসপাতালে ভর্তি করা হয়। তার পিঠসহ শরীরের একাধিক স্থানে গুলির চিহ্ন রয়েছে।এলাকাবাসী জানান, ২০১৬ সালের ইউপি নির্বাচনে নাহিদ হোসেন আওয়ামী লীগ থেকে মনোনয়ন বঞ্চিত হয়ে স্বতন্ত্র প্রার্থী হিসেবে চেয়ারম্যান নির্বাচিত হন। এর আগে তিনি বিএনপির রাজনীতির সঙ্গে যুক্ত ছিলেন।কালিয়া থানার ভারপ্রাপ্ত কর্মকর্তা (ওসি) শেখ শমসের আলী জানান, নাহিদ হোসেনকে গুলি করে হত্যা করা হয়েছে। এ ঘটনায় এখনো পর্যন্ত কাউকে আটক করা হয়নি।এদিকে নাহিদ মোল্যা খুনের ঘটনায় এলাকায় শোকের ছায়া নেমে এসেছে। দলীয় নেতাকর্মীদের মাঝে ক্ষোভ বিরাজ করছে।হাফিজুল নিলু/এফএ/এমএস</body>
</article>
