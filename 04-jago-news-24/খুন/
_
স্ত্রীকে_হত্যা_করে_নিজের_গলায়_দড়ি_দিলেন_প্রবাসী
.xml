<article>
  <headline>
স্ত্রীকে হত্যা করে নিজের গলায় দড়ি দিলেন প্রবাসী
</headline>
  <url>https://www.jagonews24.com/country/news/491140</url>
  <published_at>
</published_at>
  <category>খুন</category>
  <body>সাভারের আশুলিয়ায় পারিবারিক কলহের জেরে স্ত্রীকে হত্যা করে আত্মহত্যা করেছেন স্বামী পিয়ার আলী। সোমবার দুপুরে আশুলিয়ার কুরগাঁও বটতলা এলাকার নিজ বাড়ি থেকে তাদের মরদেহ উদ্ধার করে পুলিশ।স্থানীয় সূত্র জানায়, সোমবার দুপুরে দাম্পত্য কলহের জেরে নিজ বাড়িতে স্ত্রী বুলবুলী (৩৫) খাতুনকে শ্বাসরোধে হত্যা করেন স্বামী পিয়ার আলী (৪০)। পরে নিজেও ঘরের সিলিং ফ্যানের সঙ্গে ঝুলে আত্মহত্যা করেন। এ ঘটনার খবর পেয়ে পুলিশ নিহতের মরদেহ উদ্ধার করে ময়নাতদন্তের জন্য মর্গে পাঠায়।ওই দম্পতির ১৪ বছরের একটি ছেলে রয়েছে। স্বামী পিয়ার আলী সৌদি আরব থাকতেন। তার স্ত্রী ওই এলাকায় বিভিন্ন ছেলে-মেয়েকে প্রাইভেট পড়াতেন।রোববার রাতে সৌদি আরব থেকে নিজের বাড়ি আসেন পিয়ার আলী। তাদের উভয়ের বাড়ি টাঙ্গাইল জেলার মির্জাপুর থানার ফতেপুর গ্রামে।এ বিষয়ে আশুলিয়া থানা পুলিশের উপ-পরিদর্শক (এসআই) আব্দুস সালাম বলেন, স্বামী-স্ত্রীর মরদেহ উদ্ধার করে থানায় নিয়ে আসা হয়। পরে তাদের মরদেহ মর্গে পাঠানো হয়। এ ঘটনায় আশুলিয়া থানায় একটি মামলা করা হয়েছে।আল-মামুন/এএম/এমএস</body>
</article>
