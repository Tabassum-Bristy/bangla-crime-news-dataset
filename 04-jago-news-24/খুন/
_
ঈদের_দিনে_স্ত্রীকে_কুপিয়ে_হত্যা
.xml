<article>
  <headline>
ঈদের দিনে স্ত্রীকে কুপিয়ে হত্যা
</headline>
  <url>https://www.jagonews24.com/country/news/519942</url>
  <published_at>
</published_at>
  <category>খুন</category>
  <body>ঈদের দিনে স্ত্রীকে কুপিয়ে হত্যার অভিযোগে রাঙ্গামাটির লংগদুতে নিজাম (৫০) নামের এক ব্যক্তিকে আটক করে পুলিশে দিয়েছে এলাকাবাসী।সোমবার সকালে উপজেলার কালাপাকুইজ্যা ইউনিয়নের ইসলামপুর গ্রামে এ ঘটনা ঘটে।নিহত গৃহবধূর নাম হাসনা বেগম। তার মরদেহ উদ্ধার করে ময়নাতদন্তের জন্য রাঙ্গামাটি সদর হাসপাতালে পাঠিয়েছে পুলিশ।স্থানীয়রা জানান, ঈদের দিন সকালে পারিবারিক কলহের জেরে নিজাম তার স্ত্রী হাসনা বেগমকে ধারালো অস্ত্র দিয়ে কোপ দেয়। এতে ঘটনাস্থলেই তার মত্যু হয়। এ ঘটনায় অভিযুক্ত নিজামকে আটক করে পুলিশে খবর দেয় স্থানীয়রা। পরে পুলিশ এসে তাকে আটক করে লংগদু থানায় নিয়ে যায়।লংগদু থানার ভারপ্রাপ্ত কর্মকর্তা (ওসি) সৈয়দ মোহাম্মদ নূর এবং কালাপাকুইজ্যা ইউনিয়ন পরিষদ চেয়ারম্যান মোস্তফা মিয়া ঘটনার সত্যতা নিশ্চিত করেছেন।সাইফুল উদ্দীন/এমবিআর/এমএস</body>
</article>
