<article>
  <headline>
ট্রেন থেকে ফেলে আদিতমারীর আতিউরকে হত্যা
</headline>
  <url>https://www.jagonews24.com/country/news/420933</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ার আখাউড়ায় আতিউর রহমান (৩৫) নামে এক ব্যক্তির মরদেহ উদ্ধার করেছে পুলিশ। বুধবার বিকেলে ঢাকা-চট্টগ্রাম রেলপথের আখাউড়া উপজেলার কোড্ডা এলাকার দ্বিতীয় তিতাস রেলসেতুর নিচ থেকে মরদেহটি উদ্ধার করেছে পুলিশ। নিহত আতিউর রহমান লালমনিরহাটের আদিতমারী উপজেলার বাদাই গ্রামের নোয়াব মিয়ার ছেলে।পুলিশের ধারণা দুর্বৃত্তরা ট্রেন থেকে ফেলে দিয়ে আতিউরকে হত্যা করেছে। তার নাক-মুখ থেতলে গেছে।আখাউড়া থানা পুলিশের পরিদর্শক (তদন্ত) মোহাম্মদ আরিফুল আমিন বিষয়টি নিশ্চিত করে জানান, বিকেলে স্থানীয়রা রেলসেতুর নিচে ওই ব্যক্তির মরদেহ দেখতে পেয়ে থানায় খবর দেয়। পরে পুলিশ মরদেহটি উদ্ধার করে ময়নাতদন্তের জন্য জেলা সদর হাসপাতাল মর্গে পাঠায়।আজিজুল সঞ্চয়/এমএএস/এমএস</body>
</article>
