<article>
  <headline>
বউকে ফিরিয়ে এনে না দেয়ায় বাবাকে খুন
</headline>
  <url>https://www.jagonews24.com/country/news/429984</url>
  <published_at>
</published_at>
  <category>খুন</category>
  <body>বউ ফিরিয়ে এনে না দেয়ায় বাবা জব্বার আলীকে (৬৫) কুপিয়ে হত্যা করেছে ছেলে। রোববার সকালে হত্যাকারী ছেলে বিল্লাল হোসেন (২৮) আটক করে ও মরদেহ উদ্ধার করে মর্গে পাঠিয়েছে পুলিশ। এর আগে শনিবার রাত আড়াইটার দিকে টাঙ্গাইলের কালিহাতী উপজেলার কাচিনা গ্রামে হত্যা এ ঘটনা ঘটে।এ বিষয়ে কালিহাতী থানা পুলিশের ভারপ্রাপ্ত কর্মকর্তা (ওসি) মীর মোশারফ হোসেন বলেন, বিল্লাল হোসেনের স্ত্রী কিছুদিন আগে বাড়ি থেকে চলে যায়। বউকে ফিরিয়ে আনার জন্য বিল্লাল হোসেন তার বাবাকে চাপ দেয়। এতে তাদের মধ্যে পারিবারিক কলহের সৃষ্টি হয়। শনিবার রাতে জব্বার আলী প্রকৃতির ডাকে ঘর থেকে বাইরে আসলে বিল্লাল হোসেন তাকে কুপিয়ে হত্যা করে। রোববার সকালে জব্বার আলীর মরদেহ ময়নাতদন্তের জন্যে টাঙ্গাইল জেনারেল হাসপাতালের পাঠানো হয়েছে। এ সময় বিল্লাল হোসেনকে আটক করা হয়েছে। এ ঘটনায় থানায় মামলার প্রস্তুতি চলছে।কালিহাতী উপজেলার নারান্দিয়া ইউনিয়ন পরিষদ চেয়ারম্যান শুকুর মামুদ বলেন, বিল্লাল হোসেনের অত্যাচারে তার বউ চলে গেছে। এর আগেও সে এলাকায় বেশ কয়েকটি দুর্ঘটনা ঘটিয়েছে।আরিফ উর রহমান টগর/আরএ/এমএস</body>
</article>
