<article>
  <headline>
পঞ্চগড়ে ছোট ভাইয়ের হাতে বড় ভাই খুন
</headline>
  <url>https://www.jagonews24.com/country/news/433828</url>
  <published_at>
</published_at>
  <category>খুন</category>
  <body>পঞ্চগড়ে পারিবারিক কলহের জেরে ছোট ভাইয়ের হাতে রেজাউল করিম লেবু (৪৫) নামে একজন হয়েছেন। বৃহস্পতিবার রাতে বোদা উপজেলার কাজলদীঘি কালিয়াগছ ইউনিয়নের গেদেরকুড়ি এলাকায় এ ঘটনা ঘটে। ঘটনার পর থেকে ছোট ভাই মিনহাজ আলীর (২২) পলাতক।পুলিশ জানায়, রাতে পারিবারিক কলহের জের ধরে গেদেরকুড়ি বাজারে ওই এলাকার সিরাজ উদ্দিনের বড় ছেলে রেজাউল করিম লেবুর সাথে তার ছোট ভাই মিনহাজ আলীর কথাকাটাকাটি শুরু হয়। এক পর্যায়ে মিনহাজ তার পান দোকানের শুপারি কাটার ছুরি দিয়ে বড় ভাইকে এলোপাতাড়ি আঘাত করে।আহতাবস্থায় গভীর রাতে (রাত ১২টা নাগাদ) রেজাউল করিম লেবুকে হাসপাতালে নেয়ার পথে সে মারা যায়। এ ঘটনায় আরেক ভাই ওমর ফারুকও আহত হন। তাকে পঞ্চগড় আধুনিক সদর হাসপাতালে ভর্তি করা হয়েছে।পঞ্চগড় সদর সার্কেলের সহকারী পুলিশ সুপার সুদর্শন কুমার রায় জানান, পারিবারিক কলহের জেরে ছোট ভাইয়ের হাতে বড় ভাই খুনের ঘটনা ঘটেছে। এ ঘটনায় মামলার প্রক্রিয়া চলছে। অভিযুক্ত ছোট ভাই পলাতক। ময়নাতদন্ত শেষে মরদেহ পরিবারের কাছে হস্তান্তর করা হবে।ছয় ভাই এবং তিন বোনের মধ্যে রেজাউল করিম লেবু সবার বড় এবং মিনহাজ আলী সবার ছোট ভাই বলে জানা গেছে।সফিকুল আলম/বিএ</body>
</article>
