<article>
  <headline>
নুসরাত-ফারিয়া হত্যায় মোস্তফাসহ গ্রেফতার ২
</headline>
  <url>https://www.jagonews24.com/national/news/474184</url>
  <published_at>
</published_at>
  <category>খুন</category>
  <body>রাজধানীর ডেমরার কোনাপাড়ায় শিশু নুসরাত জাহান (৪) ও ফারিয়া আক্তার দোলার (৫) হত্যার ঘটনায় মূল অভিযুক্তসহ দুইজনকে গ্রেফতার করেছে পুলিশ।মঙ্গলবার দিনগত রাতে রাজধানীর ডেমরা ও যাত্রাবাড়ী এলাকায় অভিযান চালিয়ে তাদেরকে গ্রেফতার করা হয়।গ্রেফতাররা হলেন- মূল অভিযুক্ত গোলাম মোস্তফা ও তার চাচাতো ভাই আজিজুল। পুলিশের ডেমরা জোনের সিনিয়র সহকারী কমিশনার (এসি) ইফতেখায়রুল ইসলাম বিষয়টি নিশ্চিত করেছেন।আজ বেলা ১১টায় ডিএমপি মিডিয়া সেন্টারে আয়োজিত এক সংবাদ সম্মেলনে এ বিষয়ে বিস্তারিত জানানো হবে বলে জানান তিনি।সোমবার (৭ জানুয়ারি) রাতে ডেমরার ‘নাসিমা ভিলা’র মোস্তফার ঘর থেকে শিশু নুসরাত জাহান (৪) ও ফারিয়া আক্তার দোলা (৫) মরদেহ পাওয়া যায়। এর আগে ওই দিন দুপুর থেকে তারা নিখোঁজ ছিল।এ ঘটনায় মঙ্গলবার সন্ধ্যায় নিহত নুসরাতের বাবা পলাশ হাওলাদার বাদী হয়ে ডেমরা থানায় একটি মামলা (নং-১২) দায়ের করেন।এআর/আরএস/এমকেএইচ</body>
</article>
