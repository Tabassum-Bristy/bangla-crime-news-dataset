<article>
  <headline>
ডাকাতিতে বাধা দেয়ায় দুই নৈশপ্রহরীকে কুপিয়ে হত্যা
</headline>
  <url>https://www.jagonews24.com/country/news/440871</url>
  <published_at>
</published_at>
  <category>খুন</category>
  <body>নারায়ণগঞ্জের বন্দর উপজেলায় একটি মার্কেটে ডাকাতিতে বাধা দেয়ায় দুই নৈশপ্রহরীকে কুপিয়ে হত্যা করা হয়েছে। এ সময় মার্কেটের তিনটি দোকান থেকে প্রায় ২২ লাখ টাকার মালামাল লুট করে নিয়ে গেছে ডাকাত দল।শনিবার ভোরে উপজেলার লক্ষণখোলা মাদরাসা মার্কেটে এ ঘটনা ঘটে। মরদেহ উদ্ধার করে নারায়ণগঞ্জ জেনারেল হাসপাতালের মর্গে পাঠিয়েছে পুলিশ।নিহতরা হলেন- উপজেলার উত্তর লক্ষনখোলার মৃত আব্দুস সামাদের ছেলে মো. রায়হান মিয়া (৬৫) ও চৌরাপাড়া এলাকার মৃত হাবিব মিয়ার ছেলে মোতালেব হোসেন (৫৫)।বন্দর থানার ওসি শাহীন মন্ডল ঘটনার সত্যতা নিশ্চিত করে জানান, উপজেলার লক্ষণখোলা মাদরাসা মার্কেটে ট্রাকযোগে এসে ডাকাতদল ডাকাতির প্রস্তুতি নিচ্ছিল। ডাকাতরা ব্যাটারির দোকানে হানা দেয়ার সময় মার্কেটে থাকা দুই নৈশপ্রহরী বাধা দেন। এতে ডাকাত দল দুই নৈশপ্রহরীকে হাত-পা বেঁধে কুপিয়ে হত্যা করে। এ সময় রায়হান মিয়া ঘটনাস্থলে মারা যান। আর মোতালেব ঢাকা মেডিকেল কলেজ হাসপাতালে নেয়ার পর মারা যান।শাহাদাৎ হোসেন/এফএ/এমএস</body>
</article>
