<article>
  <headline>
মাদরাসাছাত্রকে গলা কেটে হত্যা : রিমান্ডে দুই শিক্ষক
</headline>
  <url>https://www.jagonews24.com/country/news/517153</url>
  <published_at>
</published_at>
  <category>খুন</category>
  <body>চুয়াডাঙ্গার আলমডাঙ্গা উপজেলার কয়ররাডাঙ্গায় আলোচিত মাদরাসাছাত্র আবির হুসাইন হত্যা মামলার আসামি মাদরাসা সুপার আবু হানিফ ও শিক্ষক তামিম বিন ইউসুফের পাঁচদিনের রিমান্ড মঞ্জুর করেছেন আদালত। মঙ্গলবার দুপুর ১২টায় আলমডাঙ্গা আমলি আদালতের বিজ্ঞ বিচারক পাপিয়া নাগ এ রিমান্ড মঞ্জুর করেন।এর আগে গত শনিবার (২৭ জুলাই) উক্ত মামলায় মাদরাসা সুপার আবু হানিফ ও শিক্ষক তামিম বিন ইউসুফকে কারাগারে পাঠানো হয়। মঙ্গলবার আদালতের বিচারকের কাছে তাদের দুইজনকে সাতদিনের রিমান্ড আবেদন করে পুলিশ।প্রসঙ্গত, চুয়াডাঙ্গার আলমডাঙ্গা উপজেলার কয়রাডাঙ্গার নুরানি হাফিজিয়া মাদরাসার দ্বিতীয় শ্রেণির ছাত্র আবির হুসাইন গত (২৪ জুলাই) মঙ্গলবার সন্ধ্যার পর নিখোঁজ হয়। পরদিন সকালে মাদরাসার অদূরে একটি আম বাগানের ভেতর থেকে তার মাথাবিহীন মরদেহ উদ্ধার করে পুলিশ। পুলিশ হত্যার রহস্য উদঘাটনে ঘটনার দিনই মাদরাসার সুপার মুফতি আবু হানিফসহ পাঁচ শিক্ষককে হেফাজতে নিয়ে জিজ্ঞাসাবাদ শুরু করে। বৃহস্পতিবার মাদরাসার অদূরে একটি পুকুরে নিহত আবির হুসাইনের মাথাটি উদ্ধার করে ফায়ার সার্ভিসের একটি ডুবুরি দল।সালাউদ্দীন কাজল/আরএআর/এমএস</body>
</article>
