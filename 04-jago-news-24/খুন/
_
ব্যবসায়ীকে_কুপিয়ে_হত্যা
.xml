<article>
  <headline>
ব্যবসায়ীকে কুপিয়ে হত্যা
</headline>
  <url>https://www.jagonews24.com/country/news/443705</url>
  <published_at>
</published_at>
  <category>খুন</category>
  <body>পিরোজপুরে পূর্ব শত্রুতার জের ধরে জাহাঙ্গীর হোসেন খান (৫০) নামে এক ঘের ব্যবসায়ীকে কুপিয়ে নৃশংসভাবে হত্যা করেছে দুর্বৃত্তরা।জেলার বলেশ্বর ব্রিজের পশ্চিমাংশ হোগলাবুনিয়া গ্রামে শুক্রবার রাতে এ হত্যার ঘটনা ঘটে। নিহত জাহাঙ্গীর ওই এলাকার কালু খানের ছেলে।জানা যায়, রাতে শত্রুদের উপস্থিতি টের পেয়ে জাহাঙ্গীর ভয়ে দৌড়ে পালানোর চেষ্টা করে কিন্তু দুবৃত্তরা বাড়ির কাছাকাছি এসে ধরে ফেলে এবং দেশীয় অস্ত্র দিয়ে বুক ও দুই কাঁধসহ মোট ৬-৭টি কোপ দিয়ে তাকে নৃশংসভাবে হত্যার পর বীর দর্পে পালিয়ে যায়। পরে রক্তাক্ত অবস্থায় পরিবারের লোকজন তাকে উদ্ধার করে সদর হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।সদর থানার উপপরিদর্শক মনিরুজ্জামান মুনির জানান, রাত আনুমানিক সাড়ে দশটা থেকে পৌনে ১১টার দিকে ওই খুনের ঘটনা ঘটতে পারে। ময়না তদন্তের জন্য মরদেহ মর্গে পাঠানো হয়েছে। তবে পূর্ব শত্রুতার জের ধরে তাকে হত্যা করা হয়েছে বলে ধারণা করছেন তিনি।হাসান মামুন/আরএ/জেআইএম</body>
</article>
