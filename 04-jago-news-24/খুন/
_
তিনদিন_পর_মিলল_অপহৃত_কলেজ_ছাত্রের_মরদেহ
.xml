<article>
  <headline>
তিনদিন পর মিলল অপহৃত কলেজ ছাত্রের মরদেহ
</headline>
  <url>https://www.jagonews24.com/country/news/327046</url>
  <published_at>
</published_at>
  <category>খুন</category>
  <body>অপহরণের তিনদিন পর পাওয়া গেল কুষ্টিয়ার সাগর সাহা অপির (১৯) মরদেহ। শনিবার রাত ৮টার দিকে শিবপুর সরকারি প্রাথমিক বিদ্যালয়ের পরিত্যাক্ত বাথরুম থেকে অপহৃত এ কলেজ ছাত্রের মরদেহ উদ্ধার করেছে ইসলামী বিশ্ববিদ্যালয় (ইবি) থানা পুলিশ।ইবি থানার ভারপ্রাপ্ত কর্মকর্তা (ওসি) রতন শেখ বিষয়টি নিশ্চিত করে জানান, অপহরণের সময় তার পরনে যে প্যান্ট ও গেঞ্জি ছিল মরদেহ উদ্ধারের সময়ও একই অবস্থায়ই পাওয়া যায়। প্রাথমিকভাবে ধারণা করা হচ্ছে, গলায় রশি দিয়ে শ্বাসরোধ করে হত্যা করা হয়েছে। ঘটনাস্থল থেকে রক্তমাখা রশি উদ্ধার করা হয়েছে।বুধবার রাত সাড়ে ৮টার দিকে সদর উপজেলার হরিনারায়ণপুর বাজার থেকে সাগর সাহা অপি অপহৃত হয়। পর দিন (বৃহস্পতিবার) সাগরের মোবাইল থেকে ফোন করে পরিবারের কাছে ৫০ লাখ টাকা মুক্তিপণ দাবি করে।ওসি রতন শেখ জানান, বুধবার রাতে সাগর সাহা বাইসাইকেল নিয়ে বাসা থেকে হরিনারায়ণপুর বাজারের যায়। তবে রাতে আর বাড়ি ফিরে আসেনি। অপির ব্যবহৃত বাইসাইকেল, বাজারের ব্যাগ ও স্যান্ডেল উদ্ধার করা হয়েছে।সাগর সাহা অপি খাতের আলী কলেজের এইচএসসি দ্বিতীয় বর্ষের ছাত্র এবং লক্ষীপুরের ব্যবসায়ী প্রদীপ সাহার ছেলে।আল-মামুন সাগর/আরএস/পিআর</body>
</article>
