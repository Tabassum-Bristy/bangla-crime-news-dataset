<article>
  <headline>
ক্রিকেট খেলা নিয়ে দ্বন্দ্ব : খিলগাঁওয়ে স্কুলছাত্র খুন
</headline>
  <url>https://www.jagonews24.com/national/news/421244</url>
  <published_at>
</published_at>
  <category>খুন</category>
  <body>রাজধানীর খিলগাঁওয়ের বউবাজার এলাকায় ক্রিকেট খেলাকে কেন্দ্র করে প্রতিপক্ষের ছুরিকাঘাতে রাসেল (১৭) নামে এক স্কুলছাত্র খুন হয়েছে বলে অভিযোগ পাওয়া গেছে। বৃহস্পতিবার রাতে এ ঘটনা ঘটে। পরে গুরুতর অবস্থায় তাকে উদ্ধার করে ঢাকা মেডিকেল কলেজ (ঢামেক) হাসপাতালে নেয়া হয়। এ সময় সেখানে কর্তব্যরত চিকিৎসক তাকে মৃত ঘোষণা করেন।রাসেলের গ্রামের বাড়ি বরিশালের বাকেরগঞ্জে। বাবার নাম মো. সিরাজুল ইসলাম। সে খিলগাঁও গভর্নমেন্ট স্টাফ কোয়ার্টার স্কুল অ্যান্ড কলেজ থেকে এবার এসএসসি পরীক্ষা দিয়েছে। ৬৯ খিলগাঁও, পুরাতন জামে মসজিদের পাশে একটি ভাড়া বাসায় পরিবারের সঙ্গে থাকত।জিসান নামে নিহতের এক স্বজন জানান, ‘বিকেলে এলাকার ছেলেদের সঙ্গে ক্রিকেট খেলার সময় তাদের মধ্যে ঝগড়া হয়। এটাকে কেন্দ্র করে রাত ৮টার দিকে রানা, সিরাজ, আকাশসহ কয়েকজন রাসেলকে ছুরিকাঘাত করে পালিয়ে যায়। পরে আমরা তাকে উদ্ধার করে ঢাকা মেডিকেল কলেজ (ঢামেক) হাসপাতালের জরুরি বিভাগে নিয়ে আসি। এ সময় কর্তব্যরত চিকিৎসক জানান, হাসপাতালে আনার আগেই সে মারা গেছে’।ঢামেক পুলিশ ক্যাম্পের উপ-পরিদর্শক (এসআই) বাচ্চু মিয়া জানান, নিহতের মরদেহ ময়নাতদন্তের জন্য মর্গে রাখা হয়েছে।এসএইচ/এমএমজেড/এমএস</body>
</article>
