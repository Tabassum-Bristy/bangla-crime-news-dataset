<article>
  <headline>
বগুড়ায় ছুরিকাঘাতে দুইজন খুন
</headline>
  <url>https://www.jagonews24.com/country/news/420656</url>
  <published_at>
</published_at>
  <category>খুন</category>
  <body>বগুড়ায় দুইজনকে ধারালো অস্ত্রের আঘাতে খুন করা হয়েছে। এর মধ্যে কাহালু উপজেলার জামগ্রামের তিলচপাড়ায় ছোট ভাইয়ের ছুরিকাঘাতে বড় ভাই আলতাফ হোসেন (৬০) খুন হয়েছেন।অপরদিকে, বগুড়া সদর উপজেলার সদরের ধরমপুরে ছিনতাইকারিরা সাইদুর রহমান (৩৫) নামে এক চালককে হত্যা করে তার অটোরিকশা ছিনতাই করে পালিয়ে গেছে দুর্বৃত্তরা।নিহত দুইজনের মরদেহ উদ্ধার করে ময়নাতদন্তের জন্য বগুড়ার শহীদ জিয়াউর রহমান মেডিকেল কলেজ (শজিমেক) হাসপাতাল মর্গে পাঠিয়েছে পুলিশ।তবে এসব ঘটনায় জড়িত কাউকে পুলিশ এখনও গ্রেফতার করতে পারেনি। পুলিশ জানিয়েছে, অপরাধীদের গ্রেফতারে বিশেষ অভিযান চলছে।কাহালু থানা পুলিশের ওসি শওকত কবির জানান, জমিজমা নিয়ে বিরোধের জের ধরে মঙ্গলবার সকাল ৭টায় ছোট ভাই সামছুল হক বড় ভাইকে ছুরিকাঘাত করলে গুরুতর আহত হয়। পরে স্থানীয়রা উদ্ধার করে বগুড়া শহীদ জিয়াউর রহমান মেডিকেল কলেজ (শজিমেক) হাসপাতালে ভর্তি করা হলে সকাল ৮টার দিকে তিনি মারা যান। এ ঘটনায় এখনও মামলা হয়নি। নিহত আলতাফ হোসেন কাহালুর তিলেজপাড়া গ্রামের হারেজ উদ্দিনের ছেলে।বগুড়া সদর থানা পুলিশের ওসি এমদাদ হোসেন জানান, সাইদুল ইসলাম শহরের ফুরবাড়ি মাটির মসজিদ এলাকায় বাড়ি ভাড়া নিয়ে থাকতেন এবং ভাড়ায় অটোরিকশা চালাতেন। তাকে খুন করে অটোরিকশা ছিনতাই করেছে দুর্বৃত্তরা। পুলিশ মরদেহ উদ্ধার করে ময়নাতদন্তের জন্য মর্গে পাঠিয়েছে।লিমন বাসার/এএম/এমএস</body>
</article>
