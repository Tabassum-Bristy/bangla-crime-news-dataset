<article>
  <headline>
২৪ মামলার আসামির গুলিবিদ্ধ মরদেহ উদ্ধার
</headline>
  <url>https://www.jagonews24.com/country/news/487234</url>
  <published_at>
</published_at>
  <category>খুন</category>
  <body>চুয়াডাঙ্গার জীবননগরের উথলী গ্রাম থেকে ইমরান (২৬) নামে এক যুবকের গুলিবিদ্ধ মরদেহ উদ্ধার করেছে পুলিশ। বৃহস্পতিবার সকাল সাড়ে ৭টার দিকে পুলিশ মরদেহটি উদ্ধার করে।ইমরানের মাথায় এবং বুকে গুলির চিহ্ন রয়েছে। কে বা কারা কেন ইমরানকে হত্যা করেছে এ ব্যাপারে পুলিশ কিছু বলেনি।তবে মরদেহ উদ্ধারের সময় এলাকাবাসী মরদেহটি ইমরানের বলে শনাক্ত করেছেন। তিনি আলমডাঙ্গা শহরের মসজিদ পাড়ার পুলিশের অবসরপ্রাপ্ত কনস্টেবল আব্দুর রহমানের ছেলে।জানা গেছে, ইমরান আন্তঃজেলা ডাকাত দলের সর্দার। তার বিরুদ্ধে আলমডাঙ্গা, দামুড়হুদা ও মিরপুর থানায় ডাকাতি, ছিনতায়, ধর্ষণ ও চুরিসহ প্রায় দু’ডজন মামলা রয়েছে।জীবননগর থানা পুলিশের ডিউটি অফিসার এসআই সিরাজুল ইসলাম জানান, কে বা কারা তাকে হত্যা করেছে তা এই মুহূর্তে বলা যাচ্ছে না। খোঁজ-খবর নিয়ে পরে জানানো হবে।সালাউদ্দীন কাজল/এফএ/জেআইএম</body>
</article>
