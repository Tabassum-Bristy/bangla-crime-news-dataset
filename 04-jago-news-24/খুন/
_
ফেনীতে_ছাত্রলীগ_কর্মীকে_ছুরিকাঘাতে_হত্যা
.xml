<article>
  <headline>
ফেনীতে ছাত্রলীগ কর্মীকে ছুরিকাঘাতে হত্যা
</headline>
  <url>https://www.jagonews24.com/country/news/406175</url>
  <published_at>
</published_at>
  <category>খুন</category>
  <body>ফেনী পৌর শহরে ছুরিকাঘাতে ছাত্রলীগের এক কর্মীকে হত্যা করেছে দুর্বৃত্তরা। বৃহস্পতিবার রাতে শহরের শহীদ শহীদুল্লাহ কায়সার সড়কের জহিরিয়া মসজিদের পাশে এ হত্যাকাণ্ড ঘটে।নিহত মোস্তফা আহম্মদ শাকিল কুমিল্লার চৌদ্দগ্রাম থানার গুনবতি গ্রামের হুমায়ুন কবিরের ছেলে। ফেনী শহরের পুরাতন রেজিস্ট্রি অফিস এলাকায় বোনের বাড়িতে থেকে তিনি কলেজে পড়তেন।পুলিশ জানিয়েছে, পৌরসভার ১৭ নম্বর ওয়ার্ড ছাত্রলীগে সক্রিয় ছিলেন শাকিল। দলীয় কোন্দলে তাকে হত্যা করা হয়ে থাকতে পারে। এ ঘটনায় জিজ্ঞাসাবাদের জন্য দুইজনকে আটক করা হয়েছে।ফেনী মডেল থানার ভারপ্রাপ্ত কর্মকর্তা (ওসি) রাশেদ খাঁন চৌধুরী জানান, রাতে জহিরিয়া মসজিদের পাশে শাকিলকে উপর্যপুরি ছুরিকাঘাত করে পালিয়ে যায় দুর্বৃত্তরা। পরে স্থানীয়রা তাকে উদ্ধার করে ফেনী সদর হাসপাতালে নিয়ে যায়। সেখানে শাকিলের অবস্থার অবনতি হলে চট্টগ্রাম মেডিকেল কলেজ হাসপাতালে নেয়ার পথে রাত ১১টার দিকে তার মৃত্যু হয়।এফএ/এমএস</body>
</article>
