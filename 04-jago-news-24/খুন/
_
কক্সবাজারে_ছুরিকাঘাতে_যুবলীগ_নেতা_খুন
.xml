<article>
  <headline>
কক্সবাজারে ছুরিকাঘাতে যুবলীগ নেতা খুন
</headline>
  <url>https://www.jagonews24.com/country/news/499145</url>
  <published_at>
</published_at>
  <category>খুন</category>
  <body>কক্সবাজার সদর উপজেলায় প্রতিপক্ষের ছুরিকাঘাতে আব্দুর রহিম (৪২) নামে এক যুবলীগ নেতা নিহত হয়েছেন। বৃহস্পতিবার বিকেল ৫টার দিকে উপজেলার ঝিলংজা ইউনিয়নের দরগাহ স্টেশন এলাকায় এ ঘটনা ঘটে।নিহত আব্দুর রহিম ঝিলংজা ইউনিয়নের দরগাহপাড়া গ্রামের মৃত হাকিম মিয়ার ছেলে। তিনি ইউনিয়নের ৭নং ওয়ার্ড যুবলীগের সভাপতি ছিলেন।প্রত্যক্ষদর্শীরা জানান, বিকলে আব্দুর রহিমের সঙ্গে মকবুল সওদাগরপাড়ার মৃত নুরুল হক মেম্বারের ছেলে জিসাতের জমি সংক্রান্ত টাকা নিয়ে তর্কবিতর্ক হয়। জিসাত একপর্যায়ে রহিমের বুকে-ঘাড়ে এলোপাতাড়ি ছুরিকাঘাত করে পালিয়ে যায়। স্থানীয়রা গুরুতর আহত অবস্থায় রহিমকে উদ্ধার করে কক্সবাজার সদর হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।সদর থানা পুলিশের ভারপ্রাপ্ত কর্মকর্তা (ওসি) মো. ফরিদ উদ্দিন খন্দকার বলেন, খবর পেয়ে ওসি (তদন্ত) খাইরুজ্জমানসহ পুলিশের একটি দলকে ঘটনাস্থলে পাঠানো হয়েছে। নিহতের পরিবারকে মামলা করার জন্য থানায় আসতে বলা হয়েছে। খুনিকে ধরতে কাজ করছে পুলিশ।সায়ীদ আলমগীর/আরএআর/এমকেএইচ</body>
</article>
