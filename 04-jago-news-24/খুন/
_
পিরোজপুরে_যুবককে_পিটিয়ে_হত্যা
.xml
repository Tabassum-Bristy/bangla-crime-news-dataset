<article>
  <headline>
পিরোজপুরে যুবককে পিটিয়ে হত্যা
</headline>
  <url>https://www.jagonews24.com/country/news/409007</url>
  <published_at>
</published_at>
  <category>খুন</category>
  <body>পিরোজপুরের স্বরূপকাঠীতে পূর্ব শত্রুতার জেরে মোস্তফা চৌধুরী (৩৫) নামে এক যুবককে পিটিয়ে হত্যার অভিযোগ পাওয়া গেছে। শুক্রবার সকালে ওই যুবকের মরদেহ উদ্ধার করেছে পুলিশ।নিহত মোস্তফা চৌধুরী স্বরূপকাঠীর জলাবাড়ি ইউনিয়নের আরামকাঠী গ্রামের সোহরাফ চৌধুরীর ছেলে।নিহতের বাবা সোহরাফ চৌধুরী জানান, পূর্ব শত্রুতার জের ধরেই গতকাল বৃহস্পতিবার রাতে কাজ শেষে বাড়ি ফেরার পথে মোস্তফাকে ধরে নিয়ে গিয়ে স্থানীয় ইউপি সদস্য মো. নকিতুল্লাহ এবং স্থানীয় শাহজাহান মোল্লা, আখতার, ইব্রাহীম চৌকিদার পিটিয়ে আহত করে। তিনি খবর পেয়ে স্থানীয় আরামকাঠী হাজী মাধ্যমিক বিদ্যালয় মাঠে গিয়ে মোস্তফাকে অসুস্থ অবস্থায় উদ্ধার করে বাড়িতে নিয়ে আসেন। কিন্তু রাতে প্রতিপক্ষের ভয়ে বাড়ি থেকে তাকে হাসপাতালে নিতে পারেননি। সকালে মোস্তফাকে হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।অভিযুক্ত ইউপি সদস্য নুকিতুল্লাহ জানান, তিনি মারধরের বিষয়ে কিছুই জানেন না। তবে স্থানীয়রা চোর সন্দেহে মোস্তফাকে ধরে মারপিট করতে পারে।স্বরূপকাঠী থানার ভারপ্রাপ্ত কর্মকর্তা (ওসি) মো. মনিরুল ইসলাম বলেন, পুলিশ মরদেহ উদ্ধার করে ময়নাতদন্তের জন্য মর্গে পাঠিয়েছে। এ ঘটনায় মামলা প্রক্রিয়াধীন রয়েছে।হাসান মামুন/আরএআর/আইআই</body>
</article>
