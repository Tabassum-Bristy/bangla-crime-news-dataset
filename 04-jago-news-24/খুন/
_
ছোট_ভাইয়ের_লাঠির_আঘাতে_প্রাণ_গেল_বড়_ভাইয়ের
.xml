<article>
  <headline>
ছোট ভাইয়ের লাঠির আঘাতে প্রাণ গেল বড় ভাইয়ের
</headline>
  <url>https://www.jagonews24.com/country/news/467898</url>
  <published_at>
</published_at>
  <category>খুন</category>
  <body>কিশোরগঞ্জের ভৈরবে পারিবারিক কলহের জেরে ছোট ভাইয়ের লাঠির আঘাতে বড় ভাই মুরাদ মিয়ার (৬৫) মৃত্যু হয়েছে। শনিবার সন্ধ্যা সাড়ে ৭টার দিকে উপজেলার চাঁনপুর গ্রামে এ ঘটনা ঘটে।ঘটনার পর পর রাত ৮ টার দিকে তাকে ভৈরব উপজেলা স্বাস্হ্য কমপ্লেক্সে নিয়ে আসলে কর্তব্যরত ডাক্তার তাকে মৃত ঘোষনা করে। খবর পেয়ে ভৈরব থানা পুলিশ নিহতের লাশ হাসপাতাল থেকে থানায় নিয়ে আসে।পারিবারিক সূত্রে জানা গেছে, মুরাদ মিয়া ও তার ছোট ভাই আসলামের মধ্যে বাড়ির পানির লাইন নিয়ে সন্ধ্যায় ঝগড়া শুরু করে। একপর্যায়ে আসলাম লাঠি দিয়ে মুরাদকে আঘাত করলে তিনি মাটিতে লুটিয়ে পড়ে অজ্ঞান হয়ে যান। পরে দ্রুত তাকে হাসপাতালে নেয়া হলে চিকিৎসক তাকে মৃত ঘোষণা করেন।নিহত মুরাদের ছেলে তানি বলেন, বাড়ির পানির লাইন নিয়ে ঝগড়ার সময় আমার বাবাকে চাচা মুরাদ লাঠি দিয়ে আঘাত করে। এতে তার মৃত্যু হয়।ভৈরব থানা পুলিশের পরিদর্শক (তদন্ত) বাহারুল খাঁন বাহার জানান, নিহতের স্ত্রী নাদিরা খাতুন থানায় এসে মৌখিকভাবে অভিযোগ করলে পুলিশ নিহতের মরদেহ উদ্ধার করে থানায় নিয়ে আসে। ময়নাতদন্তের পর পরবর্তী আইনি ব্যবস্থা গ্রহণ করা হবে বলে তিনি জানান।আসাদুজ্জামান ফারুক/আরএআর/জেআইএম</body>
</article>
