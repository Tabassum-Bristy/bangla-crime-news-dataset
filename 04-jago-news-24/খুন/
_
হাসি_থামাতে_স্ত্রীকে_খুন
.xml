<article>
  <headline>
হাসি থামাতে স্ত্রীকে খুন
</headline>
  <url>https://www.jagonews24.com/international/news/314782</url>
  <published_at>
</published_at>
  <category>খুন</category>
  <body>বিবাহ বার্ষিকী উপলক্ষে একটু অন্যভাবে দিনটি পালন করতে চেয়েছিলেন এক দম্পতি। সবার মাঝেই আনন্দ ছিল। সে আনন্দেই স্ত্রীর হাসি যেন থামছিলই না। স্বামীকে উদ্দেশ্য করেই হাসছিলেন তিনি। এতেই বিরক্ত চরম বিরক্ত হন স্বামী। স্ত্রীর এত হাসি সহ্য হচ্ছিল না তার। তাই সেই হাসি চিরতরে বন্ধ করে দিলেন তিনি। বিবাহ বার্ষিকীর দিনে স্ত্রীর হাসি থামাতে তাকে খুনই করে ফেললেন যুক্তরাষ্ট্রের এক ব্যক্তি।এফবিআই জানিয়েছে, এমারেল্ড প্রিন্সেস ক্রুজলাইনারের একটি রুমে গত মঙ্গলবার রক্তাক্ত অবস্থায় উদ্ধার করা হয় কেনেথ ম্যাঞ্জানারেসকে। তার হাতে ও জামায় রক্ত লেগেছিল।ক্রুজলাইনারের পক্ষ থেকে জানানো হয়েছে, কেনেথ তার এক পরিচিতকে এই খুনের কথা জানান। তিনি জানান, যে তাকে দেখেই তার স্ত্রী ক্রিস্টি (৩৯) হাসছিল। এটা দেখেই তার খুব রাগ হচ্ছিল। তাই তাকে খুন করেছেন তিনি।খুন করার পরে কেনেথ তার স্ত্রীর দেহ ক্রুজলাইনারের ব্যালকনিতে নিয়ে যান পানিতে ফেলে দেওয়ার জন্য। এক প্রত্যক্ষদর্শী তা দেখে কেনেথকে আটকান। এফবিআইয়ের তদন্তে জানানো হয়েছে, মাথায় আঘাতের কারণে ক্রিস্টির মৃত্যু হয়েছে।ক্রুজলাইনার থেকেই কেনেথকে গ্রেফতার করা হয়। এফবিআই সূত্র আরও জানিয়েছে, ওই দম্পতি তাদের তিন মেয়েকে নিয়ে প্রিন্সেস ক্রুজলাইনারে নিজেদের ষোড়শ বিবাহ বার্ষিকী পালন করেন। সেখানেই ওই হত্যাকাণ্ডের ঘটনা ঘটে।টিটিএন/এমএস</body>
</article>
