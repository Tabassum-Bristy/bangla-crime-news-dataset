<article>
  <headline>
রাজধানীতে মাকে হত্যার অভিযোগে ছেলে আটক
</headline>
  <url>https://www.jagonews24.com/national/news/381559</url>
  <published_at>
</published_at>
  <category>খুন</category>
  <body>রাজধানীর দক্ষিণখান থানা এলাকায় ছুরিকাঘাত করে মাকে হত্যার অভিযোগে পুলিশের হাতে আটক হয়েছে ছেলে। নিহত মায়ের নাম মমতাজ বেগম (৫৫)।গত রোববার রাত সাড়ে ৯টার দিকে দক্ষিণখানের কলিল বক্স রোড এলাকায় এ ঘটনা ঘটে।দক্ষিণখানে থানার অফিসার ইনচার্জ (ওসি) তপন চন্দ্র সাহা জানান, দক্ষিণখানে কলিল বক্স রোড এলাকায় একটি বাড়িতে সন্তানদের নিয়ে ভাড়া থাকতেন মমতাজ। রাতে পারিবারিক বিষয় নিয়ে কথা কাটাকাটির এক পর্যায়ে মৃত নারীর ছেলে হাবিবুল্লা খান রাজন (২৬) তার মাকে আঘাত করে।পরে মুমূর্ষু অবস্থায় ঢাকা মেডিকেল কলেজ (ঢামেক) হাসপাতালে নিয়ে এলে কর্তব্যরত চিকিৎসক রাত ১১টার দিকে তাকে মৃত ঘোষণা করেন।রাজনকে আটক করা হয়েছে বলেও জানিয়েছেন ওসি। মরদেহ ময়নাতদন্তের জন্য ঢামেক মর্গে রাখা হয়েছে।জেইউ/এনএফ/এমএস</body>
</article>
