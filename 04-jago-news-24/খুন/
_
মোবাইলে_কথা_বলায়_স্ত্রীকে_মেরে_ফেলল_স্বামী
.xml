<article>
  <headline>
মোবাইলে কথা বলায় স্ত্রীকে মেরে ফেলল স্বামী
</headline>
  <url>https://www.jagonews24.com/country/news/473887</url>
  <published_at>
</published_at>
  <category>খুন</category>
  <body>নরসিংদীর পলাশ উপজেলায় শাহানাজ আক্তার (২৪) নামে এক গৃহবধূকে কুপিয়ে হত্যা করেছে স্বামী। সোমবার দুপুরে উপজেলার ডাঙ্গা ইউনিয়নের ইসলাম পাড়া গ্রামে এ ঘটনা ঘটে।এ ঘটনায় নিহত গৃহবধূর স্বামীসহ দুইজনকে আটক করেছে পুলিশ। পুলিশ জানায়, পরকীয়া সম্পর্কের জের ধরে এ হত্যাকাণ্ডের ঘটনা ঘটেছে। নিহত শাহানাজ আক্তার একই গ্রামের এরশাদুল ইসলামের স্ত্রী।এলাকাবাসী ও পুলিশ জানায়, এরশাদুল ইসলাম ডাঙ্গার চরকা টেক্সটাইলে শ্রমিক হিসেবে কাজ করেন। গত ৬ মাস ধরে স্বামী-স্ত্রীর মধ্যে সন্দেহ দানা বাঁধে। স্ত্রী শাহানাজ আক্তারের বিরুদ্ধে একই গ্রামের ফরহাদ মিয়ার সঙ্গে পরকীয়ার অভিযোগ তোলেন স্বামী এরশাদুল। এ নিয়ে স্বামী-স্ত্রীর সংসারে ঝগড়া লেগেই থাকতো।সোমবার দুপুরে শাহানাজ আক্তারকে মোবাইলে কথা বলতে দেখে এরশাদুল উত্তেজিত হয়ে যায়। এ সময় ছুরি দিয়ে এলোপাতাড়ি কুপিয়ে স্ত্রী শাহানাজকে গুরুতর জখম করেন। এতে ঘটনাস্থলেই স্ত্রী শাহানাজের মৃত্যু হয়। খবর পেয়ে পুলিশ নিহতের মরদেহ উদ্ধার করে ময়নাতদন্তের জন্য নরসিংদী সদর হাসপাতালের মর্গে পাঠিয়েছে।পলাশ থানা পুলিশের ভারপ্রাপ্ত কর্মকর্তা (তদন্ত) গোলাম মোস্তফা বলেন, প্রাথমিকভাবে ধারণা করা হচ্ছে- পরকীয়া সম্পর্কের জেরে এ হত্যাকাণ্ড ঘটেছে। এ ঘটনায় নিহত গৃহবধূর স্বামী এরশাদুল ইসলাম ও প্রেমিক ফরহাদ মিয়াকে আটক করা হয়েছে। এ ঘটনায় মামলা দায়েরের প্রস্তুতি চলছে।সঞ্জিত সাহা/এএম/এমএস</body>
</article>
