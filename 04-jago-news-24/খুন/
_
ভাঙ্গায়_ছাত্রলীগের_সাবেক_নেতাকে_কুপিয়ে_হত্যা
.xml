<article>
  <headline>
ভাঙ্গায় ছাত্রলীগের সাবেক নেতাকে কুপিয়ে হত্যা
</headline>
  <url>https://www.jagonews24.com/country/news/339028</url>
  <published_at>
</published_at>
  <category>খুন</category>
  <body>ফরিদপুরের ভাঙ্গা উপজেলার চান্দ্রা ইউনিয়নের ৪নং ওয়ার্ড ছাত্রলীগের সাবেক সভাপতি খালেদকে (৩২) কুপিয়ে হত্যা করেছে দুবৃর্ত্তরা। পাওনা টাকা চাওয়ায় তাকে কুপিয়ে হত্যা করেছে বলে দাবি পরিবারের। রোববার দিবাগত রাত দেড়টার দিকে ফরিদপুর মেডিকেল কলেজ হাসপাতালে চিকিৎসাধীন অবস্থায় মারা যান তিনি।নিহত খালেদ ভাংগা উপজেলার চান্দা ইউনিয়নের ৪নং ওয়ার্ড আওয়ামী লীগের সভাপতি মনির উদ্দিন মাতুব্বরের ছেলে।স্থানীয় এলাকাবাসী ও পুলিশ সূত্রে জানা গেছে, ওয়ার্ড ছাত্রলীগের সাবেক সভাপতি খালেদ হোসেনকে রোববার রাত সাড়ে নয়টার দিকে মোবাইল ফোনে বাড়ি থেকে ডেকে নেয় এক যুবক। পরে রাত দশটার দিকে স্থানীয়রা তাকে আহত অবস্থায় উদ্ধার করে ভাঙ্গা উপজেলা স্বাস্থ্য কমপ্লেক্সে নিয়ে যায়। পরে তাকে উন্নত চিকিৎসার জন্য ফরিদপুর মেডিকেল কলেজ হাসপাতালে পাঠানো হয়। সেখানে রাত দেড়টার দিকে তিনি মারা যান।নিহত খালেদের পরিবার সূত্রে জানা গেছে, পাওনা টাকা চাওয়ার কারণে খালেদকে বাড়ি থেকে ডেকে নিয়ে খুন করা হয়েছে। নিহত খালেদের লাশ ময়নাতদন্তের জন্য ফরিদপুর মর্গে পাঠানো হয়েছে। এ ঘটনায় ভাঙ্গা থানায় মামলার প্রস্তুতি চলছে।ফরিদপুর প্রতিনিধি/এমএএস/আইআই</body>
</article>
