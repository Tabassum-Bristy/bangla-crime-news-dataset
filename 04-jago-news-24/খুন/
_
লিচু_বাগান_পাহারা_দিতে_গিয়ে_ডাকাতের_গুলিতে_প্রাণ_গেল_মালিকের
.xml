<article>
  <headline>
লিচু বাগান পাহারা দিতে গিয়ে ডাকাতের গুলিতে প্রাণ গেল মালিকের
</headline>
  <url>https://www.jagonews24.com/national/news/498321</url>
  <published_at>
</published_at>
  <category>খুন</category>
  <body>চট্টগ্রামের বাঁশখালীতে লিচু বাগান পাহারা দিতে গিয়ে ডাকাতের গুলিতে মোহাম্মদ আমিন (৫৫) নামে এক বাগান মালিকের মৃত্যু হয়েছে। রোববার (৫ মে) দিবাগত রাত ৩টার দিকে উপজেলার পুকুরিয়া ইউনিয়নের পূর্ব সেন্টার পাড়া এলাকায় এ ঘটনা ঘটে।নিহত মোহাম্মদ আমিন একই এলাকার সৈয়দ আহমদের ছেলে।বাঁশখালী থানার ভারপ্রাপ্ত কর্মকর্তা (ওসি) কামাল হোসেন বলেন, ‘গতকাল রাতে মোহাম্মদ আমিন বাড়ির পাশের লিচু বাগান পাহারা দিচ্ছিলেন। এ সময় একদল ডাকাত তার বাড়িতে ঢোকার চেষ্টা করে। পথিমধ্যে ডাকাতদের নজরে পড়ে যান তিনি। ডাকাতদল তাকে দেখামাত্র গুলি ছোড়ে। এতে বুকে গুলি লাগে আমিনের। পরে এলাকাবাসী গুলিবিদ্ধ মোহাম্মদ আমিনকে উদ্ধার করে চট্টগ্রাম মেডিকেল কলেজ হাসপাতালে (চমেক) নিয়ে গেলে কর্তব্যরত চিকিৎসক মৃত ঘোষণা করেন।’এ ঘটনায় এখনো কোনো মামলা হয়নি বলে জানান ওসি।এসআর/এমকেএইচ</body>
</article>
