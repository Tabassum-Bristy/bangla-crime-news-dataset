<article>
  <headline>
শ্যালিকাকে হত্যার পর দুলাভাইয়ের আত্মহত্যা
</headline>
  <url>https://www.jagonews24.com/country/news/313762</url>
  <published_at>
</published_at>
  <category>খুন</category>
  <body>বরিশাল নগরীর কাউনিয়া পুরানপাড়া এলাকায় শ্যালিকাকে কুপিয়ে হত্যার পর ফাঁস দিয়ে আত্মহত্যা করেছেন দুলাভাই। এসময় স্ত্রী বাধা দিতে গেলে তাকেও কুপিয়ে গুরুতর আহত করেন সজীব নামে ওই ব্যক্তি।শুক্রবার সকালে পুলিশ গিয়ে সজীবের আহত স্ত্রী সুমাইয়াকে (১৮) উদ্ধার করে শের-ই-বাংলা মেডিকেল কলেজ হাসপাতালে ভর্তি করেছে। নিহত শ্যালিকা সাদিয়ার মৃতদেহ (৬) ময়না তদন্তের জন্য মর্গে পাঠানো হয়েছে।ভ্যানচালক সজীব কাউনিয়া পুরানপাড়া এলাকার একটি ঘরে ভাড়া থাকতেন।কাউনিয়া থানার ভারপ্রাপ্ত কর্মকর্তা (ওসি) মো. নুরুল ইসলাম জানান, বৃহস্পতিবার গভীর রাতে পারিবারিক কলহের জের ধরে স্ত্রী সুমাইয়া ও শ্যালিকা সাদিয়াকে কুপিয়ে জখম করে। এতে শ্যালিকা সাদিয়ার মৃত্যু হয়। পরে ঘর থেকে বের হয়ে সজীব একটি গাছের সঙ্গে গলায় ফাঁস দিয়ে আত্মহত্যা করে।সজীবের স্ত্রী সুমাইয়াকে উদ্ধার করে শের-ই-বাংলা মেডিকেল কলেজ হাসপাতালে ভর্তি করেছে পুলিশ। আর সাদিয়ার মরদেহ ময়নাতদন্তের জন্য মর্গে পাঠানো হয়েছে।সাইফ আমীন/এফএ/এমএস</body>
</article>
