<article>
  <headline>
খুলনায় বৃদ্ধকে কুপিয়ে হত্যা
</headline>
  <url>https://www.jagonews24.com/country/news/499781</url>
  <published_at>
</published_at>
  <category>খুন</category>
  <body>খুলনায় খলিলুর রহমান মোল্লা (৫০) নামে এক বৃদ্ধকে কুপিয়ে হত্যা করেছে দুর্বৃত্তরা। রোববার দিবাগত মধ্যরাতে জেলার দিঘলিয়া উপজেলার দেয়াড়ার কলোনি বেড়ি বাঁধে দুর্বৃত্তরা তাকে কুপিয়ে জখম করলে সোমবার ভোরে তিনি মারা যান।নিহত খলিলুর রহমান মোল্লা দিঘলিয়ার দেয়াড়ার ওমর মোল্লার ছেলে।দিঘলিয়া থানার সাব ইন্সপেক্টর ইমরান বিষয়টি নিশ্চিত করে বলেন, উপজেলার দেয়ারা কলোনি বেড়িবাঁধ থেকে খলিলুর রাত আড়াইটার দিকে বাড়ি ফিরছিলেন। এ সময় কিছু দুর্বৃত্ত তাকে এলোপাতাড়ি কুপিয়ে জখম করে। স্থানীয়রা তাকে উদ্ধার করে খুলনা মেডিকেল কলেজ হাসপাতালে নিয়ে যায়। সেখানে সোমবার ভোরে মারা যান তিনি। তবে এলাকাবাসীর কাছে শোনা গেছে, ঘটনার পরপরই চোর চোর বলে কয়েকজনকে চিৎকার করতে শোনা যায়।এফএ/জেআইএম</body>
</article>
