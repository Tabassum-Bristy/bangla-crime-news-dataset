<article>
  <headline>
মাকে হত্যার পর ছেলের আত্মহত্যার চেষ্টা
</headline>
  <url>https://www.jagonews24.com/country/news/425437</url>
  <published_at>
</published_at>
  <category>খুন</category>
  <body>ভোলার দৌলতখান উপজেলায় জমি নিয়ে দ্বন্দ্বে বকুল বেগম (৬০) নামের এক বৃদ্ধা ছেলের হাতে নির্মমভাবে খুন হয়েছেন। এ সময় ছেলে রেজাউল করিম নিজেও আত্মহত্যার চেষ্টা করলে স্থানীয়রা তাকে গুরুতর অবস্থায় উদ্ধার করে ভোলা সদর হাসপাতালে ভর্তি করেন।শুক্রবার সন্ধ্যায় উপজেলার চর খলিফা ইউনিয়নের ৫নং ওয়ার্ডের মৃধারহাট সংলগ্ন কুদ্দুস মাওলানার বাড়িতে এ হত্যাকাণ্ডের ঘটনা ঘটে।স্থানীয় ও পুলিশ সূত্রে জানা যায়, দৌলতখানের চর খলিফা এলকার মৃত আব্দুল কুদ্দুসের পাঁচ মেয়ে ও এক ছেলের মধ্যে রেজাউল করিম বাবার মৃত্যুর পর তার পাওনা সকল সম্পত্তি বিক্রি করে শ্বশুরবাড়ি বসবাস করতেন। গত এক বছর আগে তিনি শ্বশুরবাড়ি থেকে সৌদি আরব চলে যায়। সৌদি আরবে এক মাস থেকে পুনরায় দেশে চরে আসেন।এদিকে মা বকুল বেগম একাই বসবাস করে আসছেন। ছেলে রেজাউল করিম দীর্ঘদিন ধরে তার মায়ের বসতভিটা বিক্রি করে টাকা দেয়ার জন্য চাপ প্রয়োগ করতে থাকেন। কিন্তু ওই জমি বিক্রি করতে রাজি না হওয়ায় রেজাউল করিম সন্ধ্যায় তার মাকে ধারালো ছুরি দিয়ে আঘাত করে। পরে মায়ের মৃত্যু নিশ্চিত করে সে একই ছুরি দিয়ে আত্মহত্যার জন্য নিজের পেটে আঘাত করে। এ সময় স্থানীয়রা তাকে গুরুতর অবস্থায় উদ্ধার করে ভোলা সদর হাসপাতালে ভর্তি করেন।দৌলতখান থানার ভারপ্রাপ্ত কর্মকর্তা (ওসি) এনায়েত হোসেন ঘটনার সত্যতা নিশ্চিত করেছেন।আদিল হোসেন তপু/এফএ/এমএস</body>
</article>
