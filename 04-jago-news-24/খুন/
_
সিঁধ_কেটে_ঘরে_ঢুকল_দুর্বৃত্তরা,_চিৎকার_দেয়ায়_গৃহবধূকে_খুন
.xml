<article>
  <headline>
সিঁধ কেটে ঘরে ঢুকল দুর্বৃত্তরা, চিৎকার দেয়ায় গৃহবধূকে খুন
</headline>
  <url>https://www.jagonews24.com/country/news/439244</url>
  <published_at>
</published_at>
  <category>খুন</category>
  <body>গোপালগঞ্জের কাশিয়ানী উপজেলায় দুর্বৃত্তদের ছুরিকাঘাতে লিপি বেগম নামের এক গৃহবধূ খুন হয়েছেন। এ সময় স্বামী ইব্রাহিম শেখ আহত হয়েছেন।বৃহস্পতিবার ভোরে উপজেলার বালিয়াডাঙ্গা গ্রামে এ ঘটনা ঘটে। নিহত লিপি বেগম বালিয়াডাঙ্গা গ্রামের ইব্রাহিম শেখের স্ত্রী। এ ঘটনায় তিনজনকে আটক করেছে পুলিশ।কাশিয়ানী থানা পুলিশের ওসি মো. আজিজুর রহমান বলেন, ভোরে ইব্রাহিম শেখের বাড়ির সিঁধ কেটে দুর্বৃত্তরা ঘরে প্রবেশ করে। পরে তারা ইব্রাহিমকে বাইরে বের করে মারধর করতে থাকে। এ সময় স্ত্রী লিপি বেগম চিৎকার শুরু করলে ছুরিকাঘাত করে পালিয়ে যায় দুর্বৃত্তরা।ওসি বলেন, আহত স্বামী-স্ত্রীকে উদ্ধার করে প্রথমে কাশিয়ানী উপজেলা স্বাস্থ্য কমপ্লেক্স ও পরে ফরিদপুর মেডিকেল কলেজ হাসপাতালে ভর্তি করে প্রতিবেশীরা। সেখানে লিপি বেগমের অবস্থার অবনতি হলে ঢাকা নেয়ার পথে তার মৃত্যু হয়। মরদেহ উদ্ধার করে ময়নাতদন্তের জন্য মর্গে পাঠানো হয়েছে। আহত ইব্রাহিম শেখ ফরিদপুর মেডিকেল কলেজ হাসপাতালে চিকিৎসাধীন। এ ঘটনায় তিনজনকে আটক করা হয়েছে বলেও জানান ওসি।এস এম হুমায়ূন কবীর/এএম/জেআইএম</body>
</article>
