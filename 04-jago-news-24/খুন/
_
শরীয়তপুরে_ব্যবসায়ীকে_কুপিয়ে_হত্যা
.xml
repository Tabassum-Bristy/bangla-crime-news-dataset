<article>
  <headline>
শরীয়তপুরে ব্যবসায়ীকে কুপিয়ে হত্যা
</headline>
  <url>https://www.jagonews24.com/country/news/388456</url>
  <published_at>
</published_at>
  <category>খুন</category>
  <body>শরীয়তপুরের নড়িয়া উপজেলার মশুরা বাজারের লিয়াকত ছৈয়াল (৪০) নামের এক মুদি ব্যবসায়ীকে কুপিয়ে হত্যা করেছে দুর্বৃত্তরা। শনিবার রাত সাড়ে ৯টার দিকে দোকান থেকে বাসায় যাওয়ার পথে এ ঘটনা ঘটে।নিহত লিয়াকত ছৈয়াল উপজেলার বিঝারি ইউনিয়নের কাবাসপাড়া গ্রামের মোহাম্মদ আলী ছৈয়ালের ছেলে।পুলিশ ও স্থানীয় সূত্রে জানা যায়, ভোজেশ্বর-নড়িয়া সড়কের মশুরায় মুদি ব্যবসা করতেন লিয়াকত। দোকানের পাশেই একটি ভাড়া বাসায় পরিবার নিয়ে থাকতেন তিনি। রাতে দোকান থেকে বাসায় ফেরার পথে তাকে কুপিয়ে ফেলে রেখে যায় দুর্বৃত্তরা। পরে স্থানীয়রা গুরুতর আহত অবস্থায় তাকে উদ্ধার করে শরীয়তপুর সদর হাসাতালে নিলে কর্তব্যরত চিকিৎসক মৃত ঘোষণা করেন।নড়িয়া থানা পুলিশের ভারপ্রাপ্ত কর্মকর্তা (ওসি) মো. আসলাম উদ্দিন বিষয়টি নিশ্চত করে বলেন, কে বা কারা এ ঘটনা ঘটিয়েছে তা এখনো জানা যায়নি। এ ঘটনায় এখনো কেউ থানায় অভিযোগ দায়ের করেনি। মরদেহ ময়নাতদন্তের জন্য শরীয়তপুর সদর হাসপাতাল মর্গে রাখা হয়েছে।মো. ছগির হোসেন/এফএ/এমএস</body>
</article>
