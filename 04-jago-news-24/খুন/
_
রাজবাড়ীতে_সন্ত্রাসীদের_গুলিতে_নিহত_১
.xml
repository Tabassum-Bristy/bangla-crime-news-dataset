<article>
  <headline>
রাজবাড়ীতে সন্ত্রাসীদের গুলিতে নিহত ১
</headline>
  <url>https://www.jagonews24.com/country/news/490397</url>
  <published_at>
</published_at>
  <category>খুন</category>
  <body>রাজবাড়ীর পাংশা উপজেলার কলিমহর ইউনিয়নে আব্দুল ওহাব শেখ (৫২) নামে এক ব্যক্তিকে গুলি করে হত্যা করেছে চরমপন্থী বাহিনীর সদস্যরা। এ সময় একেএম সিরাজুল ইসলাম দুলাল (৪০) ও সজিব শেখ (২২) নামে দুইজনকে কুপিয়ে আহত করা হয়। আহতদের খোকশা হাসপাতালে ভর্তি করা হয়েছে।বৃহস্পতিবার রাত ১০টার দিকে ইউনিয়নের লাহেরী রঘুনাথপুর এলাকায় এ ঘটনা ঘটেছে। নিহত আব্দুল ওহাব কলিমহর ইউনিয়নের লাহেরী রঘুনাথপুর এলাকার মৃত মনছের শেখের ছেলে।আহতরা হলেন, নিহতের ছেলে সজিব শেখ ও এইক এলাকার আফতাব উদ্দিনের ছেলে একেএম সিরাজুল ইসলাম দুলাল। সিরাজুল ইসলাম সম্পর্কে নিহতের মামাতো ভাই।নিহতের ভাই সাচ্চু শেখ জানান, চরমপন্থী বাহিনীর সদস্যরা গতকাল রাতে স্থানীয় সিরাজুল ইসলাম দুলালের ওপর হামলা করে। এ সময় তিনি আব্দুল ওহাবের বাড়িতে আশ্রয় নেন। পরে চরমপন্থীরা সেখানে হামলা চালালে আব্দুল ওহাব গুলিবিদ্ধ হয়ে মারা যান এবং সজিব ও দুলালকে কুপিয়ে আহত করে সন্ত্রাসীরা।অতিরিক্ত পুলিশ সুপার (পাংশা সার্কেল) ফজলুল করিম জানান, কী কারণে ঘটনাটি ঘটেছে তার কারণ অনুসন্ধানের চেষ্টা চলছে এবং সেইসঙ্গে ঘটনায় জড়িতদের গ্রেফতারে চেষ্টা করা হচ্ছে।রুবেলুর রহমান/এফএ/এমএস</body>
</article>
