<article>
  <headline>
হাঁস চাপা দেয়ায় ভ্যানচালককে হত্যা
</headline>
  <url>https://www.jagonews24.com/country/news/414648</url>
  <published_at>
</published_at>
  <category>খুন</category>
  <body>রাজশাহীর পবা উপজেলায় হাঁস চাপা দেয়ায় সিদ্দিকুর রহমান (৫০) নামে এক ভ্যানচালককে পিটিয়ে হত্যা করা হয়েছে। এ ঘটনায় দুইজনকে আটক করেছে পুলিশ।সোমবার সকাল সাড়ে ৮টার দিকে উপজেলার বাঘহাটা এলাকায় এ ঘটনা ঘটে। নিহত সিদ্দিকুর ওই এলাকার বাসিন্দা।আটকরা হলেন- নিহতের চাচাত ভাই আরিম মন্ডল (৫৫) ও তার ছেলে মাহাবুর রহমান (২০)। তারাও একই এলাকার বাসিন্দা।এ বিষয়ে রাজশাহী মহানগর পুলশিরে বিমানবন্দর থানার পরিদর্শক রাজিবুল ইসলাম বলেন, খবর পেয়ে পুলিশ মরদেহ উদ্ধার করে ময়নাতদন্তের জন্য রাজশাহী মেডিকেল কলেজ হাসপাতালের মর্গে পাঠিয়েছে। এ ঘটনায় দুজনকে আটক করা হয়েছে। এনিয়ে আইনত ব্যবস্থা নেয়া হচ্ছে।স্থানীয়দের বরাত দিয়ে পবা থানার ওসি এসএম মাসুদ পারভজে বলেন, সোমবার সকালে সিদ্দিকুর ভ্যান নিয়ে নওহাটা বাজারে যাচ্ছিলেন। পথে ভ্যানচাপায় অারিম মণ্ডলের একটি হাঁস মারা যায়। এ নিয়ে আরিম মণ্ডলের ছেলে আব্দুর রাজ্জাক ও মাহাবুর রহমান (২০) এবং তার পরিবারের সদস্যদের বাক-বিতণ্ডা হয়। এক পর্যায়ে লাঠি দিয়ে সিদ্দিকুরের মাথায় আঘাত করেন তারা। এতে ঘটনাস্থলইে মারা যান ওই ভ্যানচালক।ফেরদৌস সিদ্দিকী/এফএ/জেআইএম</body>
</article>
