<article>
  <headline>
রাজবাড়ীতে স্কুলছাত্রকে কুপিয়ে হত্যার অভিযোগ
</headline>
  <url>https://www.jagonews24.com/country/news/427317</url>
  <published_at>
</published_at>
  <category>খুন</category>
  <body>রাজবাড়ীর বালিয়াকান্দি উপজেলার পাইককান্দি গ্রামে পূর্ব-শত্রুতার জের ধরে অষ্টম শ্রেণিতে পড়ুয়া আকাশ মোল্যা (১৩) নামে এক স্কুলছাত্রকে কুপিয়ে হত্যার অভিযোগ পাওয়া গেছে।সোমবার দুপুরে মারাত্মক অাহত অবস্থায় ফরিদপুর মেডিকেল কলেজ হাসপাতালে নেয়ার পথে অাকাশ মোল্লা মারা যায়। নিহত অাকাশ বালিয়াকান্দি ইউনিয়নের পাইককান্দি গ্রামের মসিয়াল মোল্যার ছেলে ও বালিয়াকান্দি পাইলট উচ্চ বিদ্যালয়ের অষ্টম শ্রেণির ছাত্র। এ ঘটনায় অাহত হয়ে হাসপাতালে চিকিৎসাধীন রয়েছেন নিহত স্কুলছাত্রের বাবা মসিয়াল মোল্লা।চিকিৎসাধীন মসিয়াল মোল্যা জানান, পূর্ব-শত্রুতার জের ধরে প্রতিবেশী রুহুল আমিনের ছেলে মাসুকের নেতৃত্বে ৬-৭ জন তার ছেলে আকাশের ওপর হামলা চালায় এবং কুপিয়ে মারাত্মক অাহত করে।এ সময় ছেলের চিৎকারে এগিয়ে গেলে তাকেও পিটিয়ে অাহত করা হয়। এর মধ্যে আকাশ মোল্যাকে ফরিদপুর মেডিকেল কলেজ হাসপাতালে নেয়ার পথে মারা যায়।স্থানীয় ইউপি সদস্য আকরাম হোসেন খান জানান, পূর্ব-শত্রুতার জের ধরে আকাশ মোল্যাকে কুপিয়ে অাহত করা হয়। পরে তাকে ফরিদপুর হাসপাতালে নেয়ার পথে মারা যায়।বালিয়াকান্দি থানা পুলিশের ওসি হাসিনা বেগম জানান, খবর পেয়ে পরিস্থিতি নিয়ন্ত্রণে ওই এলাকায় পুলিশ মোতায়েন করা হয়েছে। ঘটনায় জড়িতদের গ্রেফতারে অভিযান চলছে।রুবেলুর রহমান/এএম/পিআর</body>
</article>
