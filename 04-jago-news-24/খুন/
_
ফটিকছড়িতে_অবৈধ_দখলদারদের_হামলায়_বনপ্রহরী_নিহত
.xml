<article>
  <headline>
ফটিকছড়িতে অবৈধ দখলদারদের হামলায় বনপ্রহরী নিহত
</headline>
  <url>https://www.jagonews24.com/country/news/449296</url>
  <published_at>
</published_at>
  <category>খুন</category>
  <body>চট্টগ্রামের ফটিকছড়ি উপজেলার নারায়ণহাট রেঞ্জের হাসনাবাদ বিটে বনভূমি দখল করে অবৈধভাবে গড়ে তোলা বসতি উচ্ছেদ করতে গিয়ে দখলদারদের হামলায় আব্দুস ছালাম (৫০) নামে এক বনপ্রহরী নিহত হয়েছেন।বুধবার (৫ সেপ্টেম্বর) দুপুর সাড়ে ১২টার দিকে ভূজপুর থানার গভীর বনে এ ঘটনা ঘটে।ঘটনার সত্যতা নিশ্চিত করে ভূজপুর থানার ভারপ্রাপ্ত কর্মকর্তা (ওসি) বায়েছ আলম বলেন, ‘দীর্ঘদিন ধরে সংরক্ষিত বনাঞ্চলের কিছু অংশ দখল করে বসতি গড়ে তুলেছিল কিছু অবৈধ দখলদার। আজ হাসনাবাদ ফরেস্ট রেঞ্জের একদল বন কর্মকর্তা-কর্মচালী তাদের উচ্ছেদে অভিযান শুরু করেন। দখলদাররা তাদের ওপর বিভিন্ন ধরনের দেশি অস্ত্র নিয়ে হামলা করে। হামলায় গুরুতর আহত হয়ে বনপ্রহরী আব্দুস ছালাম মারা যান। খবর পেয়ে পুলিশ ঘটনার জন্য দায়ীদের গ্রেফতারে অভিযান শুরু করেছে।’তিনি জানান, নিহত বনপ্রহরী আব্দুস ছালামের মরদেহ উদ্ধার করে থানায় নিয়ে আসা হয়েছে।আবু আজাদ/বিএ</body>
</article>
