<article>
  <headline>
টাঙ্গাইলে কিশোরকে কুপিয়ে হত্যা
</headline>
  <url>https://www.jagonews24.com/country/news/426078</url>
  <published_at>
</published_at>
  <category>খুন</category>
  <body>টাঙ্গাইলে ফরিদুল ইসলাম (১৬) নামে এক কিশোরের মরদেহ উদ্ধার করেছে পুলিশ। মঙ্গলবার বেলা ১১টার দিকে সদর উপজেলার বেড়াবুচনা এলাকা থেকে মরদেহটি উদ্ধার করা হয়।নিহত ফরিদুল ইসলাম বেড়াবুচনা বৌবাজার এলাকার জুলহাস উদ্দিনের ছেলে। সে ব্যাটারিচালিত অটোরিকশা চালাতো। এ ঘটনায় জড়িত সন্দেহে দুইজনকে গ্রেফতার করেছে পুলিশ।এ বিষয়ে টাঙ্গাইল সদর মডেল থানার ভারপ্রাপ্ত কর্মকর্তা (ওসি) মো. সায়েদুর রহমান জানান, মঙ্গলবার সকালে বেড়াবুচনা এলাকার স্থানীয়রা একটি ধানখেতের ভেতরে মরদেহ দেখে পুলিশে খবর দেয়। পরে পুলিশ নিহতের মরদেহ উদ্ধার করে টাঙ্গাইল জেনারেল হাসপাতালে মর্গে প্রেরণ করে। এ ঘটনায় পুলিশ অভিযান চালিয়ে শুভ এবং আল আমিন নামে দুইজনকে গ্রেফতার করেছে।তিনি আরও বলেন, নিহতের মাথায় এবং কপালে বেশ কয়েকটি কোপের আঘাত রয়েছে। ধারণা করা হচ্ছে- তাকে কুপিয়ে হত্যা করা হয়েছে।আরিফ উর রহমান টগর/আরএআর/জেআইএম</body>
</article>
