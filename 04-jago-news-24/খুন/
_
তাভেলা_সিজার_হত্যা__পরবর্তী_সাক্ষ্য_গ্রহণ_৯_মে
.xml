<article>
  <headline>
তাভেলা সিজার হত্যা : পরবর্তী সাক্ষ্য গ্রহণ ৯ মে
</headline>
  <url>https://www.jagonews24.com/law-courts/news/423684</url>
  <published_at>
</published_at>
  <category>খুন</category>
  <body>ইতালির নাগরিক তাভেলা সিজার হত্যা মামলায় পরবর্তী সাক্ষ্য গ্রহণের জন্য ৯ মে দিন ধার্য করেছেন আদালত। ২৫ এপ্রিল ঢাকা মহানগর দায়রা জজ কামরুল হোসেন মোল্লার আদালতে মামলার সাক্ষ্য গ্রহণের জন্য দিন ধার্য ছিল।রাষ্ট্রপক্ষ কোনো সাক্ষী আদালতে হাজির করতে না পারায় সময়ের আবেদন দাখিল করেন। আদালত সময়ের আবেদন মঞ্জুর করে পরবর্তী সাক্ষ্য গ্রহণের জন্য ৯ মে দিন ধার্য করেন।আদালতের অতিরিক্ত পাবলিক প্রসিকিউটর তাপস কুমার পাল জাগো নিউজকে বিষয়টি নিশ্চিত করেছেন। ২০১৫ সালের ২৮ সেপ্টেম্বর সন্ধ্যায় রাজধানীর গুলশানে সন্ত্রাসীদের গুলিতে নিহত হন ইতালির নাগরিক তাভেলা সিজার। ২০১৬ সালের ২২ জুন সাবেক ওয়ার্ড কমিশনার এম এ কাইয়ুমসহ সাত জনের বিরুদ্ধে অভিযোগপত্র দেন মামলার তদন্ত কর্মকর্তা ডিবি পুলিশের পরিদর্শক গোলাম রাব্বানী। ২০১৬ সালের ২৫ অক্টোবর আসামিদের বিরুদ্ধে অভিযোগ গঠন করেন আদালত।আলোচিত এ মামলার অন্য আসামিরা হলেন- কাইয়ুমের ভাই আব্দুল মতিন, তামজিদ আহম্মেদ, রাসেল চৌধুরী, মিনহাজুল আরেফিন ওরফে ভাগ্নে রাসেল, ভাঙারি সোহেল ও শাখাওয়াত হোসেন।জেএ/এমআরএম/জেআইএম</body>
</article>
