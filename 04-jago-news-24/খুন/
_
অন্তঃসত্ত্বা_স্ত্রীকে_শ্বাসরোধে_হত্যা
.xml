<article>
  <headline>
অন্তঃসত্ত্বা স্ত্রীকে শ্বাসরোধে হত্যা
</headline>
  <url>https://www.jagonews24.com/country/news/387994</url>
  <published_at>
</published_at>
  <category>খুন</category>
  <body>ব্রাহ্মণবাড়িয়ায় পারিবারিক কলহের জের ধরে অন্তঃসত্ত্বা স্ত্রীকে শ্বাসরোধ করে হত্যার অভিযোগ উঠেছে স্বামীর বিরুদ্ধে। শনিবার ভোরে সদর উপজেলার ঘাটুরা থেকে রোজিনা বেগম (২০) নামে ওই গৃহবধূর মরদেহ উদ্ধার করে পুলিশ।এ ঘটনায় ঘাতক স্বামী সোনালী আহমেদকে আটক করা হয়েছে। তিনি জেলার নাসিরগর উপজেলার পূর্বভাগ গ্রামের শহিদ মিয়ার ছেলে।সদর মডেল থানা পুলিশের ভারপ্রাপ্ত কর্মকর্তা (ওসি) মো. নবীর হোসেন ঘটনার সত্যতা নিশ্চিত করে জাগো নিউজকে জানান, শুক্রবার রাতে ঘাটুরা এলাকার ভাড়া বাসায় পারিবারিক বিষয় নিয়ে রোজিনা ও সোনালীর মধ্যে বাকবিতণ্ডা হয়। এক পর্যায়ে রোজিনাকে মারধর করে শ্বাসরোধ করে হত্যা করে সোনালী।ওসি আরও জানান, স্থানীয়দের সহযোগিতায় সোনালীকে আটক করেছে পুলিশ। ভোরে নিহতের মরদেহ উদ্ধার করে জেলা সদর হাসপাতাল মর্গে পাঠানো হয়েছে। তবে এ ঘটনায় এখনো পর্যন্ত থানায় কেউ অভিযোগ দেয়নি।আজিজুল সঞ্চয়/এফএ/এমএস</body>
</article>
