<article>
  <headline>
হত্যা মামলার আসামিকে গলা কেটে হত্যা
</headline>
  <url>https://www.jagonews24.com/country/news/448989</url>
  <published_at>
</published_at>
  <category>খুন</category>
  <body>ঝিনাইদহের হরিণাকুণ্ডুতে তোয়াজ উদ্দিন মণ্ডল (৬০) নামে এক হত্যা মামলার আসামিকে গলা কেটে হত্যা করেছে দুর্বৃত্তরা। সোমবার রাত ১০টার দিকে উপজেলার মান্দিয়া ক্যানেলের পাশের হাওরের একটি কুঁড়েঘর থেকে তার মরদেহ উদ্ধার করে পুলিশ।নিহত তোয়াজ উদ্দিন মণ্ডল উপজেলার মান্দিয়া গ্রামের বাসিন্দা।হরিণাকুণ্ডু থানা পুলিশের ভারপ্রাপ্ত কর্মকর্তা (ওসি) মো. আসাদুজ্জামান মুন্সি জানান, নিহত তোয়াজ উদ্দিন মণ্ডল এক সময় চরমপন্থী দলের সদস্য ছিলেন। তিনি একটি হত্যা মামলার আসামি। তিন বছর আগে নিজ গ্রামের হক আলী নামে এক ব্যক্তিকে হত্যার পর মরদেহ যে স্থানে পুঁতে রাখা হয় সেই স্থানেই দুর্বৃত্তরা তাকে হত্যা করেছে।রঘুনাথপুর ইউনিয়ন পরিষদের চেয়ারম্যান রাসেল জানান, নিহত তোয়াজ উদ্দিন মণ্ডল মাছ ধরে জীবিকা নির্বাহ করে আসছিলেন। তার ছোট স্ত্রী ও ছেলে রাতের খাবার নিয়ে যাওয়ার পর হত্যার বিষয়টি জানাজানি হয়। পরে পুলিশ মরদেহ উদ্ধার করে।আরএআর/জেআইএম</body>
</article>
