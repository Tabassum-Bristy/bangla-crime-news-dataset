<article>
  <headline>
মহেশপুরে মাদক ব্যবসায়ীকে কুপিয়ে হত্যা
</headline>
  <url>https://www.jagonews24.com/country/news/431174</url>
  <published_at>
</published_at>
  <category>খুন</category>
  <body>ঝিনাইদহের মহেশপুর উপজেলার শ্যামকুড় গ্রামে ওয়াসিম (২৫) নামের এক ব্যক্তিকে কুপিয়ে হত্যা করেছে দুর্বত্তরা। এ ঘটনায় জড়িত সন্দেহে ওই গ্রামের আমছার মন্ডলের ছেলে কাবিলকে (২৪)আটক করা হয়েছে।নিহত ওয়াসিম একই উপজেলার অনন্তপুর গ্রামের ইদু ফকিরের ছেলে। ওয়াশিম দীর্ঘদিন যাবৎ মাদক ব্যবসা করতেন। তিনি কিছুদিন আগে মাদক মামলায় দুইবার জেল খেটেছেন বলে জানা গেছে।মহেশপুর থানার ওসি লস্কর জায়েদুল আহসান জানান, শুক্রবার রাত ২টার দিকে ওয়াসিম নামের এক ব্যক্তিকে শ্যামকুড় গ্রামের রাস্তার পাশে কুপিয়ে হত্যা করে দুর্বৃত্তরা। এ সময় স্থানীয়রা মরদেহ পড়ে থাকতে দেখে পুলিশকে খবর দিলে টহল পুলিশ সেটি উদ্ধার করে।কে বা কারা কেন এ হত্যাকাণ্ড ঘটিয়েছে তা পুলিশ জানাতে পারেনি। মরদেহটি মহেশপুর থানায় রাখা হয়েছে। মরদেহ ময়নাতদন্তের জন্য ঝিনাইদহ সদর হাসপাতাল মর্গে পাঠানোর প্রস্তুতি চলছে।আহমেদ নাসিম আনসারী/এফএ/জেআইএম</body>
</article>
