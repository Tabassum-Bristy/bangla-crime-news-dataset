<article>
  <headline>
চালককে হত্যার পর অটোরিকশা ছিনতাই
</headline>
  <url>https://www.jagonews24.com/country/news/474285</url>
  <published_at>
</published_at>
  <category>খুন</category>
  <body>রংপুরের বদরগঞ্জ উপজেলার একটি ঘাসের খামার থেকে জিয়াউর রহমান জিয়া (৩২) নামে এক অটোরিকশা চালকের মরদেহ উদ্ধার করেছে পুলিশ।বুধবার দুপুরে উপজেলার পৌর এলাকার বড়মিল সংলগ্ন খামার থেকে তার মরদেহ উদ্ধার করা হয়। নিহত জিয়া উপজেলার দামোদরপুর ইউনিয়নের হাটখোলাপাড়ার গোলাপ হোসেনের ছেলে।নিহতের পরিবার ও পুলিশ জানায়, মঙ্গলবার সন্ধ্যায় বাড়ি থেকে অটোরিকশা নিয়ে বের হন জিয়া। এরপর তিনি আর বাড়িতে ফেরেননি। বুধবার দুপুরে পৌরশহরের বড়মিল সংলগ্ন একটি ঘাসের খামারে তার মরদেহ দেখতে পায় স্থানীয়রা। পরে খবর পেয়ে ঘটনাস্থলে গিয়ে নিহতের মরদেহ উদ্ধার করে পুলিশ।বদরগঞ্জ থানা পুলিশের ভারপ্রাপ্ত কর্মকর্তা (ওসি) আনিছুর রহমান বলেন, নিহত অটোরিকশা চালকের মরদেহ উদ্ধার করা হয়েছে। প্রাথমিকভাবে ধারণা করা হচ্ছে, গলায় মাফলার পেঁচিয়ে অন্য কোথাও তাকে হত্যা করে দুর্বৃত্তরা মরদেহ ঘাসের খামারে ফেলে দিয়ে অটোরিকশা নিয়ে পালিয়ে যায়। ঘটনাস্থল থেকে বেশ কিছু আলামত উদ্ধার করা হয়েছে। যেগুলো হত্যাকাণ্ডে ব্যবহৃত হতে পারে।জিতু কবীর/এএম/জেআইএম</body>
</article>
