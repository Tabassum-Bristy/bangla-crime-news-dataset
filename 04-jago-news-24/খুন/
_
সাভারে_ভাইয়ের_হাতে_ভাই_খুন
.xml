<article>
  <headline>
সাভারে ভাইয়ের হাতে ভাই খুন
</headline>
  <url>https://www.jagonews24.com/country/news/505015</url>
  <published_at>
</published_at>
  <category>খুন</category>
  <body>সাভারের ভাকুর্তা ইউনিয়নের শ্যামলাসী এলাকায় নজরুল ইসলাম (৩০) নামের এক ব্যক্তিকে কুপিয়ে হত্যা করেছে তার সৎ ভাই। এ ঘটনায় আহত হয়েছেন আরও দুইজন। নিহতের মরদেহ ময়নাতদন্তের জন্য ঢাকা মেডিকেল কলেজ হাসপাতালে নেয়া হয়েছে। মঙ্গলবার মধ্যরাতে ভাকুর্তা ইউনিয়নের শ্যামলাসী বাহেরচর এলাকায় এ ঘটনা ঘটে।নিহত নজরুল ইসলাম ভাকুর্তা ইউনিয়নের বাহেরচর গ্রামের মৃত হাজী আব্দুল হামিদের ছেলে। এ ঘটনায় প্রধান অভিযুক্ত তার সৎভাই মাসুদুল আলম (৫০) ।  ঘটনার সত্যতা নিশ্চিত করে সাভার মডেল থানা পুলিশের উপ-পরিদর্শক (এসআই) তরিকুল ইসলাম জানান, জমি সংক্রান্ত বিষয় নিয়ে তাদের মাঝে পারিবারিক কলহের জেরে এ ঘটনা ঘটে থাকতে পারে। এ ঘটনায় এখনও থানায় কোনো মামলা হয়নি। অভিযোগ পেলে আইন অনুযায়ী ব্যবস্থা নেয়া হবে।আরএআর/এমএস</body>
</article>
