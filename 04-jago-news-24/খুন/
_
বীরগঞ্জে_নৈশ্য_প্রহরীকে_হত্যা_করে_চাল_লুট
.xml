<article>
  <headline>
বীরগঞ্জে নৈশ্য প্রহরীকে হত্যা করে চাল লুট
</headline>
  <url>https://www.jagonews24.com/country/news/415859</url>
  <published_at>
</published_at>
  <category>খুন</category>
  <body>দিনাজপুরের বীরগঞ্জে হাসকিং মিলের নৈশ্য প্রহরীকে হত্যা করে ১০০ বস্তা চাল লুট করে নিয়ে গেছে ডাকাতরা। শনিবার মধ্যরাতে বীরগঞ্জ উপজেলার ৮নং ভোগনগর ইউনিয়নের চাউলিয়া গ্রামে মা হাসকিং মিলে এ ঘটনা ঘটে।নিহত নৈশ্য প্রহরীর নাম নজু (৪৫)। তিনি ওই ইউনিয়নের ভাবকী গ্রামের আশরাফ আলীর ছেলে।জানা যায়, শনিবার মধ্যরাতে একদল ডাকাত প্রবেশ করে নৈশ্য প্রহরী নজুকে শ্বাসরোধ করে হত্যা করে। পরে মিল ঘরের তালা ভেঙে ঘরে মজুদ থাকা চালের মধ্যে ১০০ বস্তা চাল ট্রাকে করে লুট করে নিয়ে যায়। রোববার সকালে মিলের অন্যান্য শ্রমিকরা কাজে এসে নৈশ্য প্রহরীকে মৃত অবস্থায় দেখতে পেয়ে মিল মালিককে খবর দেন।মিলের মালিক আবুল হোসেন ঘটনা নিশ্চিত করে জানান, নৈশ্য প্রহরী নজুকে শ্বাসরোধ করে হত্যা করে মিলের গেটে ট্রাক লাগিয়ে চাল নিয়ে গেছে ডাকাতরা।বীরগঞ্জ থানার ওসি আবু আক্কাছ আহম্মেদ জানান, প্রাথমিকভাবে ধারণা করা হচ্ছে তাকে শ্বাসরোধ করে হত্যা করা হয়েছে। মিলের ক্ষয়ক্ষতি এই মুহূর্তে বলা সম্ভব নয়।এমদাদুল হক মিলন/এফএ/এমএস</body>
</article>
