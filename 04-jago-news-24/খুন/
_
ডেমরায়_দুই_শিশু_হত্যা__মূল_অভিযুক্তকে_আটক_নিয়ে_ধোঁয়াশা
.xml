<article>
  <headline>
ডেমরায় দুই শিশু হত্যা : মূল অভিযুক্তকে আটক নিয়ে ধোঁয়াশা
</headline>
  <url>https://www.jagonews24.com/national/news/473997</url>
  <published_at>
</published_at>
  <category>খুন</category>
  <body>রাজধানীর ডেমরার একটি বাড়ি থেকে দুই শিশুর মরদেহ উদ্ধারের ঘটনায় মূল অভিযুক্ত মোস্তফাকে আটক করা নিয়ে ধোঁয়াশা তৈরি হয়েছে। নিহত শিশু দোলার পরিবার দাবি করেছে, মোস্তফাকে আটক করা হয়েছে। তবে আটকের বিষয়টি অস্বীকার করেছে পুলিশ।নিহত শিশু দোলার মামা মো. হাসান জাগো নিউজকে বলেন, ‘আমরা থানায় গিয়েছিলাম। সেখানে মোস্তফাকে দেখেছি। গতকাল (সোমবার) রাতে যাত্রাবাড়ী থানাধীন শেখদি এলাকা থেকে মোস্তফার শ্যালক (স্ত্রীর বড় ভাই) তাকে ধরে থানায় দিয়ে আসেন। রাতেই ওসির রুমে তাকে জিজ্ঞাসাবাদ করা হয়। সেসময় আমরা থানাতেই ছিলাম।’তবে ডেমরা থানার ওসি সিদ্দিকুর রহমান আটকের বিষয়টি অস্বীকার করে বলেন, ‘এ ধরনের কোনো খবর থাকলে আমি আপনাদের জানাব। তাকে ধরতে অভিযান চলছে।’এর আগে সোমবার (৭ জানুয়ারি) রাতে ডেমরার কোনাপাড়ার শাহজালাল রোডের ‘নাসিমা ভিলা’ থেকে নুসরাত জাহান (৪) ও ফারিয়া আক্তার দোলা (৫) নামে দুই শিশুর মরদেহ উদ্ধার করে পুলিশ। সোমবার দুপুর থেকে নিখোঁজ ছিল তারা।এ ঘটনায় মূল অভিযুক্ত মোস্তফার স্ত্রী ও শ্যালককে জিজ্ঞাসাবাদের জন্য আটক করেছে পুলিশ।এআর/এমবিআর/আরআইপি</body>
</article>
