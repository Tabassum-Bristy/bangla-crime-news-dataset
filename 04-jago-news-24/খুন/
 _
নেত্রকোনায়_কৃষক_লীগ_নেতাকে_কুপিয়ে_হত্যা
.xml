<article>
  <headline>
নেত্রকোনায় কৃষক লীগ নেতাকে কুপিয়ে হত্যা
</headline>
  <url>https://www.jagonews24.com/country/news/466109</url>
  <published_at>
 </published_at>
  <category>খুন</category>
  <body>নেত্রকোনা সদর উপজেলার রাজুর বাজার এলাকায় জেলা কৃষক লীগের সদস্য এ কে এম মাসুদ ফারুককে (৫২) কুপিয়ে হত্যা করেছে দুর্বৃত্তরা। বৃহস্পতিবার সন্ধ্যায় এ ঘটনা ঘটে।নিহত ফারুক সদর উপজেলার পৌর এলাকার বাহিরচাপড়া গ্রামের মৃত আবদুল মুকিতের ছেলে। তিনি একজন ঠিকাদারি ব্যবসায়ী ছিলেন।স্থানীয় সূত্রে জানা গেছে, নেত্রকোনা পৌর শহরের বালুয়াখালী এলাকার এ কে এম মাসুদ ফারুকের ছেলে স্বাধীনের (১৫) সঙ্গে দুই সপ্তাহ আগে একই এলাকার সবুজ মিয়ার ছেলে নয়নের (১৫) হাতাহাতির ঘটনা ঘটে। এ নিয়ে সবুজ ও তার ছেলের বিরুদ্ধে নেত্রকোনা থানায় মামলা করেন ফারুক।এরই জের ধরে আজ সন্ধ্যায় রাজুর বাজার এলাকায় ফারুকের ব্যবসায়িক চেম্বারের সামনে প্রতিপক্ষের লোকজন তাকে কুপিয়ে হত্যা করে। পরে খবর পেয়ে পুলিশ তার মরদেহ উদ্ধার করে ময়নাতদন্তের জন্য নেত্রকোনা আধুনিক সদর হাসপাতাল মর্গে পাঠায়।নেত্রকোনার পুলিশ সুপার জয়দেব চৌধুরী জানান, এ ঘটনায় জড়িতদের গ্রেফতারে পুলিশ চেষ্টা চালিয়ে যাচ্ছে।কামাল হোসাইন/আরএআর/বিএ</body>
</article>
