<article>
  <headline>
বন্ধুর ছুরিকাঘাতে স্কুলছাত্র নিহত
</headline>
  <url>https://www.jagonews24.com/country/news/483517</url>
  <published_at>
</published_at>
  <category>খুন</category>
  <body>সিলেটে বন্ধুর ছুরিকাঘাতে শাহেদ আহমদ (১৬) নামে এক স্কুলছাত্র খুন হয়েছে। রোববার (২৪ ফেব্রুয়ারি) রাত ৮টার দিকে নগরের হাউজিং এস্টেট এলাকায় এ হত্যাকাণ্ডের ঘটনা ঘটে। নিহত শাহেদ নগরের চৌকিদেখি এলাকার মৃত আব্দুল খালিকের ছেলে ও ব্রিটিশ বাংলাদেশ ইন্টারন্যাশনাল স্কুলের নবম শ্রেণির ছাত্র। সে ছাত্রলীগের রাজনীতির সঙ্গেও সম্পৃক্ত ছিল বলে জানা গেছে। সিলেট মহানগর পুলিশের অতিরিক্ত উপ-কমিশনার (মিডিয়া) জেদান আল মুসা জানান, রাত আটটার দিকে  দিকে শাহেদ ও তার বন্ধুরা মিলে হাউজিং এস্টেট গেটে বসে আড্ডা দিচ্ছিল। এ সময় কথা কাটাকাটির একপর্যায়ে শাহেদের বন্ধু লিমন ও তার সহযোগীরা শাহেদকে ছুরিকাঘাত করে পালিয়ে যায়। গুরুতর আহতাবস্থায় স্থানীয়রা তাকে উদ্ধার করে সিলেট এমএজি ওসমানি মেডিকেল কলেজ হাসপাতালে নিয়ে গেলে জরুরি বিভাগের চিকিৎসকরা মৃত ঘোষণা করেন। তিনি বলেন, নিহতের বুকে ও পেটে একাধিক আঘাতের চিহৃ রয়েছে। মরদেহের সুরতহাল প্রতিবেদন তৈরি করে ময়নাতদন্তের জন্য মরদেহ ওসমানি হাসপাতালের মর্গে রাখা হয়েছে। এ ছাড়া ঘাতকদের চিহিৃত করে গ্রেফতারে পুলিশের একাধিক দল মাঠে রয়েছে। ছামির মাহমুদ/এসআর</body>
</article>
