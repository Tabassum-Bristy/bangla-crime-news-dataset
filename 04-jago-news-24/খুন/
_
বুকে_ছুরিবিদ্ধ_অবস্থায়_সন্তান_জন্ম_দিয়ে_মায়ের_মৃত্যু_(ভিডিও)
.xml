<article>
  <headline>
বুকে ছুরিবিদ্ধ অবস্থায় সন্তান জন্ম দিয়ে মায়ের মৃত্যু (ভিডিও)
</headline>
  <url>https://www.jagonews24.com/international/news/510840</url>
  <published_at>
</published_at>
  <category>খুন</category>
  <body>যুক্তরাজ্যের দক্ষিণ লন্ডনের পুলিশের কাছে ফোন আসে শনিবার রাতে। সেই ফোন পেয়ে দক্ষিণ লন্ডনের অদূরে ক্রোইডন এলাকার একটি আবাসন এলাকায় পৌঁছায় পুলিশ। সেখানে গিয়ে পুলিশ এক গর্ভবতী নারীকে বুকে ছুরিবিদ্ধ অবস্থায় পড়ে থাকতে দেখে। ওই নারীর সন্তানকে বাঁচানোর জন্য প্যারামেডিক পদ্ধতিতে জন্ম দেয়া হয়।এরপরই হার্ট অ্যাটাকে মারা যান তিনি। জন্মের পর ওই নবজাতককে নিয়ে যাওয়া হয় হাসপাতালে। আশঙ্কাজনক অবস্থায় হাসপাতালে ভর্তি রয়েছে সে।মৃত ২৬ বছর বয়সী ওই নারীর নাম কেলি মেরি ফবরেলে। তিনি প্রায় ৮ মাসের গর্ভবতী ছিলেন বলে পুলিশের বিবৃতিতে জানানো হয়েছে। লন্ডন পুলিশের কর্মকর্তা মিক নর্ম্যান বলেছেন, ‘ভয়ঙ্কর এই ঘটনায় তরুণী মা মারা গেছেন এবং তার শিশুটির অবস্থাও খারাপ।’এই ঘটনায় জড়িত সন্দেহে দু’জনকে গ্রেফতার করেছে পুলিশ। তবে গ্রেফতারকৃতদের নাম পরিচয় এখনো প্রকাশ করা হয়নি। গর্ভবতী নারীকে ছুরিকাঘাতে হত্যার এ ঘটনায় তদন্ত করছে পুলিশ।আরও পড়ুন &gt; চিকিৎসক বললেন মৃত, দাফনের আগে জেগে উঠলেন যুবকএসআইএস/জেআইএম</body>
</article>
