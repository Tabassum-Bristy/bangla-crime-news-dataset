<article>
  <headline>
পাওনা টাকা চাইতে গিয়ে যুবক খুন
</headline>
  <url>https://www.jagonews24.com/country/news/503785</url>
  <published_at>
</published_at>
  <category>খুন</category>
  <body>জয়পুরহাটের পাঁচবিবি রেলস্টেশন এলাকায় পাওনা টাকা চাওয়াকে কেন্দ্র করে প্রতিপক্ষের ছুরিকাঘাতে রনি হোসেন (২০) নামে এক যুবক নিহত হয়েছেন। বৃহস্পতিবার সকালে চিকিৎসাধীন অবস্থায় তার মৃত্যু হয়। এর আগে বুধবার দিবাগত রাতে ছুরিকাঘাতে আহত রনিকে রংপুর মেডিকেল কলেজ হাসপাতালে ভর্তি করা হয়।নিহত রনি হোসেন পাঁচবিবি উপজেলার বালিঘাটা গ্রামের আহাত আলীর ছেলে।এলাকাবাসী ও পুলিশ জানায়, বুধবার রাতে রনি হোসেন কয়েকজন যুবকের কাছ থেকে পাওনা টাকা চাইতে গেলে পাঁচবিবি রেলস্টেশন এলাকায় ওই যুবকদের সঙ্গে তার কথা কাটাকাটি হয়। এর একপর্যায়ে তারা রনিকে এলোপাতাড়ি ছুরিকাঘাত করে পালিয়ে যায়। স্থানীয়রা গুরুতর আহত রনিকে উদ্ধার করে জয়পুরহাট আধুনিক জেলা হাসপাতালে ভর্তি করেন। অবস্থার অবনতি হওয়ায় তাকে রাতেই রংপুর মেডিকেল কলেজ হাসপাতালে স্থানান্তর করা হয়। সেখানেই চিকিৎসাধীন অবস্থায় রনি মারা যান।পাঁচবিবি থানা পুলিশের ভারপ্রাপ্ত কর্মকর্তা (ওসি) বজলার রহমান বিষয়টি নিশ্চিত করে জানান, এ ঘটনায় মামলার প্রস্তুতি চলছে।রাশেদুজ্জামান/আরএআর/পিআর</body>
</article>
