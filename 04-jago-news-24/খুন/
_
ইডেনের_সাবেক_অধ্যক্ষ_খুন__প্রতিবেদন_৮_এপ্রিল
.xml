<article>
  <headline>
ইডেনের সাবেক অধ্যক্ষ খুন : প্রতিবেদন ৮ এপ্রিল
</headline>
  <url>https://www.jagonews24.com/law-courts/news/486744</url>
  <published_at>
</published_at>
  <category>খুন</category>
  <body>রাজধানীর ইডেন কলেজের সাবেক অধ্যক্ষ মাহফুজা চৌধুরী পারভীনকে হত্যার অভিযোগে করা মামলায় তদন্ত প্রতিবেদন দাখিলের জন্য আগামী ৮ এপ্রিল দিন ধার্য করেছেন আদালত।সোমবার মামলার তদন্ত প্রতিবেদন দাখিলের দিন ধার্য ছিল। কিন্তু মামলার তদন্তকারী কর্মকর্তা প্রতিবেদন দাখিল না করায় ঢাকা মহানগর হাকিম সাইদুজ্জামান শরীফ নতুন এ দিন ধার্য করেন।১০ ফেব্রুয়ারি বিকেলে রাজধানীর এলিফ্যান্ট রোডে সুকন্যা টাওয়ারে নিজ বাসা থেকে মাহফুজা চৌধুরী পারভীনের মরদেহ উদ্ধার করে পুলিশ। পুলিশের ধারণা, তাকে হত্যা করা হয়েছে। পরদিন সকালে পলাতক দুই গৃহপরিচারিকা রুমা ওরফে রেশমা ও রিক্তা আক্তার ওরফে স্বপ্নাসহ তিনজনকে আসামি করে নিউমার্কেট থানায় মামলা করেন মাহফুজা চৌধুরীর স্বামী ইসমত কাদের গামা।মামলার পর স্বপ্না, রেশমা ও তাদের জোগানদাতা রুনু বেগম ওরফে রাকিবের মাকে গ্রেফতার করে রিমান্ডে নেয় পুলিশ। এর মধ্যে স্বপ্না ও রেশমা হত্যার দায় স্বীকার করে জবানবন্দি দিয়েছেন। বর্তমানে কারাগারে তিনজন।জেএ/এমএসএইচ/পিআর</body>
</article>
