<article>
  <headline>
মসজিদে শিশুর মরদেহ উদ্ধারের ঘটনায় গ্রেফতার ৩
</headline>
  <url>https://www.jagonews24.com/national/news/492854</url>
  <published_at>
</published_at>
  <category>খুন</category>
  <body>রাজধানীর ডেমরা এলাকায় একটি মসজিদ থেকে বস্তাবন্দি শিশু মনিরের (৮) মরদেহ উদ্ধারের রহস্য উন্মোচন করেছে পুলিশ। এ ঘটনায় জড়িত তিনজনকে গ্রেফতার করেছে ডেমরা থানা পুলিশ। মঙ্গলবার (৯ এপ্রিল) দিনগত রাতে তাদেরকে গ্রেফতার করা হয়।ডিএমপির অতিরিক্ত উপ-কমিশনার (এডিসি) ওবায়দুর রহমান জাগো নিউজকে বিষয়টি নিশ্চিত করেছেন। তিনি জানান, শিশু মনির হত্যাকাণ্ডের রহস্য উন্মোচন করেছে পুলিশ। এ ঘটনায় জড়িত তিনজনকে গ্রেফতার করা হয়েছে। এ বিষয়ে ডিএমপি মিডিয়া সেন্টারে সংবাদ সম্মেলনে বিস্তারিত জানানো হবে।গত সোমবার (৮ এপ্রিল) বিকেলে ডেমরার ডগাইর নতুনপাড়া এলাকার নুর ই আয়েশা জামে মসজিদের ভেতর থেকে বস্তাবন্দি অবস্থায় শিশু মনির হোসেনের (৮) মরদেহ উদ্ধার করে পুলিশ। স্থানীয় নূরে মদীনা মাদরাসার শিশুশ্রেণির ছাত্র মনির আগের দিন রোববার (৭ এপ্রিল) থেকে নিখোঁজ ছিল।এআর/আরএস/জেআইএম</body>
</article>
