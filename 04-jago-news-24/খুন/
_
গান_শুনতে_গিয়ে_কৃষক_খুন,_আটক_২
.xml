<article>
  <headline>
গান শুনতে গিয়ে কৃষক খুন, আটক ২
</headline>
  <url>https://www.jagonews24.com/country/news/336256</url>
  <published_at>
</published_at>
  <category>খুন</category>
  <body>সিরাজগঞ্জের সলঙ্গায় আব্দুল মোতালেব (৬৫) নামে এক কৃষককে শ্বাসরোধে হত্যা করেছে দুর্বৃত্তরা। এ ঘটনায় জড়িত সন্দেহে সহোদরকে আটক করেছে পুলিশ।বুধবার বেলা সাড়ে ১১টার দিকে সলঙ্গা থানার ঘুড়কা ইউনিয়নের চক গোবিন্দপুর এলাকা থেকে পুলিশ নিহতের মরদেহ উদ্ধার করে।মঙ্গলবার রাতের কোনো এক সময় মোতালেবকে হত্যা করে পাশের বাড়ির খড়ের গাদার কাছে ফেলে রেখে পালিয়ে যায় দুর্বৃত্তরা।নিহত আব্দুল মোতালেব (৬৫) ঘুড়কা ইউনিয়নের জঞ্জালীপাড়া গ্রামের মৃত আব্দুর হক খানের ছেলে। আটকরা হলেন চকগোবিন্দপুর গ্রামের চাঁদ আলীর ছেলে রবিউল ও মমিন।সলঙ্গা থানা পুলিশের ভারপ্রাপ্ত কর্মকর্তা (ওসি) আব্দুর রফিক নিহতের স্বজনদের বরাত দিয়ে জানান, রাতে বাড়ির পাশে বাউল গান শুনতে গিয়ে আব্দুল মোতালেব আর বাড়ি ফেরেননি। পরিবারের লোকজন তাকে অনেক খোঁজাখুঁজির পর বুধবার সকালে একই গ্রামের চাঁদ আলীর বাড়ির পেছনে খড়ের গাদার পাশে তার মরদেহ দেখতে পুলিশে খবর দেয় স্থানীয়রা। খবর পেয়ে পুলিশ ঘটনাস্থলে পৌঁছে নিহতের মরদেহ উদ্ধার করে ময়নাতদন্তের জন্য সিরাজগঞ্জ জেনারেল হাসপাতাল মর্গে পাঠায়।ওসি আরও জানান, ধারণা করা হচ্ছে ওই কৃষককে শ্বাসরোধে হত্যা করা হয়েছে। তবে ময়নাতদন্ত রিপোর্ট না পাওয়া পর্যন্ত বিস্তারিত বলা যাচ্ছে না। নিহতের স্বজনদের অভিযোগের প্রেক্ষিতে জড়িত সন্দেহে পুলিশ জিজ্ঞাসাবাদের জন্য চাঁদ আলীর দুই ছেলে রবিউল ও মমিনকে আটক করেছে। এ ঘটনায় মামলার প্রস্তুতি চলছে বলেও জানান ওসি।ইউসুফ দেওয়ান রাজু/এএম/জেআইএম</body>
</article>
