<article>
  <headline>
ছোট ভাইকে খুন করে থানায় বড় ভাই
</headline>
  <url>https://www.jagonews24.com/country/news/489905</url>
  <published_at>
</published_at>
  <category>খুন</category>
  <body>পারিবারিক বিরোধের জেরে চুয়াডাঙ্গায় ছোট ভাইকে কুপিয়ে হত্যা করেছে আপন বড় ভাই। মঙ্গলবার রাতে চুয়াডাঙ্গা সদর উপজেলার শাহাপুর গ্রামে এ হত্যাকাণ্ড ঘটে। নিহত সুজন আলীর (২৭) মরদেহ উদ্ধার করে চুয়াডাঙ্গা সদর হাসপাতাল মর্গে প্রেরণ করেছে পুলিশ। ঘটনার পর ঘাতক বড় ভাই আব্দুল কাদের সদর থানায় আত্মসমর্পণ করেছেন।পুলিশ ও স্থানীয়রা জানান, চুয়াডাঙ্গা সদর উপজেলার শাহাপুর গ্রামে আব্দুল হাকিমের দুই ছেলে আব্দুল কাদের ও সুজন আলী মঙ্গলবার রাত ৯টার দিকে বিরোধে জড়িয়ে পড়ে। এক পর্যায়ে বড় ভাই কাদের ধারাল অস্ত্র দিয়ে ছোট ভাই সুজনকে কোপাতে থাকে। এতে ঘটনাস্থলেই নিহত হয় সুজন।চুয়াডাঙ্গা সদর থানার ওসি দেলোয়ার হোসেন খাঁন বলেন, রাতে দুই ভাই বিবাদে জড়িয়ে পড়ে। এক পর্যায়ে বড় ভাই ধারাল অস্ত্র দিয়ে ছোট ভাইকে কোপাতে থাকে। এতে ঘটনাস্থলেই নিহত হয় সুজন। অবস্থা বেগতিক দেখে পালিয়ে যায় আব্দুল কাদের। এর দুই ঘণ্টা পর নিজেই সদর থানায় এসে আত্মসমর্পণ করে।খবর পেয়ে চুয়াডাঙ্গা সদর থানা পুলিশ রাত ১১টার দিকে ঘটনাস্থল থেকে নিহতের মরদেহ উদ্ধার করে চুয়াডাঙ্গা সদর হাসপাতাল মর্গে প্রেরণ করে।সালাউদ্দিন কাজল/বিএ</body>
</article>
