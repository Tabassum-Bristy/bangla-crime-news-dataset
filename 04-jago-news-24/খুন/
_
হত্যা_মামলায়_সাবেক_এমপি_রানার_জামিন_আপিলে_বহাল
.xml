<article>
  <headline>
হত্যা মামলায় সাবেক এমপি রানার জামিন আপিলে বহাল
</headline>
  <url>https://www.jagonews24.com/law-courts/news/491016</url>
  <published_at>
</published_at>
  <category>খুন</category>
  <body>মুক্তিযোদ্ধা ফারুক হত্যা মামলায় টাঙ্গাইল-৩ আসনের সরকারদলীয় সাবেক এমপি আমানুর রহমান খান রানাকে হাইকোর্টের দেয়া জামিন বহাল রেখেছেন সুপ্রিম কোর্টের আপিল বিভাগ।সোমবার প্রধান বিচারপতি সৈয়দ মাহমুদ হোসেনের নেতৃত্বাধীন আপিল বিভাগের বেঞ্চ এ আদেশ দেন। আদালতে আজ রানার পক্ষে শুনানি করেন আইনজীবী মনসুরুল হক চৌধুরী। সঙ্গে ছিলেন আইনজীবী আতাউল গণি। রাষ্ট্রপক্ষে ছিলেন ডেপুটি অ্যাটর্নি জেনারেল ড. মো. বশির উল্লাহ।এর আগে গত ১৪ মার্চ এ মামলায় তাকে ৬ মাসের জামিন দিয়েছিলেন হাইকোর্ট। পরে জামিন স্থগিত চেয়ে আবেদন করে রাষ্ট্রপক্ষ। আজ এ আবেদনের ওপর শুনানি হয়।২০১৩ সালের জানুয়ারিতে টাঙ্গাইল জেলা আওয়ামী লীগের নেতা মুক্তিযোদ্ধা ফারুক আহমেদের গুলিবিদ্ধ মরদেহ কলেজপাড়া এলাকায় তার বাসার কাছ থেকে উদ্ধার করে পুলিশ। এ ঘটনায় নিহতের স্ত্রী নাহার আহমেদ বাদী হয়ে অজ্ঞাত পরিচয় ব্যক্তিদের আসামি করে টাঙ্গাইল সদর থানায় মামলা করেন। এমপি আমানুর রহমান খান রানা বর্তমানে কারাগারে আছেন।এফএইচ/জেডএ/আরআইপি</body>
</article>
