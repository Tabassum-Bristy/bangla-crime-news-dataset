<article>
  <headline>
পলিথিনে মিলল হাত-পা ও মাথাবিহীন লাশ
</headline>
  <url>https://www.jagonews24.com/country/news/485756</url>
  <published_at>
</published_at>
  <category>খুন</category>
  <body>খুলনা মহানগরীর শেরে বাংলা রোড থেকে হাত, পা ও মাথাবিহীন অজ্ঞাত এক পুরুষের মরদেহ উদ্ধার করেছে পুলিশ। বৃহস্পতিবার সকাল সাড়ে ১০টার দিকে মহানগরীর শেরে বাংলা রোডের বলাকা ক্লাবের বিপরীতে রাস্তা থেকে পলিথিন মোড়ানো মরদেহটি উদ্ধার করা হয়।এলাকাবাসী জানায়, সকালে অনেকেই দেখেছেন পলিথিনটি ফেলে যেতে। তবে তাতে লাশ ছিল কিনা সেটা বোঝা যায়নি।খুলনা মেট্রোপলিটন পুলিশের এডিসি (সাউথ) এসএম শাকিলুজ্জামান বলেন, সকালে স্থানীয়দের কাছ থেকে খবর পেয়ে ঘটনাস্থলে গিয়ে পলিথিন মোড়ানো মরদেহটি উদ্ধার করা হয়। প্রাথমিকভাবে ধারণা করা হচ্ছে কে বা কারা তাকে হত্যার পর মৃতদেহটি এখানে ফেলে দিয়েছে। মরদেহের মাথা, দুই পা ও দুই হাত নেই। তিনি জানান, মরদেহটি উদ্ধার করে ময়নাতদন্তের জন্য খুলনা মেডিকেল কলেজ হাসপাতালের মর্গে পাঠানো হয়েছে। তদন্ত করে বিস্তারিত খতিয়ে দেখা হচ্ছে।আলমগীর হান্নান/এফএ/জেআইএম</body>
</article>
