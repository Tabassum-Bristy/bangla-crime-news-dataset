<article>
  <headline>
আদনানের রিমান্ড চান নিহত তাসফিয়ার বাবা
</headline>
  <url>https://www.jagonews24.com/country/news/428723</url>
  <published_at>
</published_at>
  <category>খুন</category>
  <body>আলোচিত তাসফিয়া হত্যার রহস্য উদঘাটনে এ ঘটনায় অভিযুক্ত প্রধান আসামি আদনান মির্জার পুলিশ রিমান্ড দাবি করেছেন নিহতের বাবা মোহাম্মদ আমিন।সোমবার চট্টগ্রাম প্রেস ক্লাবে আয়োজিত সংবাদ সম্মেলনে তিনি এ দাবি করেন।লিখিত বক্তব্য মোহাম্মদ আমিন বলেন, ‘কিছু চিহ্নিত নরপশু মধ্যযুগীয় কায়েদায় নৃশংসভাবে হত্যা করেছে তাসফিয়াকে। এ ঘটনায় অভিযুক্ত প্রধান আসামি আদনান মির্জাকে গ্রেফতার করে জিজ্ঞাসাবাদের জন্য পুলিশ রিমান্ড চাইলেও আদালত আসামির বয়স বিবেচনায় সংশোধনাগারে পাঠিয়ে দেন। যা হত্যার রহস্য উদঘাটনকে বাধাগ্রস্ত করছে।’‘অপরাধীদের বয়স বিবেচনা না করে তাদের অপরাধ বিবেচনা করে পুনরায় রিমান্ড মঞ্জুর করে ঘটনার প্রকৃত রহস্য উদঘাটনের সুযোগ দিন। তাই গ্রেফতার আদনানের পুনরায় রিমান্ডের আবেদন জানিয়ে আদালতের কাছে অনুরোধ করছি’ বলেন মোহাম্মদ আমিন।তিনি আরও বলেন, ‘নারকীয় হত্যাকাণ্ডের বিচার কাজ নির্ভর করছে ভিসেরা রিপোর্টের উপর। তাই এই রিপোর্ট যেন সুষ্ঠু ও নিরপেক্ষ হয় তার জন্য প্রশাসনের আন্তরিকতা ও সহযোগিতা কামনা করি।’সংবাদ সম্মেলনে ‘নিহত’ তাসফিয়ার বাবা মোহাম্মদ আমিন ছাড়াও পরিবারের অন্যান্য সদস্যরাও উপস্থিত ছিলেন।গত ২ মে সানশাইন গ্রামার স্কুলের নবম শ্রেণির ছাত্রী তাসফিয়ার মরদেহ পাওয়া যায় পতেঙ্গার নেভাল এলাকায়। ৩ মে তাসফিয়ার বাবা মোহাম্মদ আমিন পতেঙ্গা থানায় গণধর্ষণের পর হত্যার অভিযোগ এনে আদনান মির্জাকে প্রধান আসামি করে একটি হত্যা মামলা করেন। এতে আরও ৬ জনকে আসামি করা হয়।ঘটনার দিন সন্ধ্যায় নগরের খুলশী থানার জালালাবাদ হাউজিং সোসাইটি এলাকা থেকে পুলিশ অভিযান চালিয়ে তাসফিয়ার বন্ধু আদনান মির্জাকে আটক করে। আটক আদনান মির্জা বাংলাদেশ এলিমেন্টারি স্কুলের নবম শ্রেণির ছাত্র এবং ব্যবসায়ী ইস্কান্দার মির্জার ছেলে।আবু আজাদ/জেএইচ/জেআইএম</body>
</article>
