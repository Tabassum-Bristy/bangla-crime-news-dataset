<article>
  <headline>
একরাম হত্যা : সাফাই সাক্ষীর সাক্ষ্যের দিন ধার্য
</headline>
  <url>https://www.jagonews24.com/country/news/373537</url>
  <published_at>
</published_at>
  <category>খুন</category>
  <body>ফেনীর আলোচিত ফুলগাজী উপজেলার সাবেক চেয়ারম্যান ও আওয়ামী লীগ নেতা একরামুল হক একরাম হত্যা মামলার সাক্ষীদের সাক্ষ্যগ্রহণ শেষ হয়েছে।একই সঙ্গে আসামিদের পক্ষে সাফাই সাক্ষীর সাক্ষ্যের জন্য ২৮ নভেম্বর দিন ধার্য করেছেন আদালত। রোববার বিকেলে জেলা ও দায়রা জজ আমিনুল হকের আদালত এ দিন ধার্য করেন।জজ আদালতের রাষ্ট্রপক্ষের আইনজীবী (পিপি) হাফেজ আহাম্মদ এসব তথ্য নিশ্চিত বলেন, একরাম হত্যা মামলায় ৫৯ জন সাক্ষীর মধ্যে এ পর্যন্ত ৫০ জন সাক্ষীর সাক্ষ্যগ্রহণ ও জেরা সম্পন্নের মধ্য দিয়ে এই মামলার সাক্ষ্যগ্রহণ শেষ হয়।২০১৪ সালের ২০ মে ফেনী শহরের একাডেমি এলাকায় প্রকাশ্য দিবালোকে চেয়ারম্যান একরামুল হককে গাড়ির গতিরোধ করে কুপিয়ে, গুলি করে ও গাড়িসহ পুড়িয়ে হত্যা করা হয়।এ ঘটনায় চেয়ারম্যান একরামুল হকের ভাই রেজাউল হক জসিম বাদী হয়ে বিএনপি নেতা মাহতাব উদ্দিন চৌধুরী ওরফে মিনার চৌধুরীসহ অজ্ঞাত ৩০-৩৫ জনকে আসামি করে ফেনী সদর মডেল থানায় হত্যা মামলা করেন।জহিরুল হক মিলু/এএম/জেআইএম</body>
</article>
