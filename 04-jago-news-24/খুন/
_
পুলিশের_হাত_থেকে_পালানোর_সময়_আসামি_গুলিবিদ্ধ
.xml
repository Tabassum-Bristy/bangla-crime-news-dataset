<article>
  <headline>
পুলিশের হাত থেকে পালানোর সময় আসামি গুলিবিদ্ধ
</headline>
  <url>https://www.jagonews24.com/country/news/486647</url>
  <published_at>
</published_at>
  <category>খুন</category>
  <body>সিরাজগঞ্জের উল্লাপাড়ায় পুলিশের হাত থেকে হাতকড়াসহ পালানোর সময় ভ্যানচালক তারা তালুকদার হত্যা মামলার আসামি রিপন শেখ গুলিবিদ্ধ হয়েছেন।রোববার গভীর রাতে এ ঘটনা ঘটে। রিপন শেখ সদর উপজেলার বাঐতারা গ্রামের ফরিদ শেখের ছেলে।উল্লাপাড়া থানা পুলিশের উপ-পরিদর্শক (এসআই) আব্দুল মতিন জানান, শনিবার রাতে উপজেলার মনিরপুর এলাকায় তারা তালুকদার নামে এক অটোভ্যানের চালককে ছুরিকাঘাতে হত্যার পর ভ্যানটি নিয়ে পালিয়ে যাওয়ার চেষ্টা করে চার ছিনতাইকারী। এ সময় স্থানীয়রা রিপনসহ দুজনকে আটক করে গণপিটুনি দিলেও বাকি দু’জন পালিয়ে যায়।খবর পেয়ে রোববার সকালে জনতার হাতে আটক দুই ছিনতাইকারীকে থানা হেফাজতে নিয়ে আসে এবং নিহতের মরদেহের ময়নাতদন্তের জন্য সদর হাসপাতাল মর্গে পাঠায় পুলিশ। আটক অপরজন হলেন শাহজাদপুর উপজেলার ফরহাদ হোসেনের ছেলে তানভীর হোসেন জীবন (১৬)।এ ঘটনায় নিহত তারা তালুকদারের ভাই জোসনা তালুকদার বাদী হয়ে চার জনের নাম উল্লেখসহ অজ্ঞাতনামা বেশ কয়েকজনের নামে হত্যা মামলা দায়ের করেন। সেই মামলার আসামি রিপনের দেয়া তথ্যের ভিত্তিতে সোমবার রাতে বাকি দুই আসামিকে গ্রেফতারে বিভিন্ন এলাকায় অভিযান চালায় পুলিশ। অভিযানিক দলটি পুকুরপাড় এলাকায় পৌঁছালে হ্যান্ডকাপসহ পালানোর চেষ্টা করে রিপন।পরে পুলিশ পেছন থেকে গুলি করলে হাঁটুতে গুলি লেগে আহত হন তিনি। রাতেই তাকে সিরাজগঞ্জ ২৫০ শয্যা বিশিষ্ট বঙ্গমাতা শেখ ফজিলাতুন্নেছা মুজিব জেনারেল হাসপাতালে ভর্তি করা হয়।উল্লাপাড়া থানা পুলিশের ভারপ্রাপ্ত কর্মকর্তা (ওসি) দেওয়ান কওশিক আহমেদ আরও জানান, রিপনের বিরুদ্ধে বিভিন্ন থানায় একাধিক হত্যা ও ডাকাতির মামলা রয়েছে। আটক অপর আসামি তানভীর হোসেন জীবনকে আদালতের মাধ্যমে জেলহাজতে পাঠানোর প্রক্রিয়া চলছে।ইউসুফ দেওয়ান রাজু/এফএ/আরআইপি</body>
</article>
