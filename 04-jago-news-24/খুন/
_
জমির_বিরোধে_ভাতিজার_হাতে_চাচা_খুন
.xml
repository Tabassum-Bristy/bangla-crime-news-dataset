<article>
  <headline>
জমির বিরোধে ভাতিজার হাতে চাচা খুন
</headline>
  <url>https://www.jagonews24.com/country/news/446878</url>
  <published_at>
</published_at>
  <category>খুন</category>
  <body>চট্টগ্রামের রাঙ্গুনিয়া উপজেলায় জায়গা-জমি সংক্রান্ত বিরোধের জের ধরে ভাইয়ের ছেলের ধারালো অস্ত্রের আঘাতে মো. আবদুর রাজ্জাক (৪৫) নামের এক ব্যক্তির মৃত্যু হয়েছে। এই ঘটনায় গুরুতর আহত হয়েছেন নিহতের স্ত্রী খুরশিদা বেগম (৩৭) ও ছেলে মো. রাকিব (১৩)। তাদের চট্টগ্রাম মেডিকেল কলেজ হাসপাতালে ভর্তি করা হয়েছে।সোমবার রাত ১০টার দিকে রাঙ্গুনিয়া উপজেলার মরিয়ম নগর ইউনিয়নের এক নম্বর ওয়ার্ড পূর্ব সৈয়দবাড়ি গ্রামে এ ঘটনা ঘটে। খুনের সাথে জড়িত থাকার অভিযোগে তিনজনকে আটক করেছে পুলিশ।যারা গ্রেফতার হয়েছে তারা হলেন- নিহত রাজ্জাকের বড় ভাই মো. মুছা (৫২), ভাবি রোজি আকতার (৪৫) ও ভাতিজা শরিফুল ইসলাম আসিফ (২০)।রাঙ্গুনিয়া থানার ভারপ্রাপ্ত কর্মকর্তা (ওসি) ইমতিয়াজ মো. আহসানুল কাদের ভুঞা জাগো নিউজকে বলেন, নিহত রাজ্জাক সিএনজিচালিত অটোরিকশা চালাতেন। মূলত জমি সংক্রান্ত বিরোধের জের ধরে মুছা ও রাজ্জাকের পরিবারের মধ্যে এই ঘটনা ঘটেছে। এ ঘটনায় তিনজনকে আটক করা হয়েছে।এনএফ/পিআর</body>
</article>
