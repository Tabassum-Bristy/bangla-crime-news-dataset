<article>
  <headline>
বাঘায় ভাইয়ের কোপে ভাই নিহত
</headline>
  <url>https://www.jagonews24.com/country/news/444956</url>
  <published_at>
</published_at>
  <category>খুন</category>
  <body>রাজশাহীর বাঘায় দুই চাচাতো ভাইয়ের সংঘর্ষে একজন নিহত ও অপরজন আহত হয়েছেন। শুক্রবার সন্ধ্যা সাড়ে ৭টার দিকে উপজেলার গৌরাঙ্গপুর গ্রামে এ ঘটনা ঘটে।আহত শামীমের ভাই টিপু জানান, জমি সংক্রান্ত বিষয় নিয়ে মিস্টার আহম্মেদের মা-বোনের সঙ্গে শামীমের বড় ভাই নজুর ঝগড়া হয়। এ সময় মিস্টার ক্ষিপ্ত হয়ে ধারালো অস্ত্র নিয়ে শামীমকে কুপিয়ে জখম করে। এ ঘটনায় পাল্টা আক্রমণ করে মিস্টারকেও কুপিয়ে জখম করে শামীম ও তার ভাইয়েরা।পরে আহত দুজনকেই প্রথমে বাঘা উপজেলা স্বাস্থ্য কমপ্লেক্সে নেয়া হয়। জরুরি বিভাগের চিকিৎসক তাদের অবস্থা বেগতিক দেখে তাৎক্ষণিক রাজশাহী মেডিকেল কলেজ হাসপাতালে রেফার্ড করেন। কিন্তু পথিমধ্যে মিস্টার মারা যান।বাঘা থানা পুলিশের ওসি (তদন্ত) হীরেন্দ্রনাথ বলেন, সংবাদ শুনে ঘটনাস্থলে গিয়েছিলাম। সেখানে গিয়ে একজনের মৃত্যুর সংবাদ জানতে পেরেছি।এফএ/এমএস</body>
</article>
