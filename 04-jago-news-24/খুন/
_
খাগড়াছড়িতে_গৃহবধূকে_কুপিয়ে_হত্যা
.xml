<article>
  <headline>
খাগড়াছড়িতে গৃহবধূকে কুপিয়ে হত্যা
</headline>
  <url>https://www.jagonews24.com/country/news/493440</url>
  <published_at>
</published_at>
  <category>খুন</category>
  <body>খাগড়াছড়ির দীঘিনালায় মধুমিতা চাকমা (৬৫) নামে এক গৃহবধূকে কুপিয়ে হত্যা করেছে দুর্বৃত্তরা। শুক্রবার রাতে দীঘিনালার দুর্গম যৌথ খামার এলাকার সম্ভোধন কারবারি পাড়া এলাকায় এ ঘটনা ঘটে।নিহত মধুমিতা চাকমা যৌথ খামারের সম্ভোধন পাড়া এলাকার ললিত মোহন চাকমার স্ত্রী।পুলিশ ও স্থানীয় সূত্রে জানা গেছে, প্রতিদিনের মতো নিজের ঘরেই ঘুমিয়ে ছিলেন মধুমতি চাকমা। একপর্যায়ে স্বজনরা তার ঘরে গেলে মধুমিতা চাকমার রক্তাক্ত মরদেহ পড়ে থাকতে দেখেন। বিষয়টি থানায় জানানো হলে শুক্রবার রাতেই মরদেহটি উদ্ধার করে পুলিশ।এ ঘটনায় নিহতের স্বামীকে জিজ্ঞাসাবাদের জন্য থানায় নিয়ে আসা হয়েছে জানিয়ে খাগড়াছড়ির অতিরিক্ত পুলিশ সুপার এম এম সালাহ উদ্দিন বলেন, নিহতের মাথা ও গলায় আঘাতের চিহ্ন রয়েছে। এ হত্যাকাণ্ডের রহস্য উদ্ধারে কাজ করছে পুলিশ। নিহতের মরদেহ ময়নাতদন্তেরর জন্য খাগড়াছড়ি জেলা সদর হাসপাতাল মর্গে প্রেরণ করা হয়েছে বলেও জানান তিনি।মুজিবুর রহমান ভুইয়া/আরএআর/জেআইএম</body>
</article>
