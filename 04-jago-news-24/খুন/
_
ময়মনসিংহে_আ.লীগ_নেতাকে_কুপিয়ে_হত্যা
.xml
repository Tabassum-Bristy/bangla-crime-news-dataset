<article>
  <headline>
ময়মনসিংহে আ.লীগ নেতাকে কুপিয়ে হত্যা
</headline>
  <url>https://www.jagonews24.com/country/news/478732</url>
  <published_at>
</published_at>
  <category>খুন</category>
  <body>ময়মনসিংহের নান্দাইল ‍উপজেলার মোয়াজ্জেমপুর ইউনিয়ন আওয়ামী লীগ সভাপতি মোর্শেদ আলী খানকে কুপিয়ে হত্যা করেছে দুর্বৃত্তরা। শুক্রবার (১ ফেব্রুয়ারি) রাত সাড়ে ১০টার মোয়াজ্জেমপুর ইউনিয়নের দত্তপুর গ্রামে এ ঘটনা।নান্দাইল মডেল থানার ভারপ্রাপ্ত কর্মকর্তা (ওসি) কামরুল ইসলাম মিয়া জানান, শুক্রবার রাত সাড়ে দশটার দিকে মোর্শেদ মোটরসাইকেল যোগে নিজ গ্রাম দত্তপুরে যাচ্ছিলেন। তার মোটরসাইকেলটি দত্তপুর গ্রামের নুরুর বাড়ির সামনে পৌঁছলে ৪/৫ জনের একদল দুর্বৃত্ত মোটরসাইকেল থামিয়ে দেশীয় অস্ত্র দিয়ে কুপিয়ে মৃত্যু নিশ্চিত করে পালিয়ে যায়।হত্যাকাণ্ডের জেরে মোর্শেদের সমর্থকরা বেশ কয়েকটি বাড়িতে ও কানুরামপুর বাজারে দোকানপাটে আগুন ধরিয়ে দেয়। ফায়ার সার্ভিস ঘটনাস্থলে গেলেও উত্তেজিত জনতার বাধায় আগুন নেভানোর কাজ করতে পারছে না। শেষ খবর পাওয়া পর্যন্ত এলাকায় উত্তেজনা বিরাজ করছে। ঘটনাস্থলে অতিরিক্ত পুলিশ মোতায়েন করা হয়েছে।রকিবুল হাসান রুবেল/এসআর</body>
</article>
