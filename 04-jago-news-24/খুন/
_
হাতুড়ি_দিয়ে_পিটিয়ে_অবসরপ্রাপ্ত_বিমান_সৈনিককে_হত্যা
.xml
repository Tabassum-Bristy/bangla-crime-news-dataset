<article>
  <headline>
হাতুড়ি দিয়ে পিটিয়ে অবসরপ্রাপ্ত বিমান সৈনিককে হত্যা
</headline>
  <url>https://www.jagonews24.com/country/news/473931</url>
  <published_at>
</published_at>
  <category>খুন</category>
  <body>খুলনার ফুলতলায় শ্বশুরবাড়ির লোকজনের হাতুড়ির আঘাতে বিমানবাহিনীর অবসরপ্রাপ্ত সৈনিক গাজী শফিকুল ইসলাম (৫৪) মারা গেছেন। সোমবার বিকেল ৫টার দিকে ফুলতলার যুগ্নিপাশা গ্রামে এ ঘটনা ঘটে। নিহত শফিকুল উত্তরডিহি গ্রামের মৃত গাজী আব্দুল বারির ছেলে।পুলিশ ও নিহতের বড় ভাই সাদী গাজী জানান, সোমবার বিকেলে শফিকুল ইসলাম যুগ্নিপাশায় তার শ্বশুরবাড়িতে জমিজমা সংক্রান্ত বিরোধ মেটাতে গেলে শ্যালক আবুল কালাম আজাদ ওরফে দোলন শেখ (৫২), স্ত্রী নাসরিন সুলতানা পপি (৪০), ছেলে সুজন শেখ (৩২) এবং রাজন শেখ (২৫) হাতুড়ি দিয়ে তার মাথায় ও শরীরের বিভিন্ন স্থানে আঘাত করে।এ সময় শফিকুলের বড় ভাই সাদী গাজী (৫৫) ও জ্যোতি শেখ গুরুতর আহত হন। এলাকাবাসী শফিকুল ইসলামকে গুরুতর অবস্থায় উদ্ধার করে ফুলতলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন।ফুলতলা থানার ভারপ্রাপ্ত কর্মকর্তা (ওসি) মো. মনিরুল ইসলাম এবং ওসি (তদন্ত) উজ্জ্বল দত্ত ঘটনাস্থল পরির্শন করেছেন। এ ঘটনায় দোলন শেখের স্ত্রী নাসরিন সুলতানা পপিকে আটক করা হয়েছে। এ প্রতিবেদন লেখা পর্যন্ত থানায় মামলা দায়েরের প্রস্তুতি চলছিল।বিএ</body>
</article>
