<article>
  <headline>
যুক্তরাষ্ট্রের জর্জিয়ায় নিখোঁজ বাংলাদেশি তরুণের মরদেহ উদ্ধার
</headline>
  <url>https://www.jagonews24.com/probash/news/442415</url>
  <published_at>
</published_at>
  <category>খুন</category>
  <body>যুক্তরাষ্ট্রের জর্জিয়া অঙ্গরাজ্যের লোগানভিল শহর থেকে ১০দিন আগে নিখোঁজ বাংলাদেশি তরুণ আলভিনের মরদেহের সন্ধান পেয়েছে লোগানভিল পুলিশ। গত বুধবার স্থানীয় গুনেট কাউন্টি লেক থেকে থেকে তার মরদেহ উদ্ধার করেছে পুলিশ। তবে আলভিন আত্মহত্যা করেছে বলে পুলিশ ধারণা করছে।গত ১৭ জুলাই লোগানভিলের পাবলিক্স সুপার মার্কেটের ফার্মেসি ডিপার্টমেন্ট থেকে কাজ শেষে বাড়ি ফেরার পথে নিখোঁজ হন বাংলাদেশি আমেরিকান ফার্মাসিস্ট আলভিনের আহমেদ (২৫)। এরপর থেকে তার কোনো খোঁজ পাওয়া যাচ্ছিল না।পাবলিক্স সুপার মার্কেটের পার্কিংলট থেকে আলভিনের হোন্ডা সিভিক গাড়িটি দরজা খোলা অবস্থায় পুলিশ শনাক্ত করে। গাড়ির ভেতরে শুধু আলভিনের কর্মস্থলে ফার্মেসির পোশাকটি পড়েছিল।পুলিশ ধারণা করছে, সে তার গাড়ি পার্কিংলটে রেখে ২ মাইল পায়ে হেঁটে লেকের কাছে গিয়ে নিজের বন্দুক দিয়ে আত্ম্যহত্যা করেছে। তার মাথায় গুলির চিহ্ন পাওয়া গেছে বলে জানা যায়। চলতি বছরের মে মাসে আলভিন এ বন্দুকটি কিনেছিল বলে ধারণা করছে পুলিশ।ঢাকার বাসাবোর অধিবাসী আলভিনের বাবা কামাল আহমেদ সস্ত্রীক প্রায় ত্রিশ বছর আগে যুক্তরাষ্ট্রে আসেন। কয়েক বছর আগে বাবা কামাল আহমেদ মারা যান।ছেলে আলভিন নিখোঁজের পর পুত্রশোকে মা পারভীন রওশন অসুস্থ হয়ে হাসপাতালে ভর্তি ছিলেন বলে স্থানীয় কমিউনিটির একটি সূত্রে জানা গেছে।এমআরএম</body>
</article>
