<article>
  <headline>
ভাতিজিকে পুড়িয়ে হত্যার ঘটনায় চাচিকে নির্দোষ দাবি
</headline>
  <url>https://www.jagonews24.com/country/news/368080</url>
  <published_at>
</published_at>
  <category>খুন</category>
  <body>নরসিংদীর শিবপুরে কিশোরী আজিজাকে পুড়িয়ে হত্যা মামলার এজাহারভুক্ত প্রধান আসামি চাচি বিউটিকে নির্দোষ দাবি করে সংবাদ সম্মেলন করেছেন তার বাবা বাচ্চু মিয়া।বৃহস্পতিবার সন্ধায় নরসিংদী প্রেস ক্লাবে এক সংবাদ সম্মেলনে লিখিত বক্তব্যবের মাধ্যমে এ দাবি করেন তিনি।লিখিত বক্তব্যে তিনি আরও বলেন, পুলিশ আজিজা হত্যার আসল রহস্য উদঘাটন করেছে। প্রেমের কারণেই আজিজা হত্যাকাণ্ড। জমি সংক্রান্ত ও পূর্বশত্রুতার জের ধরে বিউটিকে এ মামলায় আসামি করা হয়েছে। প্রায় ১ মাস পূর্বে চাচি বিউটির আক্তারের ঘর থেকে একটি মোবাইল ফোনসহ ৩০ হাজার টাকা চুরি হয়। গ্রামের আয়না পরার মাধ্যমে আজিজার নাম সনাক্ত করা হয়। তারপর আজিজাকে ফোন চুরি করে থাকলে তা ফেরত দিতে বলা হয়। কিন্তু কোনো চাপ প্রয়োগ করা হয়নি।এ হত্যা মামলায় বিউটিকে আসামি করে তাদের ঘরবাড়ি ও ভিটাহারা করার জন্য চেষ্টা করছে আজিজার বাবা। সংবাদ সম্মেলনে উপস্থিত ছিলেন, বিউটির বাবা বাচ্চু মিয়া ও ভাই আমজাদ হোসেন।সংবাদ সম্মেলনে আরও বলেন, স্থানীয় প্রশাসনের সুষ্ঠু তদন্তের মাধ্যমে প্রকৃত ঘটনা উদঘাটন করার জন্য বিনীত অনুরোধ করছি। ষড়যন্ত্রমূলক মিথ্যা মামলার শিকার বিউটি আক্তারসহ অন্যান্য নির্দোষ আসামিদের এ মামলার দায় হতে দ্রুত অব্যাহতি দানের প্রার্থনা করছি।এদিকে গতকাল বিকেলে আজিজা হত্যা মামলায় সিলেটের বিশ্বনাথ থেকে গ্রেফতার হন প্রধান আসামি চাচি বিউটি বেগম ও তার মা সানোয়ারা বেগমকে জিজ্ঞাসাবাদের জন্য আদালতে ৭ দিনের রিমান্ড আবেদন করলে দু’দিনের রিমান্ড মঞ্জুর করেন।সঞ্জিত সাহা/এমএএস/জেআইএম</body>
</article>
