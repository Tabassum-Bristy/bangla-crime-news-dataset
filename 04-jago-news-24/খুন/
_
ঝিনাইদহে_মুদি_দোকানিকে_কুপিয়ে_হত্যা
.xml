<article>
  <headline>
ঝিনাইদহে মুদি দোকানিকে কুপিয়ে হত্যা
</headline>
  <url>https://www.jagonews24.com/country/news/451311</url>
  <published_at>
</published_at>
  <category>খুন</category>
  <body>ঝিনাইদহের হরিনাকুন্ডুতে বাদশা খন্দকার (৩৫) নামে এক মুদি দোকানিকে কুপিয়ে হত্যা করেছে দুর্বৃত্তরা।রোববার সকালে হরিণাকুন্ডু উপজেলার পায়রাডাঙ্গা গ্রামের একটি ধানখেত থেকে তার মৃতদেহ উদ্ধার করা হয়।নিহত বাদশা একই উপজেলার সিঙ্গীয়া গ্রামের তাইজেল খন্দকারের ছেলে।ঝিনাইদহের সহকারী পুলিশ সুপার তারেক-আল মেহেদি জানান, সকালে হরিনাকুন্ডুর পায়রাডাঙ্গা গ্রামের মাঠে একটি মরদেহ পড়ে থাকতে দেখে এলাকাবাসী পুলিশকে খবর দেয়। খবর পেয়ে তারা মরদেহ উদ্ধার করে ময়নাতদন্তের জন্য ঝিনাইদহ সদর হাসপাতাল মর্গে পাঠায়।তিনি আরও জানান, গতকাল বিকেলে অজ্ঞাত এক ব্যক্তির ফোন পেয়ে বাড়ি থেকে বের হন বাদশা। গতরাতে তিনি আর বাড়িতে ফেরেননি। পূর্ব শত্রুতার জের ধরে তাকে হত্যা করা হয়েছে বলে ধারণা পুলিশের।আহমেদ নাসিম আনসারী/এফএ/পিআর</body>
</article>
