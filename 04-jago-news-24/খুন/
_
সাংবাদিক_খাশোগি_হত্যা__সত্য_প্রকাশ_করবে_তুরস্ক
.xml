<article>
  <headline>
সাংবাদিক খাশোগি হত্যা : সত্য প্রকাশ করবে তুরস্ক
</headline>
  <url>https://www.jagonews24.com/international/news/458520</url>
  <published_at>
</published_at>
  <category>খুন</category>
  <body>ইস্তাম্বুলে সৌদি কনস্যুলেটে সাংবাদিক জামাল খাশোগি হত্যাকাণ্ডের বিষয়ে সব সত্য প্রকাশ করার প্রতিশ্রুতি দিয়েছেন তুরস্কের প্রেসিডেন্ট তুরস্কের প্রেসিডেন্ট রিসেপ তাইয়েপ এরদোয়ান। এ ক্ষেত্রে কোনো ধরনের লুকোচুরি করা হবে না বলে জানিয়েছেন তিনি।রোববার (২১ অক্টোবর) ইস্তাম্বুলে দেয়া এক ভাষণে এরদোয়ান বলেন, মঙ্গলবার (২৩ অক্টোবর) দলীয় বৈঠকে তিনি এ বিষয়ে ‘খোলামেলা’ কথা বলবেন।এরদোয়ান বলেন, কেন সেই ১৫ জন ইস্তাম্বুলে এসেছিলেন, কেন ১৮ জনকে আটক করা হয়েছে। সৌদি আরবকে এসব বিষয়ে বিস্তারিত বলতে হবে।এদিকে ৫৯ বছর বয়সী খাশোগির নিখোঁজের দুই সপ্তাহ পর্যন্ত চুপ থাকলেও শনিবার সৌদি আরবের পাবলিক প্রসিকিউটরের কার্যালয় থেকে এক বিবৃতি দেয়া হয়। এতে বলা হয়, কনস্যুলেটের ভেতরে কয়েকজনের মধ্যে তর্ক-বিতর্ক থেকে মারামারি শুরু হয়। আর এতে প্রাণ যায় খাশোগির।তুরস্কের সরকারি কর্মকর্তাদের ধারণা, খাশোগির মরদেহ টুকরো টুকরো করা হয়েছে। তবে এক সৌদি কর্মকর্তা রয়টার্সকে বলেছেন, সাংবাদিক খাশোগিকে হত্যার পর তার মরদেহ একটি গর্তের মধ্যে ফেলে দেয়া হয় এবং সেখান থেকে সরিয়ে ফেলার জন্য স্থানীয় এক কর্মচারীকে দায়িত্ব দেয়া হয়।কিন্তু খাশোগিকে নির্যাতনের পর শিরশ্ছেদ করা হয়েছে বলে যে অভিযোগ উঠেছে সে ব্যাপারে জিজ্ঞাসা করা হলে ওই কর্মকর্তা বলেন, প্রাথমিক তদন্তে সে ধরনের কোনো প্রমাণ পাওয়া যায়নি।এমএমজেড</body>
</article>
