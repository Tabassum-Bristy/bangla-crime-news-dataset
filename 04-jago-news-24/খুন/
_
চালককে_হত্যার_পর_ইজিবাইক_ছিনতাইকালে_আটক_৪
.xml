<article>
  <headline>
চালককে হত্যার পর ইজিবাইক ছিনতাইকালে আটক ৪
</headline>
  <url>https://www.jagonews24.com/country/news/424569</url>
  <published_at>
</published_at>
  <category>খুন</category>
  <body>মাদারীপুরে চালককে হত্যা করে ইজিবাইক ছিনিয়ে নেয়ার চেষ্টাকালে ৪ সন্ত্রাসীকে আটক করে পুলিশে দিয়েছে এলাকাবাসী।পুলিশ ও প্রত্যক্ষদর্শী সূত্রে জানা গেছে, রোববার রাত সাড়ে ৯টার সময় মাদারীপুর সদর উপজেলার কুনিয়া ইউনিয়নের কেন্দুয়া এলাকায় সুলতান বেপারী (৪০) নামে এক ইজিবাইক চালককে কুপিয়ে হত্যা করে ইজিবাইক ছিনিয়ে নেয়ার চেষ্টা করে চার সন্ত্রাসী।এ সময় এলাকাবাসী বিষয়টি টের পেয়ে সন্ত্রাসীদের ধাওয়া করে দুই জনকে আটক করে পুলিশে খবর দেয়। পরবর্তীতে আটকদের স্বীকারোক্তি অনুয়ায়ী তাদের দলের আরও দুই জনকে আটক করা হয়।নিহত ইজিবাইক চালক সুলতান বেপারী সদর উপজেলার মস্তফাপুর ইউনিয়নের গাছবাড়িয়া গ্রামের জলিল বেপারীর ছেলে।মাদারীপুরের অতিরিক্ত পুলিশ সুপার উত্তম কুমার জানান, ৪ আসামিকে আটক করা হয়েছে। মরদেহ ময়নাতদন্তের জন্য মাদারীপুর সদর হাসপাতালে পাঠানো হয়েছে।এফএ/জেআইএম</body>
</article>
