<article>
  <headline>
ছুরিকাঘাতে শাবির সাবেক শিক্ষার্থী নিহত
</headline>
  <url>https://www.jagonews24.com/country/news/417418</url>
  <published_at>
</published_at>
  <category>খুন</category>
  <body>সিলেটে ছিনতাইকারীর ছুরিকাঘাতে মাহিদ আল সালাম নামে শাহজালাল বিজ্ঞান ও প্রযুক্তি বিশ্ববিদ্যালয়ের (শাবি) সাবেক এক শিক্ষার্থী নিহত হয়েছেন। তিনি শাবির অর্থনীতি বিভাগের সাবেক শিক্ষার্থী ও মাভৈঃ আবৃত্তি সংসদের সাবেক শিক্ষার্থী। রোববার রাত ১২টার দিকে কীন ব্রিজ এলাকায় এ ঘটনা ঘটে। তার মরদেহ সিলেট এম এ জি ওসমানি মেডিকেল কলেজ হাসপাতালের মর্গে রাখা হয়েছে।নিহত মাহিদ সিলেট নগরির মদীনা মার্কেটের বাসিন্দা। তার বাবা প্রয়াত অ্যাডভোকেট আব্দুস সালাম সিলেট জেলা বারের সিনিয়র আইনজীবী ছিলেন । এ ঘটনায় তার পরিবার ও স্বজনদের মাঝে আহাজারী চলছে। এছাড়া তার মৃত্যুতে সহপাঠিদের মাঝে শোকের ছায়া নেমে এসেছে।মাহিদের পরিবারের বরাত দিয়ে মাভৈঃ আবৃত্তি সংসদের আহ্বায়ক শুভ রায় তপু বলেন, রোববার রাতে ঢাকা যাওয়ার জন্য বাসা থেকে বের হন তিনি। এরপর কীন ব্রিজ পার হওয়ার সময় ছিনতাইকারীরা তাকে ছুরিকাঘাত করে মোবাইল ও মানিব্যাগ নিয়ে যায়।দক্ষিণ সুরমা থানার উপপরিদর্শক (এসআই) রিপন জানান, অতিরিক্ত রক্তক্ষরণে মাহিদের মৃত্যু হয়েছে।ছামির মাহমুদ/আরএ/জেআইএম</body>
</article>
