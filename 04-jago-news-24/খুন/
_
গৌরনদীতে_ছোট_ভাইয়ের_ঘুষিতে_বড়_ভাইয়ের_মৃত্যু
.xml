<article>
  <headline>
গৌরনদীতে ছোট ভাইয়ের ঘুষিতে বড় ভাইয়ের মৃত্যু
</headline>
  <url>https://www.jagonews24.com/country/news/356377</url>
  <published_at>
</published_at>
  <category>খুন</category>
  <body>বরিশালের গৌরনদী উপজেলার মাহিলারার বিল্ব গ্রামে ছোট ভাইয়ের ঘুষিতে বড় ভাই খোকন চন্দ্র পালের (৪৫) মৃত্যু হয়েছে। এ ঘটনায় পুলিশ ছোট ভাই রতন চন্দ্র পালকে (৩৮) গ্রেফতার করেছে। শুক্রবার দিনগত রাত সাড়ে ৮টার দিকে এ ঘটনা ঘটে।নিহত খোকন চন্দ্র পাল ও ঘাতক রতন চন্দ্র পাল মৃত নিরঞ্জন পালের ছেলে। গৌরনদী থানার এসআই ছগীর হোসেন নিহতের স্বজনদের বরাত দিয়ে জানান, খোকন চন্দ্র পাল মাদকাশক্ত ছিলেন। তাকে মাদক ছেড়ে স্বাভাবিক জীবনে ফিরে আসতে বলে ছোট ভাই রতন চন্দ্র পাল। এ নিয়ে দুই ভাইয়ের মধ্যে কথা কাটাকাটির এক পর্যায়ে মারামারি বেধে যায়।এ সময় ছোট ভাই রতন চন্দ্র পালের ঘুষিতে নেশাগ্রস্থ বড় ভাই খোকন চন্দ্র পাল মাটিতে লুটিয়ে পড়েন। পরে স্থানীয় চিকিৎসকের কাছে নিয়ে গেলে খোকন চন্দ্র পালকে মৃত ঘোষণা করা হয়। খবর পেয়ে পুলিশ সদস্যরা ঘটনা স্থলে গেয়ে রতন চন্দ্র পালকে গ্রেফতার করে।মরদেহ ময়নাতদন্তের জন্য বরিশাল শের-ই-বাংলা মেডিকেল কলেজ হাসপাতালে পাঠানো হয়েছে বলে জানান এসআই ছগীর হোসেন।সাইফ আমীন/আরএস</body>
</article>
