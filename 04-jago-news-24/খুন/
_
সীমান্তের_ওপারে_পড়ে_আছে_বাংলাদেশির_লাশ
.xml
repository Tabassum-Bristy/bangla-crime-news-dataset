<article>
  <headline>
সীমান্তের ওপারে পড়ে আছে বাংলাদেশির লাশ
</headline>
  <url>https://www.jagonews24.com/country/news/477767</url>
  <published_at>
</published_at>
  <category>খুন</category>
  <body>চুয়াডাঙ্গার দামুড়হুদা উপজেলার বাড়াদী সীমান্তবর্তী ভারতের ১০০ গজ অভ্যন্তরে ওমিদুল ইসলাম (৪২) নামে এক বাংলাদেশিকে কুপিয়ে হত্যা করেছে দুর্বৃত্তরা।রোববার রাতে এ ঘটনা ঘটে। নিহত ওমিদুল ইসলাম উপজেলার নাস্তিপুর গ্রামের আব্দুল মালেকের ছেলে এবং চিহ্নিত মাদক ব্যবসায়ী বলে জানায় পুলিশ।স্থানীয়রা জানায়, সোমবার বেলা ১১টার দিকে বাড়াদী গ্রামের কৃষকরা বাড়াদী সীমান্তের ৮০ মেইন পিলার বরাবর ১৬টি পিলারের কাছে ভারতের ১০০ গজ অভ্যন্তরে কৃষিকাজ করতে গিয়ে ওমিদুল ইসলামের লাশ দেখতে পায়। তারা স্থানীয় বিজিবি ক্যাম্পে খবর দিলে চুয়াডাঙ্গা-৬ ব্যাটালিয়নের অধিনায়ক লে. কর্নেল ইমাম হাসান ও দামুড়হুদা থানা পুলিশের (ওসি) ভারপ্রাপ্ত কর্মকর্তা সুকুমার বিশ্বাস ঘটনাস্থল পরিদর্শন করেন।দামুড়হুদা থানা পুলিশের ওসি সুকুমার বিশ্বাস বলেন, এই হত্যাকাণ্ডের কারণ জানা যায়নি। ধারণা করা হচ্ছে অভ্যন্তরীণ কোন্দলের জের ধরে এ ঘটনা ঘটেছে। নিহত ওমিদুল ইসলামের বিরুদ্ধে দামুড়হুদা থানায় একাধিক মামলা রয়েছে।চুয়াডাঙ্গা-৬ বিজিবি ব্যাটালিয়নের অধিনায়ক লে. কর্নেল ইমাম হাসান হত্যাকাণ্ডের ঘটনার সত্যতা নিশ্চিত করে বলেন, আমরা ঘটনাস্থল পরিদর্শন করেছি।সালাউদ্দিন কাজল/এএম/পিআর</body>
</article>
