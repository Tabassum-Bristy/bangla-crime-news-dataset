<article>
  <headline>
ফারুকী হত্যা মামলার প্রতিবেদন ৪ মার্চ
</headline>
  <url>https://www.jagonews24.com/law-courts/news/405536</url>
  <published_at>
</published_at>
  <category>খুন</category>
  <body>ইসলামী ফ্রন্ট নেতা ও টেলিভিশনে ইসলামী অনুষ্ঠান উপস্থাপক মাওলানা নুরুল ইসলাম ফারুকী হত্যা মামলার তদন্ত প্রতিবেদন দাখিলের জন্য ৪ মার্চ নতুন তারিখ ধার্য করেছেন আদালত।মঙ্গলবার (২৩ জানুয়ারি) মামলার তদন্ত প্রতিবেদন দাখিলের দিন ধার্য ছিল। তদন্ত সংস্থা সিআইডি প্রতিবেদন দাখিল না করায় ঢাকা মহানগর মাজহারুল হক এ দিন ধার্য করেন।উল্লেখ্য, ২০১৪ সালের ২৭ আগস্ট রাজধানীর পূর্ব রাজাবাজারের ১৭৪ নম্বরের নিজ বাড়িতে নৃশংসভাবে খুন হন মাওলানা নুরুল ইসলাম ফারুকী।ওইদিন এশার নামাজের পর আনুমানিক ছয় থেকে সাত যুবক ফারুকীর বাসায় প্রবেশ করেন। কিছু সময় পর তার স্ত্রী ও এক ছেলেসহ তিন স্বজনের হাত-পা বেধে ফেলে দুর্বৃত্তরা। এরপর পৃথক কক্ষে ফারুকীকে গলা কেটে হত্যা করে পালিয়ে যায় তারা।এ ঘটনায় তার ছেলে ফয়সাল ফারুকী বাদী হয়ে অজ্ঞাতনামা ৮ থেকে ১০ জনকে আসামি করে শেরেবাংলা নগর থানায় হত্যা মামলা দায়ের করেন।জেএ/এআরএস/জেআইএম</body>
</article>
