<article>
  <headline>
তাভেলা সিজার হত্যা মামলার সাক্ষ্যগ্রহণ ১৭ জানুয়ারি
</headline>
  <url>https://www.jagonews24.com/law-courts/news/402885</url>
  <published_at>
</published_at>
  <category>খুন</category>
  <body>ইতালির নাগরিক তাভেলা সিজার হত্যা মামলায় পরবর্তী সাক্ষ্যগ্রহণের জন্য ১৭ জানুয়ারি দিন ধার্য করেছেন আদালত। মঙ্গলবার মামলার সাক্ষ্যগ্রহণের দিন ধার্য ছিল। আসামিপক্ষের আইনজীবীরা সাক্ষ্যগ্রহণ পেছানোর জন্য সময়ের আবেদন দাখিল করেন। ঢাকা মহানগর দায়রা জজ কামরুল হোসেন মোল্লা সময়ের আবেদন মঞ্জুর করে এ দিন ধার্য করেছেন।২০১৫ সালের ২৮ সেপ্টেম্বর সন্ধ্যায় রাজধানীর গুলশানে সন্ত্রাসীদের গুলিতে নিহত হন ইতালির নাগরিক তাভেলা সিজার। ২০১৬ সালের ২২ জুন সাবেক ওয়ার্ড কমিশনার এম এ কাইয়ুমসহ ৭ জনের বিরুদ্ধে অভিযোগপত্র দেন মামলার তদন্ত কর্মকর্তা ডিবি পুলিশের পরিদর্শক গোলাম রাব্বানী। ২০১৬ সালের ২৫ অক্টোবর আসামিদের বিরুদ্ধে অভিযোগ গঠন করেন আদালত।আলোচিত এ মামলার অন্য আসামিরা হলেন- কাইয়ুমের ভাই আব্দুল মতিন, তামজিদ আহম্মেদ, রাসেল চৌধুরী, মিনহাজুল আরেফিন ওরফে ভাগ্নে রাসেল, ভাঙারি সোহেল ও শাখাওয়াত হোসেন।জেএ/জেডএ/আরআইপি</body>
</article>
