<article>
  <headline>
নিজ দোকানে মিলল ব্যবসায়ীর মরদেহ
</headline>
  <url>https://www.jagonews24.com/country/news/499810</url>
  <published_at>
</published_at>
  <category>খুন</category>
  <body>গাজীপুরের কালীগঞ্জে নিজ দোকান থেকে দিলীপ বর্মন (৪৫) নামে এক ব্যবসায়ীর মরদেহ উদ্ধার করেছে থানা পুলিশ। সোমবার বেলা সাড়ে ১১টার দিকে পৌরসভার মূলগাঁও (জেলে পাড়া) গ্রাম থেকে মরদেহটি উদ্ধার করে পুলিশ।নিহত দিলীপ কালীগঞ্জ পৌর এলাকার মূলগাঁও (জেলে পাড়া) গ্রামের মৃত শশী বর্মনের ছেলে। তিনি কালীগঞ্জ-ঘোড়াশাল সড়কের মূলগাঁও নামক স্থানে মুদি দোকানীর ব্যবসা করতেন।স্থানীয় সূত্রে জানা গেছে, দিলীপ ঋণের দায়ে জর্জরিত ছিলেন। তাই ধারণা করা হচ্ছে ঋণের কারণে তিনি আত্মহত্যা করে থাকতে পারেন।থানা পুলিশের এসআই আবুল হাশেম জানান, নিজ দোকানের ফ্যানের হুকের সঙ্গে রশি দিয়ে ঝুলন্ত অবস্থায় দিলীপের মরদেহ উদ্ধার করা হয়েছে। মরদেহ প্রাথমিক সুরতহাল শেষে ময়নাতদন্তের জন্য গাজীপুরের শহীদ তাজউদ্দিন আহমেদ মেডিকেল কলেজ হাসপাতালে পাঠানো হয়েছে।আব্দুর রহমান আরমান/এফএ/জেআইএম</body>
</article>
