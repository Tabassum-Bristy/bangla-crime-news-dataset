<article>
  <headline>
৪০ টাকার জন্য ৬৫ বছরের বৃদ্ধকে খুন
</headline>
  <url>https://www.jagonews24.com/country/news/505808</url>
  <published_at>
</published_at>
  <category>খুন</category>
  <body>মৌলভীবাজারের কমলগঞ্জ উপজেলায় ৪০ টাকার জন্য শহীদ উল্লাহ (৬৫) নামের এক বৃদ্ধকে খুন করা হয়েছে। সোমবার বেলা সাড়ে ১১টার দিকে উপজেলার আদমপুর ইউনিয়নের খাওয়ারগলা এলাকায় এ ঘটনা ঘটে। নিহত শহীদ উল্লাহ একই এলাকার মৃত সাজিদ উল্লাহর ছেলে।পুলিশ ও স্থানীয় সূত্রে জানা যায়, উপজেলার আদমপুর ইউনিয়নের খাওয়ারগলা এলাকার করিম উদ্দিনের সঙ্গে শহীদ উল্লাহর মাত্র ৪০ টাকার লেনদেন ছিল। সোমবার সকালে বাড়ির সামনের রাস্তায় দাঁড়িয়ে করিম উদ্দিনের কাছে শহীদ উল্লাহ টাকা চান। এ নিয়ে তাদের মধ্যে বাগবিতণ্ডা হয়। একপর্যায়ে শহীদ উল্লাহর মাথায় দেশীয় অস্ত্র দিয়ে আঘাত করেন করিম উদ্দিন। এতে ঘটনাস্থলেই নিহত হন শহীদ উল্লাহ।ঘটনার সত্যতা নিশ্চিত করে কমলগঞ্জ থানা পুলিশের ভারপ্রাপ্ত কর্মকর্তা (ওসি) আরিফুর রহমান জাগো নিউজকে বলেন, খাওয়ারগলা এলাকার করিম উদ্দিনের সঙ্গে শহীদ উল্লাহর মাত্র ৪০ টাকার লেনদেন ছিল। সোমবার সকালে বাড়ির সামনের রাস্তায় দাঁড়িয়ে করিম উদ্দিনের কাছে শহীদ উল্লাহ টাকা চান। এ নিয়ে তাদের মধ্যে বাগবিতণ্ডা হয়। বাগবিতণ্ডার একপর্যায়ে শহীদ উল্লাকে হত্যা করেন করিম উদ্দিন। তাকে আটকের চেষ্টা চলছে।রিপন দে/এএম/পিআর</body>
</article>
