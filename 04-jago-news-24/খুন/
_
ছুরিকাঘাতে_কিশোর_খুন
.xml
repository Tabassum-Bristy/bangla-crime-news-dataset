<article>
  <headline>
ছুরিকাঘাতে কিশোর খুন
</headline>
  <url>https://www.jagonews24.com/country/news/432872</url>
  <published_at>
</published_at>
  <category>খুন</category>
  <body>পটুয়াখালীর কলাপাড়া উপজেলায় এক হোটেল শ্রমিকের ছুরিকাঘাতে নয়ন (১৫) নামে আরেক হোটেল শ্রমিক নিহত হয়েছে। নিহত নয়ন কলাপাড়া নীলগঞ্জ ইউনিয়নের রহমতপুর গ্রামের খোকন মোল্লার ছেলে ।শনিবার রাত ১টায় কলাপাড়া পৌর শহরের লঞ্চঘাট সংলগ্ন আলমের হোটেলে এ ঘটনা ঘটে।পুলিশ জানায়, রাতে হোটেল শ্রমিক সোলায়মান (১২) ও নয়নের মাঝে কথা কাটাকাটি শুরু জয়। এক পর্যায়ে নয়নের শ্বাসনালীতে সবজি কাটার ছুড়ি ঢুকিয়ে দেয় সোলায়মান। এতে গুরুত্ব আহত অবস্থায় নয়নকে প্রথমে কলাপাড়া উপজেলা স্বাস্থ্য কমপ্লেক্সে পরে বরিশাল শেরে বাংলা মেডিকেল কলেজ হাসপাতালে নিয়ে যায়। রোববার সকালে চিকিৎসাধীন অবস্থায় নয়ন মারা যায়।এ ঘটনায় অভিযুক্ত সোলায়মান বরগুনার আমতলীর কলংক গ্রামের মৃত আবুল বাসার শিকদারের ছেলে।কলাপাড়া থানার ওসি (তদন্ত) আলী আহমেদ জানান, সোলায়মানকে জিজ্ঞাসাবাদ চলছে। হত্যার কথা সে স্বীকার করেছে। এ ঘটনায় মামলা দায়েরের প্রস্তুতি চলছে।মহিব্বুল্লাহ্ চৌধুরী/আরএ/জেআইএম</body>
</article>
