<article>
  <headline>
হোলি উৎসবে ছুরিকাঘাতে কলেজ ছাত্র নিহত
</headline>
  <url>https://www.jagonews24.com/national/news/412675</url>
  <published_at>
</published_at>
  <category>খুন</category>
  <body>রাজধানীর পুরান ঢাকা শাঁখারীবাজার এলাকায় হিন্দু ধর্মাবলম্বীদের হোলি উৎসবে গিয়ে দুর্বৃত্তের ছুরিকাঘাতে নিহত হয়েছেন এক কলেজ ছাত্র। নিহতের নাম রনক। বয়স ১৯ বছর। আজিমপুর নিউ পল্টন লাইন স্কুল অ্যান্ড কলেজে এইচএসসিতে পড়তেন তিনি ।বৃহস্পতিবার দুপুরে বাহাদুর শাহ পার্ক গলিতে এ ঘটনা ঘটে। আহত অবস্থায় রনককে উদ্ধার করে ঢাকা মেডিকেল কলেজ (ঢামেক) হাসপাতালে নিয়ে আসা হয়। এরপর দুপুর সোয়া ১ টায় কর্তব্যরত চিকিৎসক তাকে মৃত ঘোষণা করেন।ঢাকার কোতোয়ালি থানার ভারপ্রাপ্ত কর্মকর্তা (ওসি) এ বি এম মশিউর রহমান জাগো নিউজকে বিষয়টি নিশ্চিত করেছেন। তিনি জানান, আমি ঘটনাস্থলে গিয়েছি, তদন্ত চলছে।রনককে ঢামেকে নিকে আসা তার বন্ধু মাসুম জানান, হলি উৎসবে অংশ নিতে চার বান্ধবী ও চার বন্ধু সকালে শাঁখারীবাজার এলাকায় যায়। হোলি খেলার পর ভিক্টোরিয়া পার্ক গলিতে ১৫-২০জন ছেলে রওনককে মারতে মারতে ধরে নিয়ে যাচ্ছিল। কিছুদূর নেয়ার পর তার ডান পায়ে ছুরিকাঘাত করে তারা।ময়নাতদন্তের জন্য রনকের মরদেহ ঢামেক মর্গে রাখা হয়েছে।এআর/জেডএ/জেআইএম</body>
</article>
