<article>
  <headline>
নাটোরে হত্যা মামলায় দুইজনের যাবজ্জীবন
</headline>
  <url>https://www.jagonews24.com/country/news/454224</url>
  <published_at>
</published_at>
  <category>খুন</category>
  <body>নাটোরের নলডাঙ্গা উপজেলায় চালককে হত্যার পর ভটভটি ছিনিয়ে নেয়ার মামলায় দুইজনকে যাবজ্জীবন কারাদণ্ড দিয়েছেন আদালত। রোববার দুপুরে নাটোরের জেলা ও দায়রা জজ রেজাউল করিম এ রায় দেন।নাটোর জজ কোর্টের পিপি সিরাজুল ইসলাম বলেন, ২০১৪ সালের ২৭ এপ্রিল নলডাঙ্গা উপজেলার বাসুদেবপুর বাজার থেকে সাইফুল ও বাবু যাত্রী সেজে নাটোর শহরে যাওয়ার কথা বলে ভটভটি ভাড়া করে। পরে চালক আবুল কালাম মৃধাকে হত্যার পর মরদেহ রাজশাহীর পুঠিয়া উপজেলার বাড়পাকিয়া গ্রামের একটি ভুট্টাখেতে ফেলে ভটভটি নিয়ে পালিয়ে যায় তারা।এ ঘটনায় আবুল কালাম মৃধার বাবা নলডাঙ্গা থানায় মামলা করলে সাইফুলকে গ্রেফতার করে পুলিশ। এ ঘটনায় গ্রেফতার সাইফুল হত্যার ঘটনা স্বীকার করে। পরে বিচারক সাক্ষী প্রমাণ গ্রহণ শেষে সাইফুলের উপস্থিতিতে যাবজ্জীবন কারাদণ্ড দেন। দণ্ডপ্রাপ্ত বাবু পলাতক রয়েছে।রেজাউল করিম রেজা/এএম/জেআইএম</body>
</article>
