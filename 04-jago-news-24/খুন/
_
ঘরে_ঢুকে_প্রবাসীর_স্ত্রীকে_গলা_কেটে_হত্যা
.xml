<article>
  <headline>
ঘরে ঢুকে প্রবাসীর স্ত্রীকে গলা কেটে হত্যা
</headline>
  <url>https://www.jagonews24.com/country/news/472716</url>
  <published_at>
</published_at>
  <category>খুন</category>
  <body>টাঙ্গাইলের বাসাইলে মনোয়ারা বেগম (৪২) নামে এক গৃহবধূকে গলা কেটে হত্যা করেছে দুর্বৃত্তরা। মঙ্গলবার দুপুরে উপজেলার নথখোলা পৌলীপাড়া এলাকার নিজ ঘর থেকে তার মরদেহ উদ্ধার করে পুলিশ।নিহত মনোয়ারা বেগমর উপজেলার নথখোলা পৌলীপাড়া এলাকার সৌদি আরব প্রবাসী ধলা খানের স্ত্রী। পুলিশ ও স্থানীয়রা জানান, নিহত মনোয়ারা বেগমের স্বামী ধলা খান ও ছেলে আল-আমীন দীর্ঘদিন যাবৎ সৌদি আরবে কর্মরত রয়েছেন। এজন্য তিনি বাড়িতে একাই বসবাস করতেন। প্রতিদিনের মতো সোমবার রাতেও ঘরে ঘুমাতে যান মনোয়ারা বেগম। মঙ্গলবার সকালে স্থানীয়রা তার গলাকাটা মরদেহ দেখে পুলিশে খবর দেয়। পরে পুলিশ মরদেহটি উদ্ধার করে ময়নাতদন্তের জন্য টাঙ্গাইল জেনারেল হাসপাতাল মর্গে পাঠায়। হত্যাকাণ্ডের কারণ হিসেবে জমি নিয়ে দীর্ঘদিনের বিরোধের বিষয়টি প্রাথমিকভাবে ধারণা করছে পুলিশ।বাসাইল থানা পুলিশের ভারপ্রাপ্ত কর্মকর্তা (ওসি) এস এম তুহিন আলী জানান, মরদেহটি উদ্ধার করে ময়নাতদন্তের জন্য টাঙ্গাইল জেনারেল হাসপাতালে পাঠানো হয়েছে। ময়নাতদন্ত শেষে এ হত্যাকাণ্ডের রহস্য উদঘাটন সম্ভব হবে।আরিফ উর রহমান টগর/আরএআর/এমকেএইচ</body>
</article>
