<article>
  <headline>
নেত্রকোনায় স্বামীর হাতে স্ত্রী খুন
</headline>
  <url>https://www.jagonews24.com/country/news/331684</url>
  <published_at>
</published_at>
  <category>খুন</category>
  <body>নেত্রকোনা সদর উপজেলায় রুমা আক্তার (২৩) নামে এক গৃহবধূ স্বামীর হাতে খুন হয়েছেন। রোববার রাত পৌনে ৮টার দিকে পারিবারিক কলহের জেরে এ হত্যাকাণ্ডের ঘটনা ঘটে।নিহত রুমা আক্তার একই এলাকার ধিতপুর গ্রামের হেকমত আলীর ছেলে সাইফুল ইসলামের স্ত্রী।পুলিশ ও স্থানীয় সূত্রে জানা যায়, সাত বছর আগে নেত্রকোনা সদর উপজেলার সিংহের বাংলার ইউনিয়নের ফরিদপুর নয়াপাড়া গ্রামের নজরুল ইসলামের মেয়ে রুমা আক্তারকে বিয়ে করেন সাইফুল ইসলাম। তিনি বিয়ের পর থেকে শ্বশুর বাড়িতে বসবাস করছিলেন। তাদের দুই ছেলে সন্তানও রয়েছে।প্রত্যক্ষদর্শীরা জানান, সন্ধ্যার পর স্ত্রী রুমা আক্তার বাড়ির পুকুর ঘাটে মাছ কেটে ধুচ্ছিলেন। এ সময় পেছন থেকে স্বামী সাইফুল ইসলাম দা দিয়ে স্ত্রী রুমাকে কোপ দিলে ঘটনাস্থলেই তার মৃত্যু হয়। ঘটনার পর ঘাতক স্বামী পালিয়ে যায়।নেত্রকোনা মডেল থানা পুলিশের উপ-পরিদর্শক (এসআই) আল আমিন জাগো নিউজকে জানান, স্বামীর হাতে স্ত্রী খুন হওয়ার সংবাদ পেয়ে ঘটনাস্থলে যাচ্ছি। মরদেহ উদ্ধার করে ময়নাতদন্তের জন্যে মর্গে পাঠানো হবে। খুনিকে ধরার চেষ্টা চলছে।কামাল হোসাইন/আরএআর/জেআইএম</body>
</article>
