<article>
  <headline>
মানিকছড়িতে গৃহবধূ খুন : রক্তাক্ত অবস্থায় স্বামী উদ্ধার
</headline>
  <url>https://www.jagonews24.com/country/news/443124</url>
  <published_at>
</published_at>
  <category>খুন</category>
  <body>খাগড়াছড়ির মানিকছড়িতে সালমা আক্তার (২০) নামে এক গৃহবধূকে গলা কেটে হত্যা করেছে দুর্বৃত্তরা। একই ঘটনায় সালমার স্বামী মো. বেলাল হোসেনকে (২৬) আশঙ্কাজনক অবস্থায় চট্টগ্রাম মেডিকেল কলেজ হাসপাতালে পাঠানো হয়েছে।মানিকছড়ি তিনট্যহরীর মধ্যমপাড়া এলাকায় মঙ্গলবার রাত সাড়ে ৩টার দিকে এ ঘটনা ঘটে।আহত মো. বেলাল হোসেন পাহাড়ের চূড়ায় স্ত্রীকে নিয়ে বসবাস করতেন। ভাড়ায়চালিত মোটরসাইকেল চালিয়ে সংসার চালাতেন তিনি।পুলিশ ও স্থানীয় সূত্রে জানা গেছে, মঙ্গলবার রাত ৩টার দিকে চিৎকার শুনতে পেয়ে বেলাল হোসেনের বাবা মমতাজ উদ্দিন ও ছোট ভাই সাগর হোসেন ছুটে যান। সেখানে গিয়ে বেলাল হোসেন ও তার স্ত্রী সালমা আক্তারকে রক্তাক্ত অবস্থায় বাড়ির উঠানে পড়ে থাকতে দেখেন।পরে তাদেরকে উদ্ধার করে মানিকছড়ি উপজেলা সদর হাসপাতালে নিয়ে গেলে চিকিৎসক সালমা আক্তারকে মৃত ঘোষণা করেন। আশঙ্কাজনক অবস্থায় বেলাল হোসেনকে চট্টগ্রাম মেডিকেল কলেজ হাসপাতালে পাঠানো হয়েছে।মানিকছড়ি থানা পুলিশের ভারপ্রাপ্ত কর্মকর্তা (ওসি) মোহাম্মদ রশীদ বলেন, ঘটনার খবর পেয়ে রাতেই পুলিশ নিয়ে ঘটনাস্থলে গিয়েছি। ঘটনার প্রকৃত রহস্য খুঁজে বের করতে পুলিশ কাজ শুরু করেছে।মুজিবুর রহমান ভুইয়া/এফএ/পিআর</body>
</article>
