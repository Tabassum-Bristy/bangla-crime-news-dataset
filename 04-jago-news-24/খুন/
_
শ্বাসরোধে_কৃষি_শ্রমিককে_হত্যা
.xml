<article>
  <headline>
শ্বাসরোধে কৃষি শ্রমিককে হত্যা
</headline>
  <url>https://www.jagonews24.com/country/news/423611</url>
  <published_at>
</published_at>
  <category>খুন</category>
  <body>সিরাজগঞ্জ সদর উপজেলায় নাজমুল হোসেন (২৫) নামে এক কৃষি শ্রমিককে শ্বাসরোধে হত্যা করেছে দুর্বৃত্তরা। বুধবার সকালে সয়দাবাদ ইউনিয়নের বাঐতারা গ্রামের একটি ধানক্ষেত থেকে তার মরদেহ উদ্ধার করা হয়। নিহত নাজমুল ওই গ্রামের আনু মিয়ার ছেলে।নিহতের পারিবার ও পুলিশ জানায়, মঙ্গলবার বিকেলে বাড়ি থেকে বের হয়ে নাজমুল আর ফিরে আসেনি। বুধবার সকালে পুর্ব বাঐতারা মাঠের একটি ধানক্ষেতে তার মরদেহ পড়ে থাকতে দেখে থানায় খবর দেয়। পরে পুলিশ ঘটনাস্থলে পৌঁছে নিহতের মরদেহ উদ্ধার করে ময়নাতদন্তের জন্য সদর হাসপাতাল মর্গে পাঠিয়ে দেয়।  সিরাজগঞ্জ সদর থানার পুলিশের ভারপ্রাপ্ত কর্মকর্তা (ওসি) মোহাম্মদ দাউদ জানান, নিহতের শরীরে উপরের অংশ কালো দাগ রয়েছে। এটা পরিকল্পিত হত্যাকাণ্ড কিনা তা ক্ষতিয়ে দেখা হচ্ছে।ইউসুফ দেওয়ান রাজু/আরএ/আরএস</body>
</article>
