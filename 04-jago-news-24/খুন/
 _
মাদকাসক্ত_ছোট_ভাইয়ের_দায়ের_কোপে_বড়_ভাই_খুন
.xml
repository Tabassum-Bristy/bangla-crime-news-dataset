<article>
  <headline>
মাদকাসক্ত ছোট ভাইয়ের দায়ের কোপে বড় ভাই খুন
</headline>
  <url>https://www.jagonews24.com/country/news/433455</url>
  <published_at>
 </published_at>
  <category>খুন</category>
  <body>কক্সবাজারের মহেশখালী উপজেলার কালারমারছড়া ইউনিয়নে মাদকাসক্ত ছোট ভাইয়ের দায়ের কোপে আহত বড় ভাই নজরুল ইসলামের (৪৫) মৃত্যু হয়েছে।মঙ্গলবার রাতে চট্রগ্রাম মেট্রোপলিটন হাসপাতালে চিকিৎসাধিন অবস্থায় তিনি মারা যান। এর আগে গত ৬ জুন (বুধবার) সকালে হামলার ঘটনায় গুরুতর আহত বড় ভাই নজরুল ইসলাম প্রকাশ আবুকে চট্টগ্রাম হাসপাতালে ভর্তি করা হয়।নিহত নজরুল উপজেলার কালারমার ছড়ার ফকিরজুম পাড়া গ্রামের মৃত কবির আহমদের ছেলে।পরিবার সূত্র জানায়, গত ৬ জুন সকালের পারিবারিক বিরোধের জের ধরে মাদকাসক্ত ছোট ভাই আবছার তার হাতে থাকা দা দিয়ে বড় ভাই নজরুলের মাথায় কোপ দেয়। এতে গুরুতর আহত নজরুলকে চিকিৎসার জন্য চট্টগ্রাম মেডিকেল কলেজ হাসপাতালে নেয়া হয়। সেখানে তার অবস্থার অবনতি হলে উন্নত চিকিৎসার জন্য মেট্রোপলিটন হাসপাতালে স্থানান্তর করা হয়। সেখানে ৬ দিন আইসিইউতে থাকার পর মঙ্গলবার রাতে তার মৃত্যু হয়।সায়ীদ আলমগীর/আরএ/এমএস</body>
</article>
