<article>
  <headline>
নুসরাত হত্যায় স্বীকারোক্তিমূলক জবানবন্দি দিলেন মনি ও জাবেদ
</headline>
  <url>https://www.jagonews24.com/country/news/494963</url>
  <published_at>
</published_at>
  <category>খুন</category>
  <body>ফেনীর সোনাগাজীর মাদরাসার ছাত্রী নুসরাত জাহান রাফিকে অগ্নিদগ্ধ করে হত্যায় জড়িত থাকার দায় স্বীকার করে আদালতে জবানবন্দি দিয়েছেন কামরুন নাহার মনি ও জাবেদ হোসেন। শনিবার (২০ এপ্রিল) বিকেল সাড়ে ৪টা থেকে রাত ৯টা ৫০ মিনিট পর্যন্ত সিনিয়র জুডিশিয়াল ম্যাজিস্ট্রেট শরাফ উদ্দিন আহমেদের আদালতে এ জবানবন্দি রেকর্ড করা হয়।আরও পড়ুন&gt; আ.লীগ সভাপতি রুহুল আমিন ৫ দিনের রিমান্ডেস্বীকারোক্তিমূলক জবানবন্দি শেষে রাত ১০টার দিকে পিবিআইয়ের চট্টগ্রাম বিভাগে বিশেষ পুলিশ সুপার মো. ইকবাল এ তথ্য জানিয়েছেন। তিনি বলেন, বিজ্ঞ আদালতে কামরুন নাহার মনি ও জাবেদ হোসেন হত্যাকাণ্ডের সঙ্গে সরাসরি জড়িত ছিল বলে স্বীকার করছে।আরও পড়ুন&gt; নুসরাত হত্যার আরেক পরিকল্পনাকারীসহ গ্রেফতার ২তিনি বলেন, জবানবন্দিতে তারা জানায়, নুসরাত জাহান রাফিকে ছাদে নিয়ে যাওয়ার পর শাহাদাত হোসেন শামীম ও নুর উদ্দিন মেঝেতে শুয়ে ফেললে মনি তার বুক চেপে ধরে ও জাবেদ হোসেন তার গায়ে কেরোসিন ঢেলে দেয়।বিশেষ পুলিশ সুপার মো. ইকবাল বলেন, আলোচিত এ মামলায় এখন পর্যন্ত ২০ জনকে আটক করা হয়েছে। তাদের মধ্যে ১৮ জনকে গ্রেফতার দেখানো হয়েছে। আজও (শনিবার) রানা ও মামুন নামের দুইজনকে আটক করা হয়েছে। আগামীকাল (রোববার) তাদেরকে আদালতে তোলা হবে।রাশেদুল হাসান/আরএস</body>
</article>
