<article>
  <headline>
বিয়ের আসরে ছুরিকাঘাতে কনের বাবাকে হত্যায় মামলা
</headline>
  <url>https://www.jagonews24.com/national/news/517829</url>
  <published_at>
</published_at>
  <category>খুন</category>
  <body>রাজধানীর মগবাজারে বিয়ের আসরে কনের বাবা তুলা মিয়াকে (৪৭) ছুরিকাঘাতে হত্যার ঘটনায় মামলা করেছে তার পরিবার। মামলায় খুনের অভিযোগ এনে সজীব আহমেদ রকিকে (২৩) আসামি করা হয়েছে।তেজগাঁও বিভাগের হাতিরঝিল থানায় বৃহস্পতিবার (১ আগস্ট) রাতে তুলা মিয়ার ছেলে বাদী হয়ে মামলাটি করেন।হাতিরঝিল থানার ভারপ্রাপ্ত কর্মকর্তা (ওসি) আবদুর রশিদ জানান, বিয়ের আসরে ছুরিকাঘাতে তুলা মিয়াকে খুনের ঘটনায় একটি মামলা করা হয়েছে। ঘটনার পর ঘটনাস্থল থেকেই আটক সজীবকে ওই মামলায় গ্রেফতার দেখিয়ে আদালতে পাঠানো হয়। সজীবকে ৭ দিনের রিমান্ড নেয়ার আবেদন করা হবে বলেও জানান ওসি।গতকাল বৃহস্পতিবার (১ আগস্ট) মগবাজারের দিলু রোডে প্রিয়াংকা কমিউনিটি সেন্টারে বিয়ের অনুষ্ঠানে কনের বাবা তুলা মিয়া ও মা ফিরোজা খাতুনকে ছুরিকাঘাত করে সজীব আহমেদ রকি নামে ওই যুবক। এ ঘটনায় তুলা মিয়া চিকিৎসাধীন অবস্থায় মারা যান। গুরুতর জখম নিয়ে কনের মা বর্তমানে হাসপাতালে চিকিৎসাধীন।ঘটনার পর সজীবকে গণপিটুনি দেয় বিয়েতে আগতরা। পরে তাকে পুলিশি হেফাজতে ঢাকা মেডিকেল কলেজ (ঢামেক) হাসপাতালে পাঠানো হয়।রকি পুলিশকে জানান, বিয়ের কনের সঙ্গে তার প্রেমের সম্পর্ক ছিল। প্রেমিকার বিয়ে সহ্য করতে না পেরে তিনি এমন কাণ্ড ঘটিয়েছেন।জেইউ/এনডিএস/এমকেএইচ</body>
</article>
