<article>
  <headline>
পার্বতীপুরে দু’গ্রুপের সংঘর্ষে নিহত ১
</headline>
  <url>https://www.jagonews24.com/country/news/443993</url>
  <published_at>
</published_at>
  <category>খুন</category>
  <body>দিনাজপুরের পার্বতীপুরের ফুলেরঘাট বাজারে জমি নিয়ে বিরোধের জেরে সংঘর্ষে আল আমিন (৩৬) নামে এক যুবক নিহত হয়েছেন। আহত হয়েছেন আরও ৮ জন।রোববার রাত ১০টার দিকে রংপুর মেডিকেল কলেজ (রমেক) হাসপাতালে নেয়ার পথে মারা যান আল আমিন। তিনি উপজেলার হাবড়া ইউনিয়নের শংকরপুর গ্রামের সাখাওয়াত হোসেন সরকারের ছেলে।এ ঘটনায় রাত সাড়ে ১১টার দিকে পার্বতীপুর মডেল থানা পুলিশ আব্দুল ওয়াদুদের স্ত্রী খাদিজা বেগম ও ফাতেমা বেগম নামে আরেকজনকে আটক করে থানায় নিয়ে যায় বলে দাবি করেছে এলাকাবাসী।প্রত্যক্ষদর্শীরা জানান, ফুলেরঘাট বাজারে জমি নিয়ে বিরোধের জের ধরে শংকরপুর গ্রামের আকতারুল গ্রুপ ও আব্দুল ওয়াদুদ গ্রুপের লোকজনের মধ্যে সংঘর্ষ বাধে। এতে আল আমিন, কাশেম মাস্টারসহ উভয়পক্ষের অন্তত ৯ জন আহত হয়। গুরুতর আহত অবস্থায় আকতারুল গ্রুপের আল আমিনকে প্রথমে পার্বতীপুর উপজেলা স্বাস্থ্য কমপ্লেক্স ও পরে রমেক হাসপাতালে নেয়ার পথে মারা যান আল আমিন। তাৎক্ষণিকভাবে অন্য আহতদের নাম জানা যায়নি।তবে পার্বতীপুর মডেল থানার ভারপ্রাপ্ত কর্মকর্তা (ওসি) হাবিবুল হক প্রধান সংঘর্ষে একজন নিহতের বিষয়টি নিশ্চিত করলেও খাদিজা ও ফাতেমাকে আটকের বিষয়টি তিনি জানেন না বলে জানান।এফএ/জেআইএম</body>
</article>
