<article>
  <headline>
খাওয়ার সময় ডেকে নিয়ে চরমপন্থী নেতাকে খুন
</headline>
  <url>https://www.jagonews24.com/country/news/423683</url>
  <published_at>
</published_at>
  <category>খুন</category>
  <body>পাবনার সাঁথিয়া উপজেলায় ফিরোজ আলম (২৫) নামের চরমপন্থী দলের এক নেতাকে গলাকেটে ও কুপিয়ে হত্যা করেছে দুর্বৃত্তরা। বুধবার সকালে উপজেলার রাঙামাটিয়া গ্রাম থেকে তার লাশ উদ্ধার করে পুলিশ। নিহত ফিরোজ ওই এলাকার আবদুল হান্নানের ছেলে এবং চরমপন্থী দলের নেতা ছিল।নিহতের বাবা আব্দুল হান্নানের বরাত দিয়ে পুলিশ জানায়, মঙ্গলবার রাত সাড়ে ৯টার দিকে ফিরোজ তার বাবার সঙ্গে খেতে বসে। এসময় অজ্ঞাতপরিচয় কেউ একজন তাকে ডেকে বাড়ি থেকে নিয়ে যায়। এরপর তিনি আর বাড়ি ফিরে আসেনি। বুধবার সকালে উপজেলার ছোন্দহ গ্রামের একটি মৎস্য খামারের পাশে তার গলাকাটা মরদেহ দেখতে পেয়ে থানায় খবর দেয় স্থানীয়রা। পরে পুলিশ ঘটনাস্থলে পৌঁছে মরদেহ উদ্ধার করে। তার শরীরে কোপের দাগ রয়েছে।পুলিশ জানায়, তার বিরুদ্ধে থানায় অস্ত্র আইনে মামলা রয়েছে।সাঁথিয়া থানার ভারপ্রাপ্ত কর্মকর্তা (ওসি) হাসান হাসান ইমাম জানান, চরমপন্থী দলের অভ্যন্তরীণ কোন্দলের জের ধরে ফিরোজ খুন হতে পারে। এ বিষয়ে তদন্ত চলছে। ময়না তদন্তের জন্য মরদেহ পাবনা জেনারেল হাসপতাল মর্গে পাঠানো হয়েছে। দুপুর আড়াইটার দিকে পাবনার অতিরিক্ত পুলিশ সুপার ইবনে মিজান ঘটনাস্থল পরিদর্শন করেছেন।বুধবার দুপুর ৩টার দিকে নিহতের বাবা বাদী হয়ে সাঁথিয়া থানায় একটি হত্যা মামলা দায়ের করেছেন বলে জানান পুলিশের এ কর্মকর্তা।একে জামান/আরএ/জেআইএম</body>
</article>
