<article>
  <headline>
যুক্তরাষ্ট্রে বাংলাদেশি ব্যবসায়ীকে গুলি করে হত্যা
</headline>
  <url>https://www.jagonews24.com/probash/news/340258</url>
  <published_at>
</published_at>
  <category>খুন</category>
  <body>যুক্তরাষ্ট্রের জর্জিয়া অঙ্গরাজ্যে প্রবাসী এক বাংলাদেশি ব্যবসায়ীকে গুলি করে হত্যা করা হয়েছে। নিহত সাইফুল ইসলাম ভূঁইয়ার (৩৫) বাড়ি নোয়াখালী জেলায়।টলান্টার ডাউন টাউনের ওয়েস্ট ভিউ ড্রাইভে সাইফুলের গ্রোসারি স্টোরের সামনে এই হামলার ঘটনা ঘটে।স্থানীয় পুলিশ বলছে, রাতে দোকান থেকে বাড়ি ফেরার জন্য গাড়িতে ওঠার পরপরই সাইফুলের দিকে গুলি করা হয়।সাইফুলের দোকানের ক্যামেরা থেকে আটলান্টা পুলিশের উদ্ধার করা ভিডিওতে দেখা যায়, সাইফুলের গাড়িটি দোকান থেকে পার্কিং লট পার হয়ে রাস্তার ওঠার মুহূর্তে একটি সাদা গাড়ি সামনে এসে দাঁড়ায়। ওই গাড়ি থেকে বেরিয়ে এসে দুই হামলাকারী সাইফুলের গাড়ির কাচ ভেদ করে দুই রাউন্ড গুলি ছোড়ে।সাইফুলের গাড়িটি চলতে শুরু করলে দুই মিনিটের মাথায় দুই হামলাকারী আবারও গুলি করে, তারপর পালিয়ে যায়।সাইফুলের বড় ভাই মুখলেস ভূঁইয়া জানান, তারা ছয় ভাই আটলান্টায় থাকেন। সাইফুল যুক্তরাষ্ট্রে এসেছিলেন ২০০২ সালে। তার দুটি সন্তান রয়েছে। ‘সাইফুল আর আমার আরেক ভাই বিপুল মিলে গ্রোসারি স্টোর চালাতো। রেজোয়ান বাংলাদেশ থেকে আটলান্টায় আসে তিন মাস আগে।’মুখলেস বলেন, ফ্লোরিডায় ঘূর্ণিঝড়ের কারণে সোমবার আটলান্টার মানুষও দিনভর প্রস্তুতি নিচ্ছিল। সবাই নিত্যপ্রয়োজনীয় জিনিসপত্র কিনে বাড়ি ফিরছিলেন। এ কারণে সন্ধ্যা থেকেই সাইফুলের দোকানে ক্রেতার আনাগোনা কমে গিয়েছিল।এমআরএম/জেআইএম</body>
</article>
