<article>
  <headline>
চুয়াডাঙ্গায় প্রতিবেশীকে কুপিয়ে হত্যা
</headline>
  <url>https://www.jagonews24.com/country/news/421347</url>
  <published_at>
</published_at>
  <category>খুন</category>
  <body> চুয়াডাঙ্গায় প্রতিবেশীর বাড়ির উঠানে নারিকেল গাছ হেলে পড়া নিয়ে বিরোধের জের ধরে লালন হোসেন (৪০) নামের এক ব্যক্তিকে কুপিয়ে হত্যা করা হয়েছে।শুক্রবার রাতে ৮টার দিকে চুয়াডাঙ্গা পৌর এলাকার ফার্মপাড়ায় এই হত্যাকাণ্ডের ঘটনা ঘটে।নিহত লালন হোসেন চুয়াডাঙ্গা পৌর এলাকার ফার্মপাড়ার আনোয়ার হোসেনের ছেলে।বিরোধ নিস্পত্তির কথা বলে বাড়ী থেকে ডেকে নিয়ে গিয়ে ধাররোলো অস্ত্র দিয়ে উপর্জিপরি কুপিয়ে হত্যা করা হয়েছে।চুয়াডাঙ্গার অতিরিক্ত পুলিশ সুপার কলিমুল্লাহ নিহত লালনের স্ত্রী বেলী ও তার স্বজনদের বরাত দিয়ে জানান, চুয়াডাঙ্গা শহরের ফার্মপাড়ার হাসেম আলির ছেলে টিপু সুলতানের সঙ্গে লালন হোসেনের একটি নারিকেল গাছ নিয়ে ছয়মাস ধরে বিরোধ চলছিল। লালনের নারিকেল গাছের ডাব ও ডেগো (গাছের ডাল) টিপুর বাড়িতে পড়ে ময়লা হয়। এ নিয়ে সম্প্রতি প্রতিবেশী দুই পরিবারের মধ্য বিরোধ আরও বৃদ্ধি পায়।বিষয়টি নিস্পত্তির ব্যাপারে এলাকার পৌর কমিশনার ও মাতব্বরদের নিয়ে আজ সন্ধ্যায় সালিশ বসার কথা ছিল। কিন্তু এর আগেই লালনের প্রতিপক্ষ টিপু, পিন্টু, মিন্টু এবং রব তাকে বাড়ি থেকে ডেকে আনে।লালন বাড়ির বাইরে রাস্তায় এসে দাঁড়াতেই সবাই মিলে ধারালো অস্ত্র নিয়ে তার ওপর হামলা করে এবং এলোপাতাড়ি কুপিয়ে পালিয়ে যায়।এসময় তার পরিবারের লোকজন ও স্থানীয়রা লালনকে উদ্ধার করে চুয়াডাঙ্গা সদর হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন।নিহতের লাশের ময়নাতদন্তের জন্য চুয়াডাঙ্গা সদর হাসপাতালের হিম ঘরে রাখা হয়েছে বলে জানান অতিরিক্ত পুলিশ সুপার।এম এ মামুন/এমবিআর</body>
</article>
