<article>
  <headline>
চিৎকার করায় কৃষকের গলা কাটলো ডাকাত দল
</headline>
  <url>https://www.jagonews24.com/country/news/462530</url>
  <published_at>
</published_at>
  <category>খুন</category>
  <body>রংপুরের মিঠাপুকুরে রায়হান নামে (৫০) এক কৃষককে গলা কেটে হত্যা করেছে ডাকাতরা। শনিবার রাতে উপজেলার রানীপুকুর এলাকায় এ ঘটনা ঘটে।রায়হান একই উপজেলার পার্শ্ববর্তী খোঁড়াগাছ ইউনিয়নের রামচন্দ্রপুর গ্রামের বাসিন্দা।পুলিশ ও স্থানীয়রা জানান, শনিবার গভীর রাতে মিঠাপুকুরের রানীপুকুর ইউনিয়নের রুপসি গ্রামের দুই বাড়িতে ডাকাতি শেষে ফিরছিলেন ডাকাতের দল। এ সময় রানী পুকুর তিনমাথা এলাকায় ওয়াজেদ মিয়ার স’মিল সংলগ্ন জমিতে লাগানো আদা গাছ পাহারা দিচ্ছিলেন রায়হান।ডাকাতের দল দেখে রায়হান চিৎকার দিলে ডাকাতরা তাকে গলা কেটে হত্যার পর মরদেহ ফেলে পালিয়ে যায়। পরে স্থানীয়রা পুলিশে খবর দিলে রোববার সকালে পুলিশ ঘটনাস্থল থেকে মরদেহ উদ্ধার করে।মরদেহ উদ্ধারের বিষয়টি নিশ্চিত করে মিঠাপুকুর থানা পুলিশের ভারপ্রাপ্ত কর্মকর্তা (ওসি) আশিকুর রহমান জানান, হত্যাকাণ্ডের বিষয়ে অনুসন্ধান শুরু করেছে পুলিশ।জিতু কবীর/এফএ/এমএস</body>
</article>
