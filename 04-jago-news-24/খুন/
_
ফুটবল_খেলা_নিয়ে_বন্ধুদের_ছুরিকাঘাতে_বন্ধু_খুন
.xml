<article>
  <headline>
ফুটবল খেলা নিয়ে বন্ধুদের ছুরিকাঘাতে বন্ধু খুন
</headline>
  <url>https://www.jagonews24.com/country/news/310843</url>
  <published_at>
</published_at>
  <category>খুন</category>
  <body>পাবনায় ফুটবল খেলা নিয়ে বিরোধের জেরে বন্ধুদের ছুরিকাঘাতে আহত বন্ধু শহিদুল ইসলাম (২৭) রোববার মারা গেছেন। শনিবার বিকেলে ছুরিকাঘাতের ঘটনা ঘটে।চিকিৎসাধীন অবস্থায় রোববার দুপুরে তার মৃত্যু হয়। নিহত শহিদুল সাঁথিয়া উপজেলার আতাইকুলা থানার মাধপুর গ্রামের লাল চাঁদের ছেলে। এ ঘটনায় আহত একই গ্রামের আব্দুল গণির ছেলে রাজু হোসেনকে (২৫) হাসপাতালে ভর্তি করা হয়েছে।স্থানীয় ও থানা সূত্রে জানা যায়, কিছুদিন আগে ফুটবল খেলা নিয়ে বিরোধ দেখা দেয় মাধপুর গ্রামের শহিদুল ইসলাম-রাজু ও তাদের বন্ধু শাওন-সেতুদের সঙ্গে।শনিবার বিকেলে শহিদুল ও রাজু মাধপুর বাজারে যায়। এ সময় পূর্বপরিকল্পিতভাবে তাদের বন্ধু শাওন ও সেতুসহ ৪-৫ জন যুবক শহিদুল-সেতুকে উপর্যুপরি ছুরিকাঘাত করে পালিয়ে যায়।তাদের চিৎকারে বাজারে থাকা লোকজন মুমূর্ষু অবস্থায় শহিদুল ও রাজুকে পাবনা জেনারেল হাসপাতালে ভর্তি করে। এর মধ্যে শহিদুলের অবস্থার অবনতি হলে তাকে রাতেই রাজশাহী মেডিকেল কলেজ হাসপাতালে স্থানান্তর করা হয়। সেখানে চিকিৎসাধীন অবস্থায় রোববার শহিদুলের মৃত্যু হয়।আতাইকুলা থানা পুলিশের ভারপ্রাপ্ত কর্মকর্তা (ওসি) আব্দুর রাজ্জাক জানান, এ ঘটনায় নিহত শহিদুলের বাবা লাল চাঁদ বাদী হয়ে আতাইকুলা থানায় হত্যা মামলা করেছেন। আসামিদের গ্রেফতারে অভিযান চলছে।একে জামান/এএম/জেআইএম</body>
</article>
