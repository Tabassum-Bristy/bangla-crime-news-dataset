<article>
  <headline>
খাগড়াছড়িতে ইউপিডিএফ কর্মীকে কুপিয়ে হত্যা
</headline>
  <url>https://www.jagonews24.com/country/news/439281</url>
  <published_at>
</published_at>
  <category>খুন</category>
  <body>খাগড়াছড়িতে জ্ঞানেন্দু চাকমা (৪০) নামে ইউপিডিএফের (প্রসীত বিকাশ গ্রুপ) এক কর্মীকে গুলি করে ও কুপিয়ে হত্যা করা হয়েছে। বৃহস্পতিবার বিকেল সোয়া ৫টার দিকে খাগড়াছড়ি-ঢাকা আঞ্চলিক সড়কের আলুটিলা পর্যটন এলাকায় এ ঘটনা ঘটে।নিহত জ্ঞানেন্দু চাকমা জেলার মহালছড়ি উপজেলার বাসিন্দা। তিনি দীর্ঘদিন ধরে ইউপিডিএফের কালেক্টর হিসেবে কাজ করতেন বলে জানা গেছে।এদিকে এ হত্যাকাণ্ডের জন্য পার্বত্য চট্টগ্রাম জনসংহতি সমিতি-জেএসএস (এমএন লারমা) গ্রুপকে দায়ী করেছে ইউপিডিএফের কেন্দ্রীয় সংগঠক মাইকেল চাকমা।অন্যদিকে এ হত্যাকাণ্ডে নিজেদের সম্পৃক্ততা অস্বীকার করেছেন পার্বত্য চট্টগ্রাম জনসংহতি সমিতি-জেএসএস (এমএন লারমা) গ্রুপের তথ্য ও প্রচার সম্পাদক সুধাকর ত্রিপুরা।খাগড়াছড়ি সদর থানা পুলিশের ভারপ্রাপ্ত কর্মকর্তা (ওসি) মো. সাহাদাত হোসেন টিটো ঘটনার সত্যতা নিশ্চিত করে বলেন, নিহতের শরীরে গুলি ও ধারালো অস্ত্রের আঘাতের চিহ্ন রয়েছে। ঘটনাস্থল থেকে একটি গুলির খোসাসহ এক রাউন্ড গুলি উদ্ধার করা হয়েছে।মুজিবুর রহমান ভুইয়া/আরএআর/জেআইএম</body>
</article>
