<article>
  <headline>
নিখোঁজের পরদিন মিলল ভ্যানচালকের গলাকাটা লাশ
</headline>
  <url>https://www.jagonews24.com/country/news/518975</url>
  <published_at>
</published_at>
  <category>খুন</category>
  <body>জয়পুরহাট সদর উপজেলার ভাদসা-হরিপুর বাঁধ এলাকায় আব্দুর রহিম নামে এক ভ্যানচালকের গলাকাটা মরদেহ উদ্ধার করেছে পুলিশ। বুধবার সকাল সাড়ে ১০টার দিকে জয়পুরহাট সদর থানা পুলিশ মরদেহটি উদ্ধার করে।নিহত আব্দুর রহিম নওগাঁর ধামইরহাট উপজেলার মুকিন্দিপুর গ্রামের মৃত মজিরুদ্দিনের ছেলে।পরিবারের বরাত দিয়ে জয়পুরহাট সদর থানার ভারপ্রাপ্ত কর্মকর্তা (ওসি) সিদ্দিকুর রহমান জানান, আব্দুর রহিম মঙ্গলবার বিকেলে বাড়ি থেকে ভ্যান নিয়ে বের হয়ে আর ফেরেননি। তার মোবাইল ফোনটিও বন্ধ পাওয়ায় রাতেই স্বজনরা ধামইরহাট থানায় বিষয়টি অবগত করেন।বুধবার সকালে স্থানীয়দের কাছে খবর পেয়ে পুলিশ ঘটনাস্থল থেকে মরদেহটি উদ্ধার করে ময়নাতদন্তের জন্য জয়পুরহাট জেলা আধুনিক হাসপাতালের মর্গে পাঠায়। ভ্যানটি ছিনতাইয়ের উদ্দেশ্যে এ হত্যাকাণ্ড ঘটে থাকতে পারে বলে পুলিশ প্রাথমিকভাবে ধারণা করছে।এ ব্যাপারে আব্দুর রহিমের পরিবারের পক্ষ থেকে মামলা দায়েরের প্রস্তুতি চলছে বলেও জানান ওসি।রাশেদুজ্জামান/এফএ/জেআইএম</body>
</article>
