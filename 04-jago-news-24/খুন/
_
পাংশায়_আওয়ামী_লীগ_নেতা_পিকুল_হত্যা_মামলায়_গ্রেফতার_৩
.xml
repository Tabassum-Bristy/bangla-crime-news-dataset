<article>
  <headline>
পাংশায় আওয়ামী লীগ নেতা পিকুল হত্যা মামলায় গ্রেফতার ৩
</headline>
  <url>https://www.jagonews24.com/country/news/497819</url>
  <published_at>
</published_at>
  <category>খুন</category>
  <body>রাজবাড়ীর পাংশা উপজেলার সরিষা ইউনিয়ন আওয়ামী লীগের সাংগঠনিক সম্পাদক পিকুল বিশ্বাস হত্যার ঘটনায় ১৪ জনের নাম উল্লেখসহ অজ্ঞাত আরও কয়েকজনকে আসামি করে পাংশায় থানায় একটি মামলা দায়ের হয়েছে। নিহত পিকুলের ভাই সরিষা ইউনিয়ন পরিষদ চেয়ারম্যান আজমল আল বাহার বিশ্বাস বাদী হয়ে এ মামলা করেছেন।এ মামলার প্রধান আসামিসহ ৩ জনকে গ্রেফতার করেছে পুলিশ। গ্রেফতারকৃতরা হলেন- সরিষার পান্নু মন্ডলের ছেলে মুন্নু, একই এলাকার লুৎফর রহমানের ছেলে ইকবাল হোসেন ও হাবিল।মামলার তদন্ত কর্মকর্তা এসআই রামপ্রসাদ জানান, পিকুল হত্যা মামলার তিনজন আসামিকে গ্রেফতার করা হয়েছে। বাকি আসামিদের গ্রেফতারের চেষ্টা চলছে।উল্লেখ্য, গত বুধবার দিবাগত রাত ১টার দিকে পিকুল বিশ্বাস স্থানীয় সরিষা বাজার থেকে বাড়ি ফিরছিলেন। পথে সন্ত্রাসীরা তার গতি রোধ করে গুলি ও কুপিয়ে আহত করে। গুরুতর আহত অবস্থায় তাকে উদ্ধার করে প্রথমে পাংশা উপজেলা স্বাস্থ্য কমপ্লেক্স ও পরে ফরিদপুর মেডিকেল কলেজ হাসপতালে নেওয়া হলে কর্তব্যরত চিকিৎসক মৃত ঘোষণা করেন।রুবেলুর রহমান/এসএইচএস/জেআইএম</body>
</article>
