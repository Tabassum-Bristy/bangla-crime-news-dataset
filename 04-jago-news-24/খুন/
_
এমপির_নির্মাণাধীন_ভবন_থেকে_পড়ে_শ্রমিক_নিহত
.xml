<article>
  <headline>
এমপির নির্মাণাধীন ভবন থেকে পড়ে শ্রমিক নিহত
</headline>
  <url>https://www.jagonews24.com/country/news/433245</url>
  <published_at>
</published_at>
  <category>খুন</category>
  <body>টাঙ্গাইলের মির্জাপুরে স্থানীয় সংসদ সদস্য একাব্বর হোসেনের নির্মাণাধীন ১০ তলা ভবন থেকে পড়ে বাবু লাল (৩২) নামে এক শ্রমিক নিহত হয়েছেন। সোমবার দুপুরে এ দুর্ঘটনা ঘটে।এ ঘটনায় আহত আরেক শ্রমিক রতনকে (৩৫) উন্নত চিকিৎসার জন্য ঢাকা মেডিকেল কলেজ হাসপাতালে পাঠানো হয়েছে।প্রত্যক্ষদর্শী সূত্রে জানা গেছে, কয়েকজন নির্মাণ শ্রমিক পৌর সদরের মুরগীহাটি এলাকায় স্থানীয় সংসদ সদস্য একাব্বর হোসেনের নির্মাণাধীন ১০ তলা ভবনে কাজ করছিলেন। ভবনের ৬ তলায় বাইরের অংশে প্লাস্টারের কাজ করার সময় বাঁশ দিয়ে তৈরি মাচা ভেঙে নিচে পড়ে যান। এতে ওই দুই শ্রমিক গুরুতর আহত হন। পরে তাদের উদ্ধার করে কুমুদিনী হাসপাতালে নেয়া হলে চিকিৎসক বাবু লালকে মৃত ঘোষণা করেন। অপর শ্রমিক রতনকে উন্নত চিকিৎসার জন্য বিকেলে ঢাকায় পাঠানো হয়।মির্জাপুর থানার ডিউটি অফিসার সহকারী উ-পপরিদর্শক (এএসআই) লিপি আক্তার জানান, এ ঘটনায় নিহত বাবু লালের বাবা পরিমল দাস বাদী হয়ে একটি অপমৃত্যুর মামলা করেছেন।এস এম এরশাদ/আরএআর/আরআইপি</body>
</article>
