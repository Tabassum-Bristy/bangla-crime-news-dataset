<article>
  <headline>
উচ্চ শব্দে গান বাজাতে নিষেধ করায় বৃদ্ধকে হত্যা
</headline>
  <url>https://www.jagonews24.com/country/news/484647</url>
  <published_at>
</published_at>
  <category>খুন</category>
  <body>ঝালকাঠির নলছিটি উপজেলার মগড় ইউনিয়নের করুয়াকাঠি গ্রামে উচ্চ শব্দে গান বাজাতে নিষেধ করায় হাজি আব্দুল জলিল হাওলাদার নামে এক বৃদ্ধকে হত্যার অভিযোগ উঠেছে। শুক্রবার রাত ১টার দিকে এ ঘটনা ঘটে।স্থানী সূত্রে জানা গেছে, ওই গ্রামের উজ্জাত আলী হাওলাদারের বাড়ির ছেলে-মেয়েরা বাড়ির উঠানে সাতদিন ব্যাপী পারিবারিক পিকনিকের আয়োজন করে। শেষ দিন গত রাতে তারা সাউন্ড বক্সে উচ্চ শব্দে গান বাজাতে থাকে। এতে বাড়ির লোকজনসহ এলাকাবাসী অতিষ্ঠ হয়ে পড়ে। বাড়িতে অসুস্থ হাজি আব্দুল জলিল হাওলাদার গভীর রাতে উচ্চ শব্দে গান বাজাতে নিষেধ করে। এ সময় ওই বাড়ির বাপ্পী, সবুজ,মিলন,আলমগীর ও আশিক হাজি আব্দুল জলিলের ঘরে গিয়ে কথা কাটাকাটিতে লিপ্ত হয়। একপর্যায়ে তারা ওই বৃদ্ধকে ধাক্কা মারে। এতে তিনি অজ্ঞান হয়ে পড়লে তাকে বরিশাল শেরে ই বাংলা মেডিকেলে নেয়া হয়। সেখানে কর্তব্যরত চিকিৎসক তাকে মৃত ঘোষণা করেন। এ ঘটনায় অভিযুক্তরা সবাই পলাতক রয়েছে।নলছিটি থানা পুলিশের ভারপ্রাপ্ত কর্মকর্তা (ওসি) মো. শাখাওয়াত হোসেন জানান, রাতেই খবর পেয়ে পুলিশ ঘটনাস্থল পরিদর্শন করেছে। মরদেহ উদ্ধার করে ঝালকাঠি সদর হাসপাতাল মর্গে প্রেরণ করা হয়েছে। এ বিষয়ে নিহতের পরিবারের পক্ষ থেকে অভিযোগ দিলে আইনানুগ ব্যবস্থা নেয়া হবে।আতিকুর রহমান/আরএআর/এমএস</body>
</article>
