<article>
  <headline>
বাবার সামনেই ভাইকে মেরে ফেলল ভাই
</headline>
  <url>https://www.jagonews24.com/country/news/486754</url>
  <published_at>
</published_at>
  <category>খুন</category>
  <body>সাতক্ষীরার আশাশুনি উপজেলার প্রতাপনগর গ্রামে জমি ভাগ বাটোয়ারাকে কেন্দ্র করে বড় ভাইয়ের ছুরিকাঘাতে প্রাণ হারিয়েছেন ছোট ভাই আনারুল ইসলাম (৩০)।সোমবার দুপুর সাড়ে ১২টার দিকে এ ঘটনা ঘটে। নিহত আনারুল ইসলাম প্রতাপনগর গ্রামের আহম্মদ আলী সরদারের ছেলে।স্থানীয়রা জানান, বাবা আহম্মদ আলী সরদারের জামির ভাগ বাটোয়ারা নিয়ে নিজেদের মধ্যে বিরোধ চলে আসছিল। সোমবার বাবা জমি বণ্টনের জন্য তিন ছেলে ও পাঁচ মেয়েকে ডেকে বৈঠক করছিলেন। জমির অংশ বেশি দাবি করায় ছোট ভাই আনরুল ইসলামের সঙ্গে বড় ভাই আমিনুর রহমানের বিরোধের সূত্রপাত ঘটে। জমির অংশ বেশি দাবি করছিলেন বড় ভাই। এ নিয়ে ঝগড়ার একপর্যায়ে ছোট ভাই আনারুল ইসলাম ঘর থেকে বড় ভাইকে মারার জন্য ছুরি বের করেন। বড় ভাই ছুরি কেড়ে নিয়ে ছোট ভাইকে উপুর্যপরি আঘাত করেন। এতে ঘটনাস্থলেই ছোট ভাই আনারুল নিহত হন।প্রতাপনগর ইউনিয়ন পরিষদের চেয়ারম্যান জাকির হোসেন বলেন, তাদের মধ্যে জমিজমা সংক্রান্ত বিরোধের জের ধরে এমন ঘটনা ঘটেছে। ঘটনাস্থলে না গিয়ে এর থেকে বিস্তারিত বলা সম্ভব নয়।এ বিষয়ে আশাশুনি থানা পুলিশের সাব-ইন্সপেক্টর শাহজামাল জাগো নিউজকে বলেন, নিজেদের জমির ভাগ বাটোয়ারা নিয়ে বিরোধকে কেন্দ্র করে এ হত্যাকাণ্ডের ঘটনা ঘটেছে। তার মা-বাবা হতবাক হয়ে আছেন। তাদের সামনেই এ ঘটনা ঘটেছে। তাদের কাছ থেকে কিছু জানা সম্ভব হয়নি এখনো। মরদেহটি উদ্ধার করা হয়েছে। এছাড়া অন্য ভাই বোনেরা সবাই পালিয়েছে। এখনো কাউকে আটক করা সম্ভব হয়নি।আকরামুল ইসলাম/এএম/পিআর</body>
</article>
