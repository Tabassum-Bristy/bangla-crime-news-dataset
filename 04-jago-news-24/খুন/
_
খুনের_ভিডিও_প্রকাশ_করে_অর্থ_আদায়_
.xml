<article>
  <headline>
খুনের ভিডিও প্রকাশ করে অর্থ আদায়!
</headline>
  <url>https://www.jagonews24.com/international/news/391312</url>
  <published_at>
</published_at>
  <category>খুন</category>
  <body>এক মুসলিম ব্যক্তিকে কুপিয়ে ও আগুন দিয়ে হত্যার ভিডিও সামাজিক যোগাযোগ মাধ্যমে প্রকাশ ও অর্থ সংগ্রহের দায়ে ভারতে এক হিন্দুকে গ্রেফতার করা হয়েছে। বৃহস্পতিবার দেশটির পুলিশ বলছে, গ্রেফতারকৃত ওই ব্যক্তি অনলাইনে ভিডিও পোস্ট করে সংখ্যালঘু মুসলিমদের বিরুদ্ধে একটি প্রচার অভিযান চালানোর জন্য অর্থ সংগ্রহের চেষ্টা করেছিলেন।গত সপ্তাহে ওই মুসলিম ব্যক্তিকে হত্যা ভারতে সংখ্যালঘুদের ওপর নিপীড়ন নিয়ে জোরালো নিন্দা ও সমালোচনা শুরু হয়েছে। দেশটিতে গো-হত্যার দায়ে সংখ্যালঘু মুসলিমদের ওপর প্রায়ই হামলা ও পিটিয়ে হত্যা করা হয়। গরুকে পবিত্র হিসেবে মনে করেন হিন্দুরা। হিন্দুদের অনেকেই হিন্দু-মুসলিম বিয়ের বিরুদ্ধে প্রচারণা চালিয়ে আসছেন।ভারতের পশ্চিমাঞ্চলের রাজস্থানে এক মুসলিম ব্যক্তিকে কুপিয়ে ও আগুনে পুড়িয়ে হত্যার অভিযোগে শম্ভু লাল রিগার নামে এক হিন্দুকে গ্রেফতার করেছে পুলিশ। রাজস্থান পুলিশের কর্মকর্তা আনন্দ শ্রীভাস্তভ বলেন, মুসলিম বিরোধী অভিযান পরিচালনার জন্য রিগার এক ব্যক্তিকে হত্যার দৃশ্য পোস্ট করেছে। অভিযান পরিচালনার জন্য অর্থ সহায়তা চেয়ে ভিডিওর সঙ্গে তার ব্যাংক অ্যাকাউন্টের বিস্তারিত তথ্য দিয়েছে।তার ওই ব্যাংক অ্যাকাউন্টে ভারতের বিভিন্ন অংশ থেকে সাতশ'র বেশি মানুষ তিন লাখ রূপি দান করেছে। আনন্দ শ্রীভাস্তভ বলেন, ওই মুসলিমকে হত্যার পর অভিযুক্ত ব্যক্তি একজন হিন্দু হিরো সাজতে চেয়েছিলেন। ঘৃণীত এই অপরাধ সংঘটনের পর তার প্রধান উদ্দেশ্য ছিল অর্থ সংগ্রহ করা।কর্তৃপক্ষের নজরে আসার আগেই রিগারের এই ভিডিও সামাজিক যোগাযোগ মাধ্যমে ভাইরাল হয়ে ছড়িয়ে পড়ে। পুলিশের তদন্ত কর্মকর্তারা রিগারের ব্যাংক অ্যাকাউন্ট জব্দের পর দাতাদের চিহ্নিত করেছে।সূত্র : রয়টার্স, এনডিটিভি।এসআইএস/আইআই</body>
</article>
