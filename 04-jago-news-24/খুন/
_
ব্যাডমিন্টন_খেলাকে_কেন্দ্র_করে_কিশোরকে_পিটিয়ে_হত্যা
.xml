<article>
  <headline>
ব্যাডমিন্টন খেলাকে কেন্দ্র করে কিশোরকে পিটিয়ে হত্যা
</headline>
  <url>https://www.jagonews24.com/country/news/468188</url>
  <published_at>
</published_at>
  <category>খুন</category>
  <body>গাজীপুরে ব্যাডমিন্টন খেলাকে কেন্দ্র করে শ্রাবণ (১৫) নামে এক কিশোরকে পিটিয়ে হত্যার ঘটনা ঘটেছে। রোববার রাতে গাজীপুর সিটি কর্পোরেশনের গাছা চান্দরা এলাকায় এ ঘটনা ঘটে।নিহত শ্রাবণ ওই এলাকার সাইফুল ইসলামের ছেলে।গাজীপুর মেট্রোপলিটন পুলিশের গাছা থানার ওসি মো. ইসমাইল হোসেন জানান, রাতে ব্যাডমিন্টন খেলাকে কেন্দ্র করে শ্রাবণের সঙ্গে স্থানীয় তপু, নাহিদ ও জাহিদের কথা কাটাকাটি হয়। এক পর্যায়ে শ্রাবণকে বেধড়ক মারধর করা হলে সে গুরুতর আহত হয়।পরে স্থানীয়রা তাকে উদ্ধার করে গাজীপুর শহীদ তাজউদ্দীন আহমদ মেডিকেল কলেজ হাসপাতালে নিয়ে যায়। সেখানে চিকিৎসাধীন অবস্থায় রাতেই শ্রাবণ মারা যায়।এ ঘটনায় জড়িত সন্দেহে সরু মোল্লা নামে একজনকে আটক করেছে পুলিশ। থানায় মামলা দায়েরের প্রস্তুতি চলছে বলেও জানান এ কর্মকর্তা।আমিনুল ইসলাম/এফএ/জেআইএম</body>
</article>
