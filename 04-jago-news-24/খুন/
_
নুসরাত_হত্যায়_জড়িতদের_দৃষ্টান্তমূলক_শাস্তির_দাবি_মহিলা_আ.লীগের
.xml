<article>
  <headline>
নুসরাত হত্যায় জড়িতদের দৃষ্টান্তমূলক শাস্তির দাবি মহিলা আ.লীগের
</headline>
  <url>https://www.jagonews24.com/politics/news/494153</url>
  <published_at>
</published_at>
  <category>খুন</category>
  <body>ফেনীর মাদরাসাছাত্রী নুসরাত জাহান রাফির হত্যার সঙ্গে জড়িতদের দৃষ্টান্তমূলক শাস্তির দাবি জানিয়েছে মহিলা আওয়ামী লীগ। মঙ্গলবার জাতীয় প্রেস ক্লাবের সামনে আয়োজিত মানববন্ধনে এ দাবি জানানো হয়।মানববন্ধনে নুসরাতের মৃত্যুর আগ পর্যন্ত সুচিকিৎসার ব্যবস্থা করা এবং মৃত্যুর পর তার পরিবারের পাশে দাঁড়ানোয় প্রধানমন্ত্রী শেখ হাসিনাকে ধন্যবাদ জানান আওয়ামী লীগের যুগ্ম সাধারণ সম্পাদক জাহাঙ্গীর কবির নানক। তিনি বলেন, ‘এই বর্বরোচিত হত্যাকাণ্ডে যারাই জড়িত তাদের আইনের আওতায় এনে কঠোর শাস্তি দিতে হবে।’ফজিলাতুন্নেছা ইন্দিরা বলেন, ‘আমি নুসরাতের হত্যাকারী ও তাদের দোসরদের পাশবিকতার তীব্র নিন্দা ও প্রতিবাদ জানাই এবং প্রধানমন্ত্রীর কাছে দোষীদের সর্বোচ্চ শাস্তি নিশ্চিত করার জন্য দাবি জানাচ্ছি।’ড. শাম্মী আহমেদ বলেন, ‘নুসরাতের ওপর যে বর্বর নির্যাতন চালানো হয়েছে আমরা এর তীব্র নিন্দা ও প্রতিবাদ জানাই। আমরা হত্যার সঙ্গে জড়িত সবার সর্বোচ্চ শাস্তির দাবি জানাচ্ছি।’সাফিয়া খাতুন বলেন, ‘নুসরাতকে যে যন্ত্রণা দিয়ে হত্যা করা হয়েছে তা অত্যন্ত অমানবিক। আমরা এই হত্যাকাণ্ডের মূলহোতা লম্পট সিরাজসহ হত্যাকাণ্ডের সঙ্গে জড়িত সবার দ্রুত বিচার আইনের আওতায় বিচারের দাবি জানাচ্ছি।’মাহমুদা বেগম ক্রিক বলেন, ‘আসামিদের এমন সাজা দেয়া হোক যে ভবিষ্যতে এই রকম ঘৃণ্য কাজ করতে কেউ সাহস না পায়।’মহিলা আওয়ামী লীগ সভাপতি সাফিয়া খাতুনের সভাপতিত্বে অনু্ষ্ঠানে উপস্থিত ছিলেন আওয়ামী লীগের যুগ্ম সাধারণ সম্পাদক জাহাঙ্গীর কবির নানক, মহিলা বিষয়ক সম্পাদক ফজিলাতুন্নেছা ইন্দিরা, আন্তর্জাতিক বিষয়ক সম্পাদক ড. শাম্মী আহমেদ, কার্যনির্বাহী সদস্য মেরিনা জাহান কবিতা, মহিলা আওয়ামী লীগের সাধারণ সম্পাদক মাহমুদা বেগম ক্রিক প্রমুখ।এইউএ/এমআরএম/জেআইএম</body>
</article>
