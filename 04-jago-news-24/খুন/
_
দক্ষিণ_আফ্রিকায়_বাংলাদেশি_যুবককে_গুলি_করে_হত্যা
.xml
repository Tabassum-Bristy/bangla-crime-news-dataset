<article>
  <headline>
দক্ষিণ আফ্রিকায় বাংলাদেশি যুবককে গুলি করে হত্যা
</headline>
  <url>https://www.jagonews24.com/country/news/499294</url>
  <published_at>
</published_at>
  <category>খুন</category>
  <body>দক্ষিণ আফ্রিকার কেপটাউন শহরে ইমন হোসেন (২৫) নামের এক বাংলাদেশি যুবককে গুলি করে হত্যা করেছে সেখানকার সন্ত্রাসীরা। বৃহস্পতিবার দিবাগত রাতে কেপটাউন শহরের ফেলিকনপার্ক এলাকায় এ ঘটনা ঘটে।নিহত ইমন হোসেন নোয়াখালী পৌরসভার সোনাপুর বাজারের ব্যবসায়ী ও কালিতারা এলাকার আবু তাহের মাস্টারের ছেলে।নিহতের পরিবার সূত্রে জানা গেছে, জীবিকার তাগিদে গত তিন বছর আগে ইমন দক্ষিণ আফ্রিকায় যান। সেখানে কিছু দিন চাকরি করার পর এক আত্মীয়ের সহযোগিতায় কেপটাউন শহরের ফেলিকনপার্ক এলাকা একটি ব্যবসা প্রতিষ্ঠান চালু করেন। কিছুদিন আগ থেকে স্থানীয় সন্ত্রাসীরা তার কাছে মোটা অঙ্কের টাকা চাঁদা দাবি করলে ইমন টাকা দিতে অপারগত প্রকাশ করে। এতে ক্ষুব্দ হয়ে বৃহস্পতিবার রাতে মুখোশপরা নিগ্রো সন্ত্রাসী দল ইমনের দোকানে হামলা চালিয়ে লুটপাট করতে থাকে। এ সময় ইমন বাধা দিলে সন্ত্রাসীরা তাকে লক্ষ্য করে কয়েক রাউন্ড গুলি করে পালিয়ে যায়। এতে গুলিবিদ্ধ হয়ে ঘটনাস্থলেই ইমনের মৃত্যু হয়।ইমনের মৃত্যুর খবরটি শুক্রবার সকালে তার বন্ধু মোস্তাফিজুর রহমান বাবুর মাধ্যমে জানতে পারে পরিবারের সদস্যরা। এ ঘটনায় ইমনের পরিবারে বইছে শোকের মাতম। নিহতের পরিবারের সদস্যরা ইমনের লাশ দেশে এনে দাফনের জন্য সরকারের সহযোগিতা কামনা করেন।মিজানুর রহমান/এমএএস/পিআর</body>
</article>
