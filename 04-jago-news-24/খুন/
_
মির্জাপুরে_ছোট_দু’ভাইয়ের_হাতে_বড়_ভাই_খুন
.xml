<article>
  <headline>
মির্জাপুরে ছোট দু’ভাইয়ের হাতে বড় ভাই খুন
</headline>
  <url>https://www.jagonews24.com/country/news/432508</url>
  <published_at>
</published_at>
  <category>খুন</category>
  <body>টাঙ্গাইলের মির্জাপুরের মহেড়া ইউনিয়নের আদাবাড়ি গ্রামে ছোট দুই ভাইয়ের হাতে বড় ভাই আজাহার আলী খুন হয়েছেন। এ সময় আজাহারের স্ত্রী আলেয়া বেগমও গুরুতর আহত হয়েছেন।নিহত আজাহার আলী (৬০) আদাবাড়ি গ্রামের মৃত মিয়া চানের ছেলে।পুলিশ ও এলাকাবাসী জানায়, আজাহার আলীর সঙ্গে তার ছোট দুই ভাই আব্দুল জলিল ও বাবুলের জমি নিয়ে দীর্ঘদিন ধরে বিরোধ চলে আসছে। ওই জমি নিয়ে আদালতে মামলাও রয়েছে।বৃহস্পতিবার বিকেলে আজাহার আলী ওই জমিতে একটি দোকান নির্মাণ করতে গেলে আব্দুল জলিল ও বাবুল লাটিসোঠা নিয়ে তাদের উপর হামলা চালায়। এতে স্বামী স্ত্রী দুইজনই গুরুতর আহত হন। পরে তাদের উদ্ধার করে প্রথমে টাঙ্গাইল মেডিকেল কলেজ হাসপাতাল ও পরে অবস্থার অবনতি হলে রাতে উন্নত চিকিৎসার জন্য ঢাকায় নেয়ার পথে আজাহার আলীর মৃত্যু হয়।মির্জাপুর থানার পরিদর্শক (তদন্ত) শ্যামল কুমার দত্ত ঘটনার সত্যতা স্বীকার করে বলেন, মরদেহ ময়নাতদন্তের জন্য টাঙ্গাইল মেডিকেল কলেজ মর্গে পাঠানো হয়েছে।এরশাদ/এফএ/এমএস</body>
</article>
