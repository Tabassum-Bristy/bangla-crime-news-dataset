<article>
  <headline>
ভাড়া চেয়ে বাড়িওয়ালা খুন
</headline>
  <url>https://www.jagonews24.com/country/news/362482</url>
  <published_at>
</published_at>
  <category>খুন</category>
  <body>খুলনায় বকেয়া বাসা ভাড়া চাওয়ায় শহিদুল ইসলাম ডলার (৪৮) নামে এক বাড়িওয়ালাকে পিটিয়ে হত্যা করেছে ভাড়াটিয়া। সোমবার গভীর রাতে নগরীর মিয়াপাড়া প্রধান সড়কে এই ঘটনা ঘটে।খুলনা সদর থানা পুলিশের ভারপ্রাপ্ত কর্মকর্তা (ওসি) মিজানুর রহমান বলেন, বাড়িওয়ালা শহিদুল ইসলাম ডলার ভাড়াটিয়া বাবু বিশ্বাসের কাছে কয়েক মাসের ভাড়া পান। সোমবার রাতে এ নিয়ে তাদের মধ্যে কথা কাটাকাটি হয়। একপর্যায়ে বাবু বিশ্বাস বাড়িওয়ালা ডলারকে মারধর করলে ঘটনাস্থলেই তিনি মারা যান। ওই ঘটনার পর ভাড়াটিয়া বাবু বিশ্বাস পলাতক রয়েছেন।ওসি আরও জানান, ডলারের মরদেহ উদ্ধার করে খুলনা মেডিকেল কলেজ হাসপাতালের মর্গে রাখা হয়েছে।আলমগীর হান্নান/আরএআর/জেআইএম</body>
</article>
