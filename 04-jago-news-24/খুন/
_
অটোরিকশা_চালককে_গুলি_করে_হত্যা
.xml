<article>
  <headline>
অটোরিকশা চালককে গুলি করে হত্যা
</headline>
  <url>https://www.jagonews24.com/national/news/489728</url>
  <published_at>
</published_at>
  <category>খুন</category>
  <body>চট্টগ্রামের বাঁশখালী উপজেলায় এক সিএনজি অটোরিকশা চালককে গুলি করে হত্যা করেছে দুর্বৃত্তরা। সোমবার (২৫ মার্চ) বিকেল ৫টার দিকে উপজেলার সরল ইউনিয়নের কাহারঘোনা এলাকায় এ ঘটনা ঘটে।নিহতে শাহাবউদ্দীন (৩৫) পেশায় সিএনজি অটোরিকশা চালক এবং কাহারঘোনা এলাকার ফরিদ আহমদের ছেলে। তার তিন ছেলে ও দুই মেয়ে রয়েছে।বাঁশখালী থানার ভারপ্রাপ্ত কর্মকর্তা (ওসি) কামাল উদ্দিন জাগো নিউজকে বলেন, ‘বিকেলে সিএনজি চালিয়ে বাড়ি ফিরছিলেন শাহাবউদ্দীন। পথে তাকে কে বা কারা তাকে গুলি করে। গুরুতর আহত অবস্থায় তাকে বাঁশখালী সদর হাসপাতালে নেয়া হলে কর্তব্যরত চিকিৎসক মৃত ঘোষণা করেন।’শাহাবউদ্দীনের মরদেহ ময়নাতদন্তের জন্য চট্টগ্রাম মেডিকেল কলেজ হাসপাতালের মর্গে পাঠানো হয়েছে বলেও জানান ওসি।নিহত শাহাবউদ্দীনের পরিবার সূত্রের বরাত দিয়ে স্থানীয়রা জানান, ‘জমি নিয়ে বিরোধের জেরে স্থানীয় এক যুবক তাকে গুলি করে হত্যা করেছে।’ তবে পুলিশ এ বিষয়ে তাৎক্ষণিভাবে কিছু জানায়নি।আরএস/জেআইএম</body>
</article>
