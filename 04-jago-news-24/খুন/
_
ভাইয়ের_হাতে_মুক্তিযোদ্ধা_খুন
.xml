<article>
  <headline>
ভাইয়ের হাতে মুক্তিযোদ্ধা খুন
</headline>
  <url>https://www.jagonews24.com/country/news/326527</url>
  <published_at>
</published_at>
  <category>খুন</category>
  <body>মাগুরায় শ্রীপুর উপজেলার নবগ্রামে ভাই ও ভাতিজার হাতে খুন হয়েছেন মুক্তিযোদ্ধা মো. ওয়াজেদ বিশ্বাস (৬৫)। পারিবারিক বিরোধের জেরে এ হত্যাকাণ্ড ঘটেছে বলে প্রাথমিকভাবে ধারণা করছে পুলিশ।এলাকাবাসী ও পুলিশ জানায়, বুধবার রাতে মুক্তিযোদ্ধা ওয়াজেদ বিশ্বসের ছেলে রাজু বিশ্বাসের সঙ্গে চাচা রায়হান বিশ্বাস ও চাচাতো ভাই রাজু বিশ্বাসের হাতাহাতির ঘটনা ঘটে।এ সময় ওয়াজেদ বিশ্বাস পরিস্থিতি শান্ত করতে এলে তাকেও মারধর করেন ভাই ভাতিজা। এতে গুরুতর আহত হন তিনি। আহত অবস্থায় তাকে দ্বারিয়াপুর স্বাস্থ্য কেন্দ্রে ভর্তি করা হয়।শুক্রবার রাতে অবস্থার অবনতি হলে মাগুরা সদর হাসপাতালে পাঠানো হলে সেখানে রাতেই চিকিৎসাধীন অবস্থায় তার মৃত্যু হয়।শ্রীপুর থানা পুলিশের ভারপ্রাপ্ত কর্মকর্তা (ওসি) মো. রেজাউল ইসলাম জাগো নিউজকে জানান, এ ঘটনায় নিহত মুক্তিযোদ্ধার ভাই রায়হান বিশ্বাস ও ভাতিজা কাওছার বিশ্বাসকে ঘটনার দিনই আটক করে জেল হাজতে পাঠানো হয়েছে। বর্তমানে মামলার প্রস্তুতি চলছে। মামলা শেষে পরবর্তী আইনআনুগ ব্যবস্থা গ্রহণ করা হবে বলেও নিশ্চিত করেছেন এই কর্মকর্তা।মো. আরাফাত হোসেন/এএম/জেআইএম</body>
</article>
