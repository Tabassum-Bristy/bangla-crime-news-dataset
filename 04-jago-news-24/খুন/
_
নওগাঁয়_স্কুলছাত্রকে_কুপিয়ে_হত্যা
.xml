<article>
  <headline>
নওগাঁয় স্কুলছাত্রকে কুপিয়ে হত্যা
</headline>
  <url>https://www.jagonews24.com/country/news/502334</url>
  <published_at>
</published_at>
  <category>খুন</category>
  <body>নওগাঁ সদর উপজেলায় রাসেল হোসেন (১৫) নামে এক স্কুলছাত্রকে কুপিয়ে হত্যা করেছে দুর্বৃত্তরা। বৃহস্পতিবার রাতের কোনো এক সময় এ হত্যাকাণ্ডের ঘটনা ঘটে।শুক্রবার সকালে বাড়ির পাশ থেকে মরদেহটি উদ্ধার করা হয়। নিহত রাসেল হোসেন শহরের মাষ্টার পাড়া মহল্লার কামাল হোসেনের ছেলে। তবে রাসেল হোসেন ছোট থেকেই শৈলকূপায় মামার বাড়িতে থাকত।নিহতের পরিবার ও স্থানীয় সূত্রে জানা যায়, রাসেল হোসেন তারাবির নামাজ পড়ার জন্য বাড়ি থেকে বেরিয়ে যায়। এরপর আর ফিরে আসেনি। তার মুঠোফোনটিও বন্ধ পাওয়া যায়। সকালে এলাকাবাসী বাড়ির পাশে তার মরদেহ দেখে থানা পুলিশে খবর দেয়। রাসেলের শরীরে বিভিন্ন জায়গায় ধারালো অস্ত্রের আঘাতের চিহ্ন আছে।নওগাঁ সদর থানার ভারপ্রাপ্ত কর্মকর্তা (ওসি) সোহরাওয়ার্দী বিষয়টি নিশ্চিত করে বলেন, ঘটনাস্থলে পুলিশ পাঠানো হয়েছে। কী কারণে এ হত্যাকাণ্ডের ঘটনা ঘটেছে তা জানতে চেষ্টা চলছে।আব্বাস আলী/এফএ/এমএস</body>
</article>
