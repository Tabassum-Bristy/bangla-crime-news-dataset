<article>
  <headline>
অবসরপ্রাপ্ত সেনা সদস্যকে কুপিয়ে হত্যা
</headline>
  <url>https://www.jagonews24.com/country/news/496119</url>
  <published_at>
</published_at>
  <category>খুন</category>
  <body>নড়াইল সদর উপজেলার শালিখা গ্রামে আধিপত্য বিস্তার নিয়ে অবসরপ্রাপ্ত সেনা সদস্য ডাবলু শেখকে (৪৬) কুপিয়ে হত্যা করেছে প্রতিপক্ষের লোকজন। বৃহস্পতিবার রাত পৌনে ১০টার দিকে শালিখা বাজারে এ ঘটনা ঘটে। সদর থানা পুলিশের ওসি ইলিয়াস হোসেন বিষয়টি নিশ্চিত করেছেন। নিহত ডাবলু পুরাতন শালিখা গ্রামের আব্দুস সালাম শেখের ছেলে।পুলিশ ও প্রত্যক্ষদর্শী সূত্রে জানা যায়, নড়াইল সদর উপজেলার বাঁশগ্রাম ইউনিয়নের শালিখা বাজারে দোকানে টিভি দেখার সময় প্রতিপক্ষের লোকজন ডাবলুর ওপর অতর্কিত হামলা চালায়। পরে তাকে কুপিয়ে হত্যা করে ফেলে রেখে যায়।নড়াইল সদর থানার ওসি ইলিয়াস হোসেন জানান, পুলিশ মরদেহ উদ্ধার করে ময়নাতদন্তের জন্য সদর হাসপাতাল মর্গে পাঠিয়েছে। এলাকায় অতিরিক্ত পুলিশ মোতায়েন করা হয়েছে।হাফিজুল নিলু/এফএ/এমএস</body>
</article>
