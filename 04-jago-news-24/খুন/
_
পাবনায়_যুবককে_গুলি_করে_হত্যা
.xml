<article>
  <headline>
পাবনায় যুবককে গুলি করে হত্যা
</headline>
  <url>https://www.jagonews24.com/country/news/339154</url>
  <published_at>
</published_at>
  <category>খুন</category>
  <body>পাবনার বেড়া উপজেলার ঢালার চরে মিরাজ উদ্দিন মন্ডল (১৮) নামে এক যুবককে গুলি করে হত্যা করা হয়েছে। সোমবার রাত সাড়ে ৯টার দিকে ঢালারচর ইউনিয়নের রামনারায়ণপুর গ্রামে এ ঘটনা ঘটে।নিহত মিরাজ উদ্দিন মন্ডল ওই গ্রামের হাসমত মন্ডলের ছেলে। তিনি ঢাকায় একটি দর্জির দোকানে কাজ করতেন।আমিনপুর থানা পুলিশের ভারপ্রাপ্ত কর্মকর্তা (ওসি) তাজুল হুদা বিষয়টি নিশ্চিত করে বলেন, কে বা কারা মিরাজকে গুলি করে হত্যা করেছে তা এখনো জানা যায়নি।তবে ঢালারচর ইউনিয়ন পরিষদের চেয়ারম্যান কোরবান আলী বলেন, দুর্গম ঢালার চর চরমপন্থী সন্ত্রাসীদের অভয়ারণ্য। ওই এলাকায় বর্তমানে জুলহাস বাহিনীর অত্যাচারে সবাই অতিষ্ঠ। জুলহাস বাহিনীর লোকজনের নির্যাতনে অতিষ্ঠ হয়ে প্রতিবাদ করার কারণেই মিরাজকে হত্যা করা হয়েছে।আরএআর/জেআইএম</body>
</article>
