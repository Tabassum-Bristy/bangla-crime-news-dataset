<article>
  <headline>
৩০ টাকার জন্য খুন!
</headline>
  <url>https://www.jagonews24.com/country/news/480254</url>
  <published_at>
</published_at>
  <category>খুন</category>
  <body>নওগাঁর পোরশায় পাওনা টাকা চাওয়াকে কেন্দ্র করে ব্যবসায়ীর লাঠির আঘাতে ইউনুছ আলী চেমু (৪৮) নামে এক ব্যক্তির মৃত্যু হয়েছে। ঘটনার পর ঘাতক মফিজ উদ্দিনকে (৬০) আটক করেছে পুলিশ।শুক্রবার বিকেলে উপজেলার সোমনগর সুতলী বাজারে এ ঘটনা ঘটে।নিহত ইউনুছ আলী উপজেলার সোমনগর দক্ষিণপাড়ার মৃত মান্নানের ছেলে। আর মফিজ উদ্দিন উপজেলার বানমহিন গ্রামের মৃত অছির উদ্দিনের ছেলে।স্থানীয় সূত্রে জানা যায়, ইউনুছ আলীর কাছ থেকে দোকানে লেনদেনের সুবাদে ৩০ টাকা পেতেন ব্যবসায়ী মফিজ উদ্দিন। শুক্রবার বিকেলে তিনি সুতলী বাজারে আসেন। বাজারে ইউনুছকে দেখে তার কাছ থেকে পাওনা ৩০ টাকা চান মফিজ। এ সময় কথা কাটাকাটির এক পর্যায়ে মফিজ উদ্দিন লাঠি দিয়ে ইউনুছের মাথায় আঘাত করেন। ফলে ইউনুছ গুরুতর আহত হলে উদ্ধার করে উপজেলা স্বাস্থ্য কমপ্লেক্সে নেয়ার পথে তিনি মারা যান।পোরশা থানার ভারপ্রাপ্ত কর্মকর্তা (ওসি) শাহিনুর রহমান বলেন, ঘটনায় জড়িত মফিজ উদ্দিনকে আটক করা হয়েছে। এ ঘটনায় মামলা দায়ের করা হবে।আব্বাস আলী/এফএ/এমএস</body>
</article>
