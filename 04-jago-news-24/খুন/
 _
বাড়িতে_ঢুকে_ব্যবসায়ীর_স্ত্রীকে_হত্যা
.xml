<article>
  <headline>
বাড়িতে ঢুকে ব্যবসায়ীর স্ত্রীকে হত্যা
</headline>
  <url>https://www.jagonews24.com/country/news/500008</url>
  <published_at>
 </published_at>
  <category>খুন</category>
  <body>বগুড়ায় নিজ বাড়িতে জিন্নাত ফারজানা তালুকদার এলমা (৪৫) নামে এক গৃহবধূকে হত্যা করেছে দুর্বৃত্তরা। সোমবার সন্ধ্যায় শহরের মালতীনগর এলাকায় নিজ শয়নকক্ষ থেকে ওই গৃহবধূর রক্তাক্ত মরদেহ উদ্ধার করে পুলিশ।নিহত জিন্নাত ফারজানা তালুকদার এলমা শহরের ফল ব্যবসায়ী মকুল হোসেনের দ্বিতীয় স্ত্রী।বগুড়া সদর থানা পুলিশের ভারপ্রাপ্ত কর্মকর্তা (ওসি) এসএম বদিউজ্জামান বলেন, মালতীনগরে যেখানে এলমা নিহত হয়েছেন সেটি একটি চার তলা ফ্ল্যাট। ওই ফ্লাটবাড়ির নিচতলায় তিন কক্ষের একটি বাসায় এলমা ব্যবসায়ী স্বামী মুকুলের সঙ্গে বসবাস করছিলেন। তিনি মুকুলের দ্বিতীয় স্ত্রী। তবে কে বা কারা হত্যা করেছে তা এখনও পরিষ্কার নয়। তার স্বামী মুকুলকে জিজ্ঞাসাবাদের জন্য থানায় আনা হয়েছে। মরদেহটি ময়নাতদন্তের জন্য মর্গে পাঠানো হয়েছে।ব্যবসায়ী মুকুল হোসেন বলেন, বগুড়া সেন্ট্রাল মসজিদে আসরের নামাজ আদায় করার পর পাশেই একটি দোকানে ব্যবসার খোঁজ খবর নিচ্ছিলাম। এমন সময় প্রতিবেশী একজনের ফোন পেয়ে বাসায় গিয়ে দেখি এলমার রক্তাক্ত মরদেহ পড়ে আছে।লিমন বাসার/আরএআর/জেআইএম</body>
</article>
