<article>
  <headline>
ছেলের কোদালের আঘাতে মায়ের মৃত্যু
</headline>
  <url>https://www.jagonews24.com/country/news/423860</url>
  <published_at>
</published_at>
  <category>খুন</category>
  <body>জয়পুরহাটের ক্ষেতলাল উপজেলায় মানসিক ভারসাম্যহীন ছেলের কোদালের আঘাতে রেজিয়া বেগম (৫৫) নামে এক মায়ের মৃত্যু হয়েছে। এ ঘটনায় ছেলে পলাশ হোসেনকে (২৮) আটক করেছে পুলিশ।বৃহষ্পতিবার সকালের দিকে উপজেলার সাগরামপুর পাইকপাড়া গ্রামে এ ঘটনা ঘটে। নিহত রেজিয়া উপজেলার সাগরামপুর পাইকপাড়া গ্রামের বাদশা মিয়ার স্ত্রী।ক্ষেতলাল থানার পুলিশের ভারপ্রাপ্ত কর্মকর্তা (ওসি) আকরাম আলী জানান, সকালে বাড়ির পাশে রেজিয়া সংসারের কাজ করার সময় ছেলের সঙ্গে কথা কাটাকাটি হয়। একপর্যায়ে মানসিক ভারসাম্যহীন ছেলে পলাশ কোদাল দিয়ে আঘাত করলে ঘটনাস্থলেই তার মায়ের মৃত্যু হয়। খবর পেয়ে পুলিশ দুপুরে ঘটনাস্থল থেকে মরদেহ উদ্ধার করে জয়পুরহাট জেলা আধুনিক হাসপাতালে মর্গে পাঠায়।এবিষয়ে থানায় মামলার প্রস্তুতি চলছে বলেও জানান পুলিশের এ কর্মকর্তা।রাশেদুজ্জামান/আরএ/আরআইপি</body>
</article>
