<article>
  <headline>
দেড় বছরেই ভালোবাসা শেষ!
</headline>
  <url>https://www.jagonews24.com/country/news/361864</url>
  <published_at>
</published_at>
  <category>খুন</category>
  <body>পার্বত্য খাগড়াছড়ির গুইমারায় স্ত্রীকে শ্বাসরোধ করে হত্যা করেছে স্বামী। সোমবার সকালের দিকে গুইমারা উপজেলার পশ্চিম বড়পিলাক গ্রামে এ ঘটনা ঘটে। নিহতের নাম জান্নাতুল ফেরদৌস (১৯) ।এ ঘটনার পরপরই ঘাতক স্বামী মো. মোখলেছুর রহমানকে (২৪) আটক করেছে গুইমারা থানা পুলিশ।জানা গেছে, পূর্ব পরিচয়ের জের ধরে দেড় বছর আগে ব্রাহ্মণবাড়ীয়ার জান্নাতুল ফেরৌসকে ভালোবেসে বিয়ে করে গুইমারা উপজেলার পশ্চিম বড়পিলাক গ্রামের মো. মনছুর আলীর ছেলে মো. মোখলেছুর রহমান।স্থানীয়রা জানায়, জুয়া খেলাকে কেন্দ্র করে রাতে স্বামী-স্ত্রীর মধ্যে ঝগড়া হয়। এর জের ধরেই স্বামী মো. মোখলেছুর রহমান শ্বাসরোধ করে তাকে হত্যা করে। সকাল ৯টা বেজে গেলেও জান্নাতুল ফেরদৌস ঘর থেকে বের না হলে বিষয়টি জানাজানি হয়।স্থানীয়রা বিষয়টি গুইমারা থানা পুলিশকে জানালে পুলিশ গুইমারার পশ্চিম বড়পিলাক গ্রামের বাড়ি থেকে নিহত জান্নাতুল ফেরদৌসেরর মরদেহ উদ্ধার করে।ঘটনার সত্যতা নিশ্চিত করে গুইমারা থানা পুলিশের ভারপ্রাপ্ত কর্মকর্তা (ওসি) মো. সাহাদাত হোসেন টিটো বলেন, এ ঘটনায় ঘাতক স্বামী মো. মোখলেছুর রহমানকে (২৪) আটক করা হয়েছে। সে স্ত্রীকে শ্বাসরোধ করে হত্যার দায় শিকার করেছে। মরদেহ ময়নাতদন্তের জন্য জেলা সদর হাসপাতাল মর্গে পাঠানোর প্রস্তুতি চলছে।মুজিবুর রহমান ভুইয়া/এফএ/এমএস</body>
</article>
