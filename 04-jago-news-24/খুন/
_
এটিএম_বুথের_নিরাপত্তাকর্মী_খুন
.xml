<article>
  <headline>
এটিএম বুথের নিরাপত্তাকর্মী খুন
</headline>
  <url>https://www.jagonews24.com/national/news/428642</url>
  <published_at>
</published_at>
  <category>খুন</category>
  <body>রাজধানীর ক্যান্টনমেন্ট থানা এলাকায় ইস্টার্ন ব্যাংক লিমিটেডের (ইবিএল) এটিএম বুথের নিরাপত্তাকর্মীর লাশ উদ্ধার করেছে পুলিশ। ওই নিরাপত্তাকর্মীর নাম তৌহিদ (২১)। প্রাথমিকভাবে জানা গিয়েছিল তার নাম নুরুন্নবী।মৃতদেহের সুরতহাল প্রতিবেদনে গলায় আঘাতের চিহ্ন পাওয়ার কথা লেখা হয়েছে। ঘটনার বিষয়ে জানতে চাইলে ঢাকা মেট্রোপলিটন পুলিশের (ডিএমপি) মিডিয়া অ্যান্ড পাবলিক রিলেশন্স বিভাগের অতিরিক্ত উপকমিশনার ওবায়দুর রহমান বলেন, ক্যান্টনমেন্ট পোস্ট অফিসের পাশে ইবিএলর বুথের অবস্থান। সকালে খবর পেয়ে ব্যাংক কর্মকর্তারা এসে দেখেন বুথ থেকে কোনো টাকা-পয়সা লুট হয়নি।এরআগে অবশ্য ওই বুথ থেকে টাকা লুট হওয়ার খবর পাওয়া গিয়েছিল। ক্যান্টনমেন্ট থানার পরিদর্শক (তদন্ত) কবির হোসেন হাওলাদার লুট হওয়া টাকা উদ্ধারের চেষ্টার কথাও জানিয়েছিলেন।জেইউ/এমএমজেড/এনএফ/জেআইএম</body>
</article>
