<article>
  <headline>
গুলশানে মা-মেয়ে হত্যা : প্রতিবেদন ২৬ এপ্রিল
</headline>
  <url>https://www.jagonews24.com/law-courts/news/416797</url>
  <published_at>
</published_at>
  <category>খুন</category>
  <body>রাজধানীর গুলশানে চাঞ্চল্যকর গারো মা-মেয়ের হত্যা মামলার তদন্ত প্রতিবেদন দাখিলের জন্য আগামী ২৬ এপ্রিল দিন ধার্য করেছেন আদালত।বৃহস্পতিবার (২২ মার্চ ) ঢাকা মহানগর হাকিম নুর নাহার ইয়াসমিন মামলার এজাহারটি গ্রহণ করে তদন্ত প্রতিবেদন দাখিলের জন্য এ দিন ধার্য করেন।উল্লেখ্য, রাজধানীর গুলশানের উত্তর কালাচাঁদপুর এলাকায় বহুতল ভবনের ফ্ল্যাটে খুন হওয়া গারো সম্প্রদায়ের মা বেসেথ চিরান (৬৫) ও মেয়ে সুজাত চিরানের (৪২) ময়নাতদন্ত সম্পন্ন হয়েছে।প্রাথমিক তদন্তে মেয়ে সুজাতের শরীরের গলা ও বিভিন্ন স্থানে প্রায় ১৪ টি ধারালো অস্ত্রের আঘাত পাওয়া গেছে। তবে মায়ের শরীরে অস্ত্রের কোনো আঘাত পাওয়া না গেলেও তাকে শ্বাসরোধে হত্যা করা হয়েছে বলে প্রমাণ মিলেছে।গত ২০ মার্চ রাত ৯টার দিকে কালাচাঁদপুর এলাকার একটি বহুতল ভবনের ফ্ল্যাট থেকে বেসেথ চিরান ও সুজাত চিরানের মরদেহ উদ্ধার করে পুলিশ। তাদের একজন গলাকাটা অবস্থায় এবং অন্যজন ঝুলন্ত ছিলেন।এ ঘটনায় বুধবার সুজাতার স্বামী আশিষ মানখিন গুলশান থানায় মামলাটি দায়ের করেন। মামলায় সুজাতার বোনের ছেলে সঞ্জিত এবং তার তিন বন্ধুকে আসামি করা হয়।জেএ/জেডএ/জেআইএম</body>
</article>
