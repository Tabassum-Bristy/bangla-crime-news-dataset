<article>
  <headline>
স্বামীকে পিটিয়ে হত্যা, স্ত্রী আটক
</headline>
  <url>https://www.jagonews24.com/country/news/421203</url>
  <published_at>
</published_at>
  <category>খুন</category>
  <body>চুয়াডাঙ্গায় পারিবারিক কলহের জের ধরে স্বামী আব্দুল হাকিমকে (৬৫) পিটিয়ে হত্যার অভিযোগ উঠেছে স্ত্রী ছায়েরা খাতুনের বিরুদ্ধে। বৃহস্পতিবার সকাল ৯টার দিকে সদর উপজেলার চন্ডিপুর গ্রামে এ ঘটনা ঘটে। এ ঘটনায় ছায়েরা খাতুনকে আটক করেছে পুলিশ।নিহত আব্দুল হাকিম উপজেলার চন্ডিপুর গ্রামের মৃত সেকেন্দার আলীর ছেলে।চুয়াডাঙ্গা সদর থানার ওসি (তদন্ত) আব্দুল খালেক জানান, সকালে আব্দুল হাকিমের সঙ্গে পারিবারিক কলহের জের ধরে স্ত্রী ছায়েরা খাতুনের কথা কাটাকাটি হয়। একপর্যায়ে ছায়েরা খাতুন তার স্বামী আব্দুল হাকিমকে লাঠি দিয়ে পিটিয়ে হত্যা করেন। খবর পেয়ে পুলিশ ঘটনাস্থলে পোঁছে তাকে আটক করে। এরপর মরদেহটি উদ্ধার করে ময়নাতদন্তের জন্য চুয়াডাঙ্গা সদর হাসপাতাল মর্গে পাঠানো হয়। এ ঘটনায় থানায় মামলার প্রস্তুতি চলছে বলে ওসি জানান।আরএআর/জেআইএম</body>
</article>
