<article>
  <headline>
হবিগঞ্জে দুই শিশুকে হত্যার পর মায়ের আত্মহত্যা
</headline>
  <url>https://www.jagonews24.com/country/news/448371</url>
  <published_at>
</published_at>
  <category>খুন</category>
  <body>হবিগঞ্জের মাধবপুরে দুই শিশুকে হত্যার পর মাও আত্মহত্যা করেছেন। শুক্রবার রাত ৯টায় উপজেলার ধর্মঘর ইউনিয়নের সীমান্তবর্তী নিজনগর গ্রামে এ ঘটনা ঘটে।স্থানীয়রা জানায়, ধর্মঘর বাজারের মুদি ব্যবসায়ী মুজিবুর রহমানের স্ত্রী হাদিছা বেগম (২৫) রাতে সাত মাসের সন্তান মোজাহিদ ও মীমকে (২) ধারালো অস্ত্র দিয়ে গলা কেটে হত্যার পর ফ্যানের সঙ্গে ঝুলে আত্মহত্যা করে। সন্তানদের চিৎকার শুনে আশপাশের লোকজন আসলেও ঘরের দরজা বন্ধ দেখেন। এ সময় তারা ডাকাডাকি করলে কোনো সাড়া মেলেনি। পরে মাধবপুর থানায় খবর দিলে পুলিশ ঘটনাস্থল থেকে মরদেহ তিনটি উদ্ধার করে।মাধবপুর থানার ভারপ্রাপ্ত কর্মকর্তা চন্দন কুমার চক্রবর্তী জানান, দুই সন্তানকে প্রথমে গলা কেটে হত্যার পরে মাও ফ্যানের সঙ্গে ঝুলে আত্মহত্যা করেন। কিন্তু কী কারণে ঘটনাটি ঘটেছে তা জানা যায়নি।ধর্মঘর ইউপি চেয়ারম্যান সামছুল ইসলাম কামাল জানান, ঘটনার কারণ জানা সম্ভব হয়নি। কেউ এ বিষয়ে কিছু বলতে চাচ্ছে না।সৈয়দ এখলাছুর রহমান খোকন/এএইচ/এসআর </body>
</article>
