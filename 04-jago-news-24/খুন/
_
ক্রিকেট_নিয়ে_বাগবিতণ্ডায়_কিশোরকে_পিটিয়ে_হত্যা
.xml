<article>
  <headline>
ক্রিকেট নিয়ে বাগবিতণ্ডায় কিশোরকে পিটিয়ে হত্যা
</headline>
  <url>https://www.jagonews24.com/country/news/484006</url>
  <published_at>
</published_at>
  <category>খুন</category>
  <body>ব্রাহ্মণবাড়িয়া পৌরশহরে ক্রিকেট খেলা নিয়ে মো. ফারুক (১৭) নামে এক কিশোরকে পিটিয়ে হত্যার অভিযোগ উঠেছে। মঙ্গলবার বিকেলে শহরের ফুলবাড়িয়া এলাকায় এ ঘটনা ঘটে। নিহত ফারুক ওই এলাকার আলী আকবরের ছেলে। সে ব্যাটারিচালিত অটোরিকশা চালাতো বলে জানিয়েছে পুলিশ।নিহতের পরিবারের বরাত দিয়ে ব্রাহ্মণবাড়িয়া সদর মডেল থানা পুলিশের উপ-পরিদর্শক (এসআই) হাবিবুর রহমান জাগো নিউজকে বলেন, বিকেলে বাড়ির পাশের মাঠে ক্রিকেট খেলা নিয়ে স্থানীয় কয়েক যুবকের সঙ্গে ফারুকের বাগবিতণ্ডা হয়। এক পর্যায়ে ফারুককে মারধর করে তাকে বাড়ি পর্যন্ত ধাওয়া করে ওই যুবকরা।বাড়িতে আসার কিছুক্ষণ পর ফারুক অসুস্থ হয়ে পড়লে তাকে সদর হাসপাতালে নিয়ে গেলে কর্তব্যরত চিকিৎসক মৃত ঘোষণা করেন। তবে অভিযুক্ত যুবকদের পরিচয় জানতে পারেনি পুলিশ।আজিজুল সঞ্চয়/এফএ/জেআইএম</body>
</article>
