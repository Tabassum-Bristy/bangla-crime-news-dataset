<article>
  <headline>
মুলাদীতে স্ত্রী হত্যার অভিযোগে স্বামী আটক
</headline>
  <url>https://www.jagonews24.com/country/news/365617</url>
  <published_at>
</published_at>
  <category>খুন</category>
  <body>বরিশালের মুলাদী উপজেলার চরসাহেবরামপুর (চিঠিরচর) এলাকা থেকে স্ত্রী হত্যার অভিযোগে স্বামীকে আটক করেছে পুলিশ। রোববার বিকেল ৪টার দিকে তাকে আটক করা হয়। আটক নজরুল মল্লিক ওই এলাকার মালেক মল্লিকের ছেলে।স্থানীয়রা জানান, শনিবার রাতে প্রতিদিনের মতো নজরুল ও তার স্ত্রী খাওয়া-দাওয়া করে ঘুমিয়ে পড়ে। গভীর রাতে নজরুলের ডাকচিৎকারে পাশ্ববর্তী বাড়ির লোকজন ছুটে এসে তার স্ত্রী মানসুরা বেগমকে মৃত দেখতে পায়। এসময় নজরুল জানায় তার স্ত্রী পেট ব্যথায় মারা গেছে। সংবাদ পেয়ে মুলাদী থানা পুলিশ ঘটনাস্থলে পৌঁছে।মুলাদী থানা পুলিশের অফিসার ইনচার্জ (ওসি) মো. মতিউর রহমান জানান, মৃত মানসুরা বেগমের গলায় দাগ রয়েছে। বিষয়টি নিয়ে সন্দেহ হলে জিজ্ঞাসাবাদের জন্য নজরুলকে আটক করা হয়েছে। মৃতদেহ ময়নাতদন্তের জন্য বরিশাল শেবাচিম হাসপাতালে পাঠানো হয়েছে। তদন্ত রিপোর্ট হাতে পেলে মৃত্যুর কারণ বলা যাবে। সাইফ আমীন/এমএএস/জেআইএম</body>
</article>
