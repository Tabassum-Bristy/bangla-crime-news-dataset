<article>
  <headline>
চোর সন্দেহে গণপিটুনিতে যুবক নিহত
</headline>
  <url>https://www.jagonews24.com/country/news/496331</url>
  <published_at>
</published_at>
  <category>খুন</category>
  <body>চুয়াডাঙ্গায় চোর সন্দেহে গণপিটুনিতে ফারুক হোসেন (২২) নামে এক যুবক নিহত হয়েছেন। শুক্রবার দিবাগত রাত ৩টার দিকে শহরের রেলবাজার এলাকায় এ ঘটনা ঘটে।নিহত ফারুক হোসেন শহরের থানা কাউন্সিল পাড়ার আবু বকর সিদ্দিকীর ছেলে।স্থানীয়রা জানান, রাত ৩টার দিকে শহরের রেলবাজার এলাকার পাঁচটি দোকানে চুরি করার সময় কয়েকজন যুবককে হাতেনাতে আটক করে স্থানীয়রা। এ সময় অন্যরা পালিয়ে গেলেও গণপিটুনির শিকার হন ফারুক। গণপিটুনিতে তিনি গুরুতর আহত হন।চুয়াডাঙ্গা সদর থানা পুলিশের ভারপ্রাপ্ত কর্মকর্তা (ওসি) আবু জিহাদ ফকরুল আলম খান জানান, গণপিটুনির খবর পেয়ে পুলিশ ঘটনাস্থল থেকে ফারুককে উদ্ধার করে শনিবার ভোরে চুয়াডাঙ্গা সদর হাসপাতালে ভর্তি করে। সকাল সাড়ে ৭টার দিকে চিকিৎসাধীন অবস্থায় তার মৃত্যু হয়। চুরির ঘটনায় জড়িত দুইজনকে আটক করা হয়েছে বলেও জানান তিনি।আরএআর/জেআইএম</body>
</article>
