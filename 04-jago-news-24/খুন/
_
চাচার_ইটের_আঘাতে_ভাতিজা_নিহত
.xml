<article>
  <headline>
চাচার ইটের আঘাতে ভাতিজা নিহত
</headline>
  <url>https://www.jagonews24.com/country/news/441757</url>
  <published_at>
</published_at>
  <category>খুন</category>
  <body>কিশোরগঞ্জের ভৈরবে চাচার ইটের আঘাতে ভাতিজা আব্দুল হামিদ (৫০) নিহত হয়েছেন। বুধবার সকাল ৯টার দিকে স্থানীয় আল-শেফা হাসপাতালে তার মৃত্যু হয়।নিহত আব্দুল হামিদ ভৈরব উপজেলার রসুলপুর গ্রামের মৃত আলাউদ্দিনের ছেলে। তার চাচার নাম হেলাল উদ্দিন।স্থানীয় সূত্রে জানা গেছে, গত বুধবার আব্দুল হামিদ তার নিজ বাড়িতে গাছ লাগানোর সময় তার চাচা হেলাল উদ্দিন বাধা দেয়। এ সময় গাছ লাগানোকে কেন্দ্র করে দুইজনের মধ্য কথা কাটাকাটির এক পর্যায়ে চাচা ইট দিয়ে আব্দুল হামিদের মাথায় আঘাত করে। এ সময় তাকে মুমূর্ষু অবস্থায় ভৈরব উপজেলা হাসপাতালে নেয়া হলে চিকিৎসকরা তার মাথায় ১১টি সেলাই দেন। পরে তাকে উন্নত চিকিৎসার জন্য বাজিতপুর মেডিকেল কলেজ হাসপাতালে পাঠিয়ে দেয়া। গত ২৩ জুলাই বাজিতপুর থেকে তাকে এনে স্থানীয় আল-শেফা হাসপাতালে চিকিৎসার জন্য ভর্তি করলে আজ সকালে তার মৃত্যু হয়।ভৈরব থানা পুলিশের ভারপ্রাপ্ত কর্মকর্তা (ওসি) মো. মোখলেছুর রহমান বিষয়টি নিশ্চিত করে জানান, এ ব্যাপারে যথাযথ আইনগত ব্যবস্থা নেয়া হবে বলে।আসাদুজ্জামান ফারুক/আরএআর/জেআইএম</body>
</article>
