<article>
  <headline>
দুই পরিবারের দ্বন্দ্বে প্রাণ গেল কিশোরের
</headline>
  <url>https://www.jagonews24.com/country/news/487355</url>
  <published_at>
</published_at>
  <category>খুন</category>
  <body>বাগেরহাটের মোরেলগঞ্জে দুই পরিবারের মধ্যে দ্বন্দ্বে শাহিন সরদার (১৬) নামে এক কিশোর নিহত হয়েছে। বুধবার রাতে মোড়েলগঞ্জ উপজেলার উত্তর চরমহেষপুরা গ্রামে বাড়ির সীমানায় বেড়া দেয়াকে কেন্দ্র করে দুই পক্ষের সংঘর্ষে শাহিন আহত হয়। পরে বৃহস্পতিবার সকালে চিকিৎসাধীন অবস্তায় খুলনা মেডিকেল কলেজ হাসপাতালে তার মৃত্যু হয়। ওই সংঘর্ষে দুই পরিবারের আরও পাঁচজন গুরুতর আহত হয়।মোরেলগঞ্জ থানা পুলিশের ভারপ্রাপ্ত কমকর্তা (ওসি) কেএম আজিজুল ইসলাম জানান, বুধবার রাতে মোড়েলগঞ্জ উপজেলার উত্তর চরমহেষপুর গ্রামের কালাম সরদার ও প্রতিবেশী হায়দার সেখের পরিবারের মধ্যে বাড়ির সীমানায় চলাচলের রাস্তায় বেড়া দেয়াকে কেন্দ্র করে সংঘর্ষ হয়। এ সময় কালাম সরদার, তার স্ত্রী আনোয়ারা ও ছেলে শাহিন সরদার এবং প্রতিবেশী হায়দার সেখ, তার স্ত্রী জেসমিন আহত হন। বুধবার রাতে গুরুতর আহত কালাম সরদারের ছেলে শাহিন সরদারকে খুলনা মেডিকেল কলেজ হাসপাতালে ভর্তি করা হলে বৃহস্পতিবার সকালে সে মারা যায়। এ ঘটনায় মোড়েলগঞ্জ থানায় একটি মামলা দায়ের হয়েছে। ঘটনায় জড়িত সন্দেহে হায়দার সেখের শ্যালিকা হাসি বেগমকে (২৫) আটক করা হয়েছে।শওকত বাবু/আরএআর/এমকেএইচ</body>
</article>
