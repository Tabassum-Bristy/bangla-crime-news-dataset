<article>
  <headline>
মাকে গালি দেয়ায় ভাইকে খুন
</headline>
  <url>https://www.jagonews24.com/country/news/515326</url>
  <published_at>
</published_at>
  <category>খুন</category>
  <body>মায়ের কাছে বিড়ি চেয়ে না পেয়ে গালিগালাজ করায় সজল মিয়া (৩৬) নামে এক ব্যক্তিকে খুন করেছেন তার ছোট বোন। গত শনিবার রাতে নবীনগর উপজেলার ইব্রাহিমপুর গ্রামে এ ঘটনা ঘটলেও রোববার বিষয়টি জানাজানি হয়। নিহত সজল ওই গ্রামের মৃত মিজানুর রহমানের ছেলে।নবীনগর থানা পুলিশের ভারপ্রাপ্ত কর্মকর্তা (ওসি) রনোজিৎ রায় বিষয়টি নিশ্চিত করে জানান, সজল মানসিকভাবে ভারসাম্যহীন ছিলেন। শনিবার রাত ৮টার দিকে সজল তার মা আনোয়ারা বেগমের কাছে বিড়ি চান। বিড়ি না দেয়ায় তিনি মাকে গালিগালাজ করেন। এ সময় বাড়িতে থাকা ছোট বোন রোমা আক্তার (২৮) বাঁশ দিয়ে সজলের মাথায় আঘাত করেন। সজলকে আশঙ্কাজনক অবস্থায় প্রথমে উপজেলা স্বাস্থ্য কমপ্লেক্স ও পরবর্তীতে কুমিল্লা মেডিকেল কলেজ হাসপাতালে নেয়া হলে সেখানে তিনি মারা যান।ওসি আরও জানান, এ ঘটনায় থানায় মামলা করা হয়েছে। নিহত সজল ও অভিযুক্ত রোমা দুজনই মানসিক ভারসাম্যহীন বলে জানা গেছে।আজিজুল সঞ্চয়/এফএ/পিআর</body>
</article>
