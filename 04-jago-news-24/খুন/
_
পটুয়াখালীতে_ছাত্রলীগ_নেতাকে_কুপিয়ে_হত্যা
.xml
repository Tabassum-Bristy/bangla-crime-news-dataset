<article>
  <headline>
পটুয়াখালীতে ছাত্রলীগ নেতাকে কুপিয়ে হত্যা
</headline>
  <url>https://www.jagonews24.com/country/news/452114</url>
  <published_at>
</published_at>
  <category>খুন</category>
  <body>পটুয়াখালীর দশমিনায় বেতাগী ইউনিয়ন ছাত্রলীগের যুগ্ম সাধারণ সম্পাদক রাকিব হোসেনকে কুপিয়ে হত্যার ঘটনা ঘটেছে। জমি সংক্রান্ত বিরোধের জেরে এ ঘটনা ঘটেছে বলে জানা গেছে।বুধবার রাতে বেতাগী সানকিপুর ইউনিয়নের সানকিপুর গ্রামের মৃধা বাড়িতে এ ঘটনা ঘটে। এ সময় একই পরিবারের শিশুসহ তিনজনকে কুপিয়ে আহত করা হয়। আহতদের দশমিনা উপজেলা স্বাস্থ্য কমপ্লেক্সে ভর্তি করা হয়েছে।নিহতের স্বজনরা জানান, একই গ্রামের মাওলানা আ. সাত্তার মৃধা ও আ. রব মৃধাদের মধ্যে দীর্ঘদিন যাবৎ জমি সংক্রান্ত বিরোধ চলে আসছিল। এর জেরে বুধবার রাতে সত্তার মাওলানার ছেলে রাকিব হোসেনকে (২৪) একা পেয়ে রব মৃধাসহ অজ্ঞতনামা আরো চার-পাঁচ জন হামলা করেন।এ সময় রাকিবের চিৎকারে স্বজনরা এগিয়ে এলে তাদেরকেও কুপিয়ে জখম করা হয়। গুরুতর আহত অবস্থায় রাকিবকে দশমিনা উপজেলা স্বাস্থ্য কমপ্লেক্স নিয়ে গেলে কর্তব্যরত চিকিৎসক মৃত ঘোষণা করেন।গুরুতর আহত অবস্থায় সুরমা বেগম, শিশু রিসান ও আইরিন আক্তারকে দশমিনা উপজেলা স্বাস্থ্য কমপ্লেক্সে ভর্তি করা হয়েছে।দশমিনা থানার ভারপ্রাপ্ত কর্মকর্তা রতন কৃষ্ণ রায় চৌধুরী জানান, পুলিশ ঘটনাস্থল পরিদর্শন করেছে। মরদেহ উদ্ধার করে ময়নাতদন্তের জন্য পটুয়াখালী মর্গে পাঠানো হয়েছে।মহিব্বুল্লাহ্ চৌধুরী/এফএ/আরআইপি</body>
</article>
