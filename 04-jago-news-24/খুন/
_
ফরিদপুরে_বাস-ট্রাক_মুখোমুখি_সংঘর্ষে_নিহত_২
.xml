<article>
  <headline>
ফরিদপুরে বাস-ট্রাক মুখোমুখি সংঘর্ষে নিহত ২
</headline>
  <url>https://www.jagonews24.com/country/news/504138</url>
  <published_at>
</published_at>
  <category>খুন</category>
  <body>ঢাকা-খুলনা মহাসড়কের ফরিদপুর শহরতলীর পূর্বগঙ্গাবর্দী নামক স্থানে বাস-ট্রাকের মুখোমুখি সংঘর্ষে দুইজন নিহত হয়েছেন। এ ঘটনায় আহত হয়েছেন আরও দুজন। শনিবার সকাল ৬টার দিকে এ দুর্ঘটনা ঘটে।ফরিদপুর ফায়ার সার্ভিসের সিনিয়র স্টেশন অফিসার মো. নুরুল আলম দুলাল জানান, ঢাকা-খুলনা মহাসড়কের ফরিদপুর শহরতলীর পূর্বগঙ্গাবর্দী এলাকায় ঢাকাগামী বনফুল পরিবহনের একটি বাসের সঙ্গে মাগুরাগামী একটি ট্রাকের মুখোমুখি সংঘর্ষ হয়। এতে ঘটনাস্থলেই দুজন নিহত হন। এ ঘটনায় আহত হন আরও দুজন। আহত দুজনকে উদ্ধার করে ফরিদপুর মেডিকেল কলেজ হাসপাতালে ভর্তি করা হয়েছে।তিনি জানান, নিহতদের মধ্যে ট্রাক ড্রাইভার ইসলামের পরিচয় পাওয়া গেছে। ইসলামের বাড়ি মাগুরা জেলায়। অপর নিহত ও আহতদের পরিচয় এখনও পাওয়া যায়নি।এদিকে মহাসড়কের উপর দুর্ঘটনা ঘটায় সকল ধরনের যানচলাচল বন্ধ হয়ে ঈদের ছুটিতে ঘরে ফেরা মানুষের চরম দুর্ভোগ পোহাতে হয়। পরে পুলিশ ও ফায়ার সার্ভিসের সদস্যরা ঘটনাস্থলে পৌঁছে যানচলাচল স্বাভাবিক করে।সিকদার সজল/এফএ/জেআইএম</body>
</article>
