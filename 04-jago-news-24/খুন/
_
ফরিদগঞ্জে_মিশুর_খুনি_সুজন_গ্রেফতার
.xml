<article>
  <headline>
ফরিদগঞ্জে মিশুর খুনি সুজন গ্রেফতার
</headline>
  <url>https://www.jagonews24.com/country/news/517280</url>
  <published_at>
</published_at>
  <category>খুন</category>
  <body>চাঁদপুরের ফরিদগঞ্জে জাহেদা আক্তার মিশুকে হত্যার ৩৬ ঘণ্টার মধ্যে খুনি সুজনকে গ্রেফতার করেছে ফরিদগঞ্জ থানা পুলিশ। মঙ্গলবার সন্ধ্যা ৬টায় নারিকেলতলা নামক স্থানে একটি বাগান থেকে তাকে গ্রেফতার করা হয়। পুলিশ জগো নিউজকে জানিয়েছে, সুজনকে গ্রেফতারের জন্য সোমবার দুপুর থেকে সাদা পোশাকে পুলিশের কয়েকটি টিম এলাকা ঘিরে রাখে। তাদের সঙ্গে অংশ নেন এলাকার যুব সমাজসহ প্রায় দুই শত মানুষ। সোমবার দুপুর থেকে সারারাত লোকজন বিভিন্ন বাড়িঘর ও বাগান ঘিরে রাখে।  সুজন নারিকেলতলা নামক এলাকায় আছে, সন্ধ্যা ৬টায় সাদা পোশাকধারী পুলিশ সদস্যদের কাছ থেকে এমন খবর পেয়ে অফিসার ইনচার্জ আব্দুর রকিব পুলিশের একটি দল নিয়ে ওই এলাকা ঘিরে ফেলেন। এ সময় একটি বাগানে ঘাপটি মেরে থাকা সুজনকে আটক করে। বাগানটি চাঁদপুর লক্ষ্মীপুর আঞ্চলিক মহাসড়কের পাশে অবস্থিত।থানায় নিয়ে আসার পর গণমাধ্যম কর্মীদের মুখোমুখি করানো হয় তাকে। সাংবাদিকদের প্রশ্নের জবাবে মিশুকে দা দিয়ে কুপিয়ে হত্যার কথা স্বীকার করেন সুজন। দূরে কোথাও পালিয়ে যেতে চেয়েছিলেন খুনি। কিন্তু এলাকাবাসী তাকে ঘিরে রাখার বিষয়টি টের পেয়ে বের হতে পারেনি।এদিকে, সুজনকে আটকের কথা স্বীকার করে অফিসার ইনচার্জ আব্দুর রকিব এলাকাবাসী ও গণমাধ্যম কর্মীদের ধন্যবাদ জানান। তিনি বলেন, হত্যার মোটিভ ও অন্যান্য তথ্যা জানতে সুজনের রিমান্ড চেয়ে বিজ্ঞ আদালতে পাঠানো হবে।উল্লেখ্য, সোমবার সকাল ৬টার দিকে স্থানীয় চরমঘুয়া গ্রামের মৃত সেলিম বেপারী (সাদ্দাম) এর ঘরে ঢুকে বিবাহিতা কন্যা মিশুকে (২২) কুপিয়ে খুন করে ঘাতক সুজন (২৫)। গুরুতর আহত অবস্থায় ঢাকা মেডিকেল কলেজ হাসপাতালে নেয়ার পথে মিশু মারা যান। গৃহবধূকে খুন করার আগে বিভিন্ন সময় কুপ্রস্তাবে দিত সুজন। এক পর্যায়ে বিয়ের প্রস্তাব দেন। সুজনের প্রস্তাবে রাজি না হওয়ায় মিশুকে হত্যার পরিকল্পনা করে করে।ইকরাম চৌধুরী/এমআরএম</body>
</article>
