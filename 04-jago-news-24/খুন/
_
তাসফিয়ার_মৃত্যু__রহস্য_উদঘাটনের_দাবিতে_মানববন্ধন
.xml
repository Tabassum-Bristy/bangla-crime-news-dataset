<article>
  <headline>
তাসফিয়ার মৃত্যু : রহস্য উদঘাটনের দাবিতে মানববন্ধন
</headline>
  <url>https://www.jagonews24.com/country/news/425214</url>
  <published_at>
</published_at>
  <category>খুন</category>
  <body>সানশাইন গ্রামার স্কুলের নবম শ্রেণির ছাত্রী তাসফিয়া আমিনের মৃত্যু রহস্য উদঘাটনের দাবিতে মানববন্ধন করেছে সাধারণ শিক্ষার্থীরা।বৃহস্পতিবার (৩ মে) দুপুর ১টার দিকে চট্টগ্রামে সানশাইন স্কুল অ্যান্ড কলেজের সামনে এ মানববন্ধন অনুষ্ঠিত হয়। এতে নগরীর বিভিন্ন শিক্ষা প্রতিষ্ঠানের শিক্ষার্থীরা অংশ নেয়।মানববন্ধনে তাসফিয়া আমিনের মৃত্যুর রহস্য উদ্ঘাটনের দাবি জানিয়ে বক্তারা বলেন, এমন মৃত্যু কখনও আশা করি না। পরিবার, সমাজ ও রাষ্ট্র এমন মৃত্যু মেনে নিতে পারে না। আমরা ভবিষ্যতে আর কোনো তাসফিয়ার অকাল মৃত্যু দেখতে চাই না। এ জন্য পারিবারিক, সামাজিক সচেতনতা প্রয়োজন রয়েছে।বক্তারা আরও বলেন, সামাজিক ও নৈতিক অবক্ষয় দূর করতে জনমত তৈরি করতে হবে। কোমলমতি শিক্ষার্থীদের হাতে প্রযুক্তির অপব্যবহার রোধে পরিবার থেকেই উদ্যোগ নিতে হবে।মানববন্ধনে বক্তব্য রাখেন নগর ছাত্রলীগের উপ-সম্পাদক এম হালিম সিকদার মিতু, মিজানুর রহমান মিজান, মহানগর ছাত্রলীগ নেতা রফিকুল ইসলাম সেলিম প্রমুখ।আবু আযাদ/এএইচ/জেআইএম</body>
</article>
