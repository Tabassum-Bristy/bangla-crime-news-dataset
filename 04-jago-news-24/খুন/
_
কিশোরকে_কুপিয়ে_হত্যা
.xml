<article>
  <headline>
কিশোরকে কুপিয়ে হত্যা
</headline>
  <url>https://www.jagonews24.com/country/news/439989</url>
  <published_at>
</published_at>
  <category>খুন</category>
  <body>নারায়ণগঞ্জের নয়ামাটি এলাকায় শাকিল মিয়া (১৪) নামে এক কিশোরকে কুপিয়ে হত্যা করা হয়েছে। এ ঘটনায় জিজ্ঞাসাবাদের জন্য দু’জনকে আটক করেছে পুলিশ।সোমবার সকালে নয়ামাটি এলাকার আলম মার্কেটের তৃতীয় তলায় হাসনেয়ারা হোসিয়ারিতে হত্যার এই ঘটনা ঘটে। নিহত শাকিল বন্দরের চর ইসলামপুর এলাকার জোহা মিয়ার ছেলে ও হোসিয়ারি শ্রমিক ছিলো। আটকরা হলেন- হোসিয়ারির মালিক সুমন ও নৈশ প্রহরী আমিন উদ্দিন।নারায়ণগঞ্জ সদর মডেল থানা পুলিশের ভারপ্রাপ্ত কর্মকর্তা (ওসি) কামরুল ইসলাম জানান, শাকিল হোসিয়ারিতেই থাকতেন। রাতে ফুটবল বিশ্বকাপের ফাইনাল খেলা দেখে ঘুমিয়ে পড়ে। ওখানেই সরোয়ার নামে আরেক শ্রমিক থাকতো। এ দিকে ভোরে সরোয়ারকে হোসিয়ারি বন্ধ করে চলে যেতে দেখেছেন নৈশ প্রহরী। পরে সকালে দোকান খুলতে গেলে ভেতরে শাকিলের কাঁচি দিয়ে কোপানো মরদেহ দেখতে পায় সবাই।হত্যাকারীকে সনাক্ত ও গ্রেফতারের চেষ্টা চলছে। একই সঙ্গে হত্যাকাণ্ডের কারণ জানারও চেষ্টা চলছে বলেও জানান ওসি কামরুল ইসলাম। আরএ/জেআইএম</body>
</article>
