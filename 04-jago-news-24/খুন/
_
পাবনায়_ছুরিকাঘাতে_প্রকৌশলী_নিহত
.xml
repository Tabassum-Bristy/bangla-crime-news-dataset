<article>
  <headline>
পাবনায় ছুরিকাঘাতে প্রকৌশলী নিহত
</headline>
  <url>https://www.jagonews24.com/country/news/316381</url>
  <published_at>
</published_at>
  <category>খুন</category>
  <body>পাবনা শহরের দিলালপুর বেলতলা সড়কে ছুরিকাঘাতে আহত টেক্সটাইল ইঞ্জিনিয়ার এস এ রায়হান তন্ময় (২৭) মঙ্গলবার সকালে রাজশাহী মেডিকেল কলেজ হাসপাতালে মারা গেছেন। আহত অপর যুবক রানা (২৫)পাবনা জেনারেল হাসপাতালে চিকিৎসাধীন রয়েছেন।নিহত এস এ রায়হান তন্ময় (২৭) পাবনা শহরের বেলতলা রোড এলাকার এস এ জিয়াউল কাবির রিন্টুর ছেলে। আহত যুবক রানা (২৫) রাধানগর মহল্লার আব্দুল মজিদের ছেলে। এরা দু’জন বন্ধু ছিলেন। পাবনা সদর থানার ভারপ্রাপ্ত কর্মকর্তা (ওসি) আব্দুর রাজ্জাক জানান, সোমবার রাত দশটার দিকে দিলালপুর বেলতলা সড়কের বাড়ির সামনে দাড়িয়ে কথা বলছিল তন্ময় ও রানা। তাৎক্ষণিক পূর্ব বিরোধের জের ধরে কতিপয় যুবক রানাকে মারধর করতে থাকে। এসময় তন্ময় বাঁধা দিতে গেলে তন্ময়কেও এলোপাথারী ছুরিকাঘাত করে পালিয়ে যায় সন্ত্রাসীরা।স্থানীয়রা তন্ময় ও রানাকে উদ্ধার করে পাবনা জেনারেল হাসপাতালে নিয়ে গেলে কর্তব্যরত ডাক্তার মুমূর্ষু অবস্থায় তন্ময়কে রাজশাহী মেডিকেল কলেজ হাসপাতালে স্থানান্তর করেন। বিকাল ৫টায় এ রিপোর্ট লেখা পর্যন্ত নিহতের পরিবারের পক্ষে পাবনা থানায় মামলা দায়েরের প্রস্তুতি চলছিল।একে জামান/এফএ/পিআর</body>
</article>
