<article>
  <headline>
পিরোজপুরে যুবককে কুপিয়ে হত্যা
</headline>
  <url>https://www.jagonews24.com/country/news/322078</url>
  <published_at>
</published_at>
  <category>খুন</category>
  <body>পিরোজপুর সদরের শংকরপাশা ইউনিয়নের পশ্চিম শংকরপাশায় আসলাম (২৫) নামে এক যুবককে নির্মমভাবে কুপিয়ে হত্যা করেছে দুর্বৃত্তরা। আসলাম ওই গ্রামের মৃত মো. হাবিবুর রহমানের ছেলে।পিরোজপুর সদর থানার পুলিশ পরিদর্শক (তদন্ত) হাসনাইন পারভেজ ঘটনার সত্যতা নিশ্চিত করেছেন। তিনি জানান, বৃহস্পতিবার রাত ১০টার দিকে নিজ বাড়িতে ঢোকার রাস্তায় খুন করা হয় আসলামকে।তিনি বলেন, আসলামকে যেভাবে কুপিয়ে হত্যা করা হয়েছে তাতে ধারণা করা হচ্ছে আগে থেকেই তার ওপর খুনিদের ক্ষোভ ছিল।পুলিশ প্রাথমিকভাবে ধারণা করছে চাচাতো ভাইদের সঙ্গে জমিজমা নিয়ে বিরোধের জেরে এই হত্যাকাণ্ড ঘটতে পারে।হাসান মামুন/এমএমজেড/এনএফ/আইআই</body>
</article>
