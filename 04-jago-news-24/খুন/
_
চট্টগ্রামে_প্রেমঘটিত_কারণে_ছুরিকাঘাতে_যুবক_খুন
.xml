<article>
  <headline>
চট্টগ্রামে প্রেমঘটিত কারণে ছুরিকাঘাতে যুবক খুন
</headline>
  <url>https://www.jagonews24.com/country/news/316090</url>
  <published_at>
</published_at>
  <category>খুন</category>
  <body>চট্টগ্রাম মহানগরীর ঝাউতলা সর্দার বাহাদুর নগর এলাকায় মোহাম্মদ মাসুম (১৯) নামে এক যুবককে ছুরিকাঘাতে খুন করা হয়েছে। সোমবার দিবাগত রাত ১০টার দিকে এ ঘটনা ঘটে।নিহত মাসুম স্থানীয় অধিবাসী জুলফিকার আলীর ছেলে। এ ঘটনায় রুবেল হাসান (১৮) নামে একজনসহ দুই যুবককে আটক করেছে পুলিশ।খুলশী থানা পুলিশের ভারপ্রাপ্ত কর্মকর্তা (ওসি) শেখ মোহাম্মদ নাসির উদ্দিন জানান, প্রেমঘটিত ঘটনার জের ধরে প্রতিপক্ষের ছুরিকাঘাতে মাসুম নামে এক যুবক খুন হয়েছেন। পুলিশ ঘটনাস্থলে গিয়ে নিহতের মরদেহ উদ্ধার করে ময়নাতদন্তের জন্য মর্গে পাঠিয়েছে। এ ব্যাপারে মামলা দায়েরের প্রস্তুতি চলছে।আরএআর/জেআইএম</body>
</article>
