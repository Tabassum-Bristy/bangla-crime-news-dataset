<article>
  <headline>
রাজধানীতে স্বামীর হাতে নববধূ খুন
</headline>
  <url>https://www.jagonews24.com/national/news/416028</url>
  <published_at>
</published_at>
  <category>খুন</category>
  <body>রাজধানীর কামরাঙ্গীরচরের মুসলিমবাগে স্বামী অালামিনের (২৭) ছুরিকাঘাতে নববধূ তানিয়া অাক্তার (১৬) খুন হয়েছে। এ ঘটনায় তানিয়াকে বাঁচাতে গিয়ে শাশুড়ি অামেনা বেগম (৪৫) অাহত হয়েছেন।রোববার সন্ধ্যা সাড়ে ৭টার দিকে মুসলিম বাগে এ ঘটনা ঘটে। অাহত অবস্থায় বউ-শাশুড়ি দুজনকে ঢাকা মেডিকেল কলেজ (ঢামেকে) হাসপাতালে ভর্তি করা হয়। পরে রাত ৮টার দিকে ইমার্জেন্সি অপারেশন রুমে তানিয়া চিকিৎসাধীন অবস্থায় মারা যায়। গত সাত মাস অাগে অালামিনের সঙ্গে বিয়ে হয়েছিল তানিয়ার।তানিয়ার ভাগ্নে নাজিম জাগো নিউজকে জানান, তানিয়ার স্বামী অালামিন নেশাগ্রস্ত। নেশার টাকার জন্য তাদের মধ্য প্রায় ঝগড়া হত। অাজ বিকেল ৪টার দিকে সে বউ এর কাছে মাদক কেনার জন্য টাকা চাইলে অাবারও ঝগড়া হয়। এই ঝগড়াকে কেন্দ্র করে এক পর্যায়ে স্বামী ধারালো ছুরি দিয়ে তানিয়ার পেটে অাঘাত করে। এ সময় বউকে বাঁচাতে এসে শাশুড়ির মুখেও অাঘাত করে তার ছেলে অালামিন।ঢামেক ক্যাম্প পুলিশের উপ-পরিদর্শক বাচ্চু মিয়া জাগো নিউজকে জানান, অাহত অামেনাকে চিকিৎসা দেয়া হচ্ছে। নিহত তানিয়ার মরদেহ ময়নাতদন্তের জন্য মর্গে রাখা হয়েছে।সাদ্দাম হোসাইন/এসএইচএস/জেআইএম</body>
</article>
