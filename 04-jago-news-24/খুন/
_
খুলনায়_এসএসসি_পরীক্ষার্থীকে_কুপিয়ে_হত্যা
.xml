<article>
  <headline>
খুলনায় এসএসসি পরীক্ষার্থীকে কুপিয়ে হত্যা
</headline>
  <url>https://www.jagonews24.com/country/news/397750</url>
  <published_at>
</published_at>
  <category>খুন</category>
  <body>খুলনা মহানগরীর রূপসা মাধ্যমিক বিদ্যালয়ের এসএসসি পরীক্ষার্থী খলিলুর রহমান সিয়ামকে (১৬) কুপিয়ে হত্যা করেছে দুর্বৃত্তরা। মঙ্গলবার সন্ধ্যার পর মহানগরীর চানমারী এলাকায় সিয়ামকে কুপিয়ে জখম করে দুর্বৃত্তরা।আশঙ্কাজনক অবস্থায় তাকে খুলনা মেডিকেল কলেজ হাসপাতালে নেয়া হলে রাত সোয়া ৮টার দিকে সে মারা যায়। সিয়াম মহানগরীর চানমারী এলাকার চতুর্থ গলির বাসিন্দা আইনাল হকের ছেলে।খুলনা মেট্রোপলিটন পুলিশের (কেএমপি) মুখপাত্র অতিরিক্ত উপ-কমিশনার মনিরা সুলতানা বলেন, এলাকার কিছু ছেলে সিয়ামকে কুপিয়ে ও মাথায় আঘাত করে। এতেই তার মৃত্যু হয়।ধারণা করা হচ্ছে এলাকায় আধিপত্য বিস্তার ও মাদকসংক্রান্ত বিরোধকে কেন্দ্র করে এ ঘটনা ঘটতে পারে।আলমগীর হান্নান/বিএ</body>
</article>
