<article>
  <headline>
বাবা বিয়ে না করায় শিশু ছেলেকে হত্যা
</headline>
  <url>https://www.jagonews24.com/country/news/340525</url>
  <published_at>
</published_at>
  <category>খুন</category>
  <body>গাজীপুরের কালিয়াকৈরে পরকিয়া প্রেমের জেরে আল-আমীন (৬) নামে এক শিশুকে শ্বাসরোধ করে হত্যা করা হয়েছে। এ ঘটনায় জাড়িত দুই নারীসহ ৩ জনকে আটক করেছে পুলিশ।বুধবার দিবাগত মধ্যরাতে কালিয়াকৈর উপজেলার তেলিচালা এলাকা থেকে মরদেহটি উদ্ধার করেছে পুলিশ। নিহত আল-আমীন তেলিচালা এলাকার জুয়েল হোসেনের ছেলে।আটকরা হলেন- কিশোরগঞ্জের করিমগঞ্জ থানার হাত্রাপাড়া এলাকার আব্বাস আলীর ছেলে জয়নাল আবেদীন (১৯), জয়নালের মা নুরেছা বেগম (৪০), বোন নিশিতা আক্তার (২১)। তারা তেলিপাড়া এলাকায় ভাড়া থাকেন।পুলিশ এবং স্থানীয়রা জানায়, জয়নাল আবেদীনের বোন নিশিতার সঙ্গে জুয়েল হোসেনের দুই বছর যাবৎ পরকিয়ার সম্পর্ক চলছিল। বিয়ের প্রলোভন দেখালেও নিশিতাকে আর বিয়ে করেনি জুয়েল হোসেন। এছাড়া সম্প্রতি জুয়েলের সঙ্গে জয়নালের ঝগড়া হয়। এসব ঘটনার জেরে জয়নাল গত মঙ্গলবার দুপুরে আল-আমীনকে ডেকে পাশের নির্জন স্থানে নিয়ে শ্বাসরোধ করে হত্যা করে নর্দমায় ফেলে রাখে।এদিকে আল-আমীন নিখোঁজ হওয়ার পর স্বজনরা এলাকায় মাইকিং এবং নিহতের বাবা কালিয়াকৈর থানায় একটি অভিযোগ দায়ের করেন। পরে পুলিশ জয়নালসহ ওই তিনজনকে আটক করে এবং জয়নালের স্বীকারোক্তি অনুযায়ী বুধবার মধ্যরাতে নিহতের মরদেহ উদ্ধার করে।কালিয়াকৈর থানার ভারপ্রাপ্ত কর্মকর্তা (ওসি) মো. রফিকুল ইসলাম জানান, নিহতের মরদেহ উদ্ধার করে গাজীপুরের শহীদ তাজ উদ্দীন আহমেদ মেডিকেল কলেজ হাসপাতাল মর্গে পাঠানো হয়েছে। এ ঘটনায় তিনজনকে আটক করা হয়েছে। প্রাথমিকভাবে ধারণা করা হচ্ছে পরকিয়া প্রেমের জেরে এ হত্যাকাণ্ডের ঘটনা ঘটেছে।আমিনুল ইসলাম/এফএ/আরআইপি</body>
</article>
