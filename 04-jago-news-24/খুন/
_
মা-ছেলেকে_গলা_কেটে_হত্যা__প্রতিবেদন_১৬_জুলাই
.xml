<article>
  <headline>
মা-ছেলেকে গলা কেটে হত্যা : প্রতিবেদন ১৬ জুলাই
</headline>
  <url>https://www.jagonews24.com/law-courts/news/431570</url>
  <published_at>
</published_at>
  <category>খুন</category>
  <body>রাজধানীর কাকরাইলে মা-ছেলেকে গলা কেটে হত্যার ঘটনায় দায়ের করা মামলার তদন্ত প্রতিবেদন দাখিলের জন্য আগামী ১৬ জুলাই দিন ধার্য করেছেন আদালত।আজ সোমবার (৪ জুন) মামলার তদন্ত প্রতিবেদন দাখিলের দিন ধার্য ছিল। তবে তদন্তকারী কর্মকর্তা মামলার তদন্ত প্রতিবেদন দাখিল না করায় ঢাকা মহানগর হাকিম আহসান হাবীব নতুন করে এ দিন ধার্য করেন।গত ১ নভেম্বর সন্ধ্যায় কাকরাইলের আঞ্জুমান মুফিদুল ইসলাম রোডের ৭৯/এ বাড়িতে মা শামসুন্নাহার (৪৫) ও ছেলে শাওনকে (ও লেভেল শিক্ষার্থী) গলা কেটে হত্যা করে দুর্বৃত্তরা। নিহতের স্বামী আবদুল করিম পুরান ঢাকার শ্যামবাজারের ব্যবসায়ী। তিনি আঁদা-রসুন-পেঁয়াজের আমদানিকারক।ওই ঘটনায় ২ নভেম্বর নিহত শামসুন্নাহারের ভাই আশরাফ আলী বাদি হয়ে রমনা থানায় একটি মামলা করেন। মামলায় নিহতের স্বামী আব্দুল করিম, তার তৃতীয় স্ত্রী শারমীন মুক্তা, শ্যালক (মুক্তার ভাই) জনিসহ অজ্ঞাত কয়েকজনকে আসামি করা হয়েছে। মামলা দায়েরের পর আটক নিহতের স্বামী আব্দুল করিম ও তৃতীয় স্ত্রী শারমীন মুক্তাকে গ্রেফতার দেখানো হয়েছে।জেএ/এমবিআর/জেআইএম</body>
</article>
