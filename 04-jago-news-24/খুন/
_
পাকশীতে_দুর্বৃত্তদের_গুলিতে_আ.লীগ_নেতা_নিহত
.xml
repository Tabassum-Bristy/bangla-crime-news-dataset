<article>
  <headline>
পাকশীতে দুর্বৃত্তদের গুলিতে আ.লীগ নেতা নিহত
</headline>
  <url>https://www.jagonews24.com/country/news/479861</url>
  <published_at>
</published_at>
  <category>খুন</category>
  <body>পাবনার ঈশ্বরদী উপজেলার পাকশী ইউনিয়ন আওয়ামী লীগের সাবেক সাধারণ সম্পাদক বীর মুক্তিযোদ্ধা মোস্তাফিজুর রহমান সেলিমকে গুলি করে হত্যা করেছে দুর্বৃত্তরা।বুধবার রাত ৯টার দিকে রূপপুর বিবিসি বাজার সংলগ্ন নিজ বাড়ির সামনে তাকে লক্ষ্য করে দুর্বৃত্তরা গুলিবর্ষণ করে। পরে রাজশাহী নিয়ে যাওয়ার পথেরাত ১০টার দিকে মারা যান তিনি।তার শরীরের পিঠে ও বুকে দুটি গুলি লাগে বলে ঘনিষ্ঠজনরা জানিয়েছেন। তিনি প্রতিদিনের মতো বাইরের কাজ শেষে বাড়ি ফিরছিলেন।মৃত্যুর খবর ছড়িয়ে পড়লে পাকশী এলাকায় শোকের ছায়া নেমে আসে। দলের বহু নেতাকর্মী ও সাধারণ মানুষ মোস্তাফিজুর রহমান সেলিমের বাসভবনের সামনে ভিড় করেন।আহত অবস্থায় সেলিমকে দ্রুত ঈশ্বরদী উপজেলা স্বাস্থ্য কমপ্লেক্সে নেয়া হয়। প্রচুর রক্তক্ষরণ হওয়ায় রাত পৌনে ১০টায় তাকে রাজশাহীতে স্থানান্তরের জন্য অ্যাম্বুলেন্সে নিয়ে যাওয়া হচ্ছিল। কিন্তু ঈশ্বরদী ছাড়ার আগেই তিনি মারা যান।তবে কে বা কারা তাকে গুলি করেছে তা এখনো জানা যায়নি। এ ব্যাপারে ঈশ্বরদী থানার অফিসার ইনচার্জ বাহাউদ্দিন ফারুকী জানান, হত্যাকাণ্ডে জড়িতদের ধরতে সাঁড়াশি অভিযান পরিচালনা করছে পুলিশ।আলাউদ্দিন আহমেদ/বিএ</body>
</article>
