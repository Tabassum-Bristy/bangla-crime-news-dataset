<article>
  <headline>
পুত্রবধূর দায়ের কোপে শাশুড়ি খুন
</headline>
  <url>https://www.jagonews24.com/country/news/422169</url>
  <published_at>
</published_at>
  <category>খুন</category>
  <body>পারিবারিক কলহের জেরে পুত্রবধূর হাতে খুন হয়েছেন শাশুড়ি। মঙ্গলবার রাতে গাজীপুর সদর উপজেলার বিকে বাড়ি এলাকায় এ ঘটনা ঘটে।পুলিশ ও এলাকাবাসী জানায়, মঙ্গলবার রাত ১১টার দিকে বিকে বাড়ি দক্ষিণপাড়া এলাকার মৃত হবি মিয়ার ছেলে আব্দুর রহিমের স্ত্রী লাকী তার শাশুড়ি ছামিরন নেসাকে কুপিয়ে আহত করেন। মুমূর্ষু অবস্থায় এলাকাবাসী তাকে উদ্ধার করে গাজীপুর শহীদ তাজউদ্দিন আহমদ মেডিকেল কলেজ হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।এ ঘটনায় রাতেই পুলিশ লাকীর স্বামী রহিমকে আটক করে। তবে রাতে লাকী পালিয়ে গেলেও বুধবার সকালে সদর উপজেলার হালডোবা এলাকা থেকে স্থানীয়রা তাকে আটক করে পুলিশে সোপর্দ করে।ছামিরন নেসার মরদেহ ময়নাতদন্তের জন্য গাজীপুর শহীদ তাজউদ্দিন মেডিকেল কলেজ হাসপাতাল মর্গে পাঠানো হয়েছে।আমিনুল ইসলাম/এফএ/পিআর</body>
</article>
