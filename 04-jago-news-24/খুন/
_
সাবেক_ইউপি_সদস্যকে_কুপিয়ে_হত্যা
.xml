<article>
  <headline>
সাবেক ইউপি সদস্যকে কুপিয়ে হত্যা
</headline>
  <url>https://www.jagonews24.com/country/news/343492</url>
  <published_at>
</published_at>
  <category>খুন</category>
  <body>পাবনার আটঘরিয়া উপজেলার শিবপুর গ্রামের সাবেক ইউপি সদস্য আবু দাউদকে (৪৫) কুপিয়ে হত্যা করেছে দুর্বৃত্তরা। মঙ্গলবার রাত সাড়ে ১০টার দিকে এ ঘটনা ঘটে।নিহত দাউদ মেম্বার উপজেলার একদন্ত ইউনিয়নের শিবপুর গ্রামের মৃত লতিফ মুন্সীর ছেলে। তিনি ৮নং ওয়ার্ডের সাবেক ইউপি সদস্য ছিলেন।আটঘরিয়া থানার ভারপ্রাপ্ত কর্মকর্তা (ওসি) আনোয়ারুল ইসলাম ঘটনার সত্যতা স্বীকার করে জানান, রাতে দাউদ শিবপুর বাজার থেকে বাড়ি ফিরছিলেন। আনুমানিক সাড়ে ১০টার দিকে শিবপুর গ্রামের ব্রিজের কাছে পৌঁছামাত্র আগে থেকে ওৎ পেতে থাকা দুর্বৃত্তরা তাকে এলোপাথাড়ি কুপিয়ে পালিয়ে যায়।এসময় চিৎকারে এলাকাবাসী দ্রুত তাকে উদ্ধার করে পাবনা জেনারেল হাসপাতালে নিয়ে গেলে কর্তব্যরত চিকিৎসক মৃত ঘোষণা করেন। খবর পেয়ে পুলিশ মরদেহের ময়নাতদন্তের ব্যবস্থা করে।ওসি আরো জানান, কারা, কী কারণে তাকে হত্যা করেছে তা নিশ্চিত হওয়া যায়নি, বিষয়টি খতিয়ে দেখা হচ্ছে। বুধবার এ রিপোর্ট লেখা পর্যন্ত নিহতের পরিবারের পক্ষ থেকে থানায় মামলার প্রস্তুতি চলছিল।একে জামান/এফএ/আইআই</body>
</article>
