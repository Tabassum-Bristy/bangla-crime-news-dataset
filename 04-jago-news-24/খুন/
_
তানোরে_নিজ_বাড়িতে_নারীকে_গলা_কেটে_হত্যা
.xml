<article>
  <headline>
তানোরে নিজ বাড়িতে নারীকে গলা কেটে হত্যা
</headline>
  <url>https://www.jagonews24.com/country/news/455010</url>
  <published_at>
</published_at>
  <category>খুন</category>
  <body>রাজশাহীর তানোরে জোহরা বেগম (৫০) নামের এক নারী নিজ বাড়িতেই নৃশংসভাবে খুন হয়েছেন। বুধবার রাত ৯টার দিকে উপজেলার পাঁচন্দর ইউনিয়নের জিতপুরে এই ঘটনা ঘটে।নিহত জোহরা বেগম একই গ্রামের তফির উদ্দিনের মেয়ে। স্বামী হেলাল উদ্দিনের সঙ্গে ছাড়াছাড়ি হয়ে যাওয়ার পর ছেলে জাহাঙ্গীর আলমের কাছে থাকতেন তিনি।পুলিশ ও এলাকাবাসী জানায়, রাতে একদল সংঘবদ্ধ দুর্বৃত্ত জাহাঙ্গীরের বাড়িতে প্রবেশ করে। তারা জাহাঙ্গীরের স্ত্রী রুমি খাতুনের ওপর সশস্ত্র হামলা চালায়। এ সময় পুত্রবধূকে রক্ষায় এগিয়ে যান জোহরা।একপর্য়ায়ে হামলাকারীরা পেছন থেকে জোহরা বেগমের গলায় ধারালো অস্ত্রের কোপ দেয়। এতে ঘটনাস্থলেই মারা যান জোহরা।টের পেয়ে প্রতিবেশীরা এগিয়ে এলে হামলাকারীরা পালিয়ে যায়। পরে তারাই আহত গৃহবধূকে উপজেলা স্বাস্থ্যকেন্দ্রে নিয়ে যান। খবর পেয়ে পুলিশ গিয়ে মরদেহ উদ্ধার করে থানায় নেয়।তানোর থানার ওসি রেজাউল ইসলাম ঘটনার সত্যতা নিশ্চিত করেছেন। তিনি বলেন, হামলার সময় নিহতের ছেলে জাহাঙ্গীর বাড়িতে ছিলেন না। এই সুযোগেই হামলা চালায় দুর্বৃত্তরা।ধারণা করা হচ্ছে, এটি পরিকল্পিত হামলা। তবে কী কারণে এবং কারা এই হামলা চালিয়েছে তা জানা যায়নি। জড়িতদের ধরতে মাঠে নেমেছে পুলিশ। এ নিয়ে আইনত ব্যবস্থা নেয়া হচ্ছে বলে জানান ওসি।ফেরদৌস সিদ্দিকী/বিএ</body>
</article>
