<article>
  <headline>
কুমিল্লায় যুবককে গলা কেটে হত্যা
</headline>
  <url>https://www.jagonews24.com/country/news/435264</url>
  <published_at>
</published_at>
  <category>খুন</category>
  <body>কুমিল্লার দেবিদ্বারে সোহেল (২৮) নামের এক যুবককে গলা কেটে হত্যা করেছে দুর্বৃত্তরা। রোববার সকালে দেবিদ্বার পৌর এলাকার মরিচাকান্দা গ্রামের বাড়ির পাশের একটি জমি থেকে নিহতের মরদেহ উদ্ধার করে পুলিশ। সে ওই গ্রামের মৃত ইউনুস মিয়ার ছেলে।বিষয়টি নিশ্চিত করে দেবিদ্বার থানা পুলিশের ভারপ্রাপ্ত কর্মকর্তা (ওসি) মো. মিজানুর রহমান জানান, নিহতের মাথা, শরীর ও পিটে আঘাতের চিহ্ন রয়েছে। তার গলাও কাটা ছিল। ধারণা করা হচ্ছে রাতে কোনো এক সময় ঘটনাস্থলেই দুর্বৃত্তরা হত্যার পর সেখানে মরদেহ ফেলে যায়। মরদেহ উদ্ধারের পর ময়নাতদন্তের জন্য কুমেক হাসপাতালে পাঠানো হচ্ছে।এ দিকে স্থানীয়রা জানান, নিহত সোহেল মাদকাসক্ত ছিল। ৩-৪ বছর আগে সে পারিবারিক বিরোধের জের ধরে তার বাবাকে প্রকাশ্যে কুপিয়ে হত্যা করেছিল। তখন পুলিশ তাকে গ্রেফতার করেছিল। এক বছর আগে সে জামিনে কারাগার থেকে মুক্তি পেয়ে পুনরায় মাদক সেবনে জড়িয়ে পড়ে। এছাড়া মাদকের ভ্রাম্যমাণ আদালতের একটি মামলায় ৬ মাসের সাজা হওয়ায় তার বড় ভাই সুমন বর্তমানে কারাগারে রয়েছে।তবে হত্যাকাণ্ডের নেপথ্যে কী কারণ রয়েছে তা এখনও পুলিশ নিশ্চিত করতে পারেনি।মো. কামাল উদ্দিন/আরএ/এমএস</body>
</article>
