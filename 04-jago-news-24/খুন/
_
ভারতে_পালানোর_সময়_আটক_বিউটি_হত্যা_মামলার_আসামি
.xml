<article>
  <headline>
ভারতে পালানোর সময় আটক বিউটি হত্যা মামলার আসামি
</headline>
  <url>https://www.jagonews24.com/country/news/509934</url>
  <published_at>
</published_at>
  <category>খুন</category>
  <body>নারায়ণগঞ্জের ইউপি সদস্য ও আওয়ামী লীগ নেত্রী বিউটি আক্তার কুট্টিকে কুপিয়ে হত্যা মামলার আসামি মো. জামাল (৩৩) ভারতে পালিয়ে যাওয়ার সময় আটক হয়েছেন।শুক্রবার দুপুরে মানিকগঞ্জের শিবালয় উপজেলার পাটুরিয়া ফেরি ঘাট এলাকায় অভিযান চালিয়ে র‌্যাব-৪ তাকে আটক করে।মো. জামাল রূপগঞ্জের চুনপাড়া এলাকার মো. আব্দুল মান্নানের ছেলে।সংবাদ বিজ্ঞপ্তির মাধ্যমে র‌্যাব সূত্র জানায়, সকালে জামাল ভারতে পালিয়ে যাওয়ার উদ্দেশ্যে নারায়ণগঞ্জ থেকে মামুন এন্টারপ্রাইজ নামে একটি বাসে বেনাপোলের উদ্দেশে রওনা হয়। গোপন সংবাদের ভিত্তিতে এই খবর পাওয়ার পর সিপিসি-২, র‌্যাব-৪ এর একটি দল এএসপি উনু মংয়ের নেতৃত্বে অভিযান চালিয়ে পাটুরিয়া ঘাট এলাকা থেকে জামালকে আটক করে।উল্লেখ্য, বুধবার রূপগঞ্জের কায়েতপাড়া ইউনিয়নের মহিলা মেম্বার ও আওয়ামী লীগ নেত্রী বিউটি আক্তার কুট্টিকে কুপিয়ে হত্যা করে দুর্বৃত্তরা। এ ঘটনায় রূপগঞ্জ থানায় একটি মামলা হয়। আটক জামাল উদ্দিন হত্যা মামলার এজাহারনামীয় আসামি। ঘটনার পর থেকে তিনি পলাতক ছিলেন।বি.এম খোরশেদ/এফএ/জেআইএম</body>
</article>
