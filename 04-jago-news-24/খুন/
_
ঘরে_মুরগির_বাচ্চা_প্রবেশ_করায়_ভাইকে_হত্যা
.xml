<article>
  <headline>
ঘরে মুরগির বাচ্চা প্রবেশ করায় ভাইকে হত্যা
</headline>
  <url>https://www.jagonews24.com/country/news/453243</url>
  <published_at>
</published_at>
  <category>খুন</category>
  <body>ঘরে মুরগির বাচ্চা প্রবেশ করাকে কেন্দ্র করে বাকবিতণ্ডার এক পর্যায়ে খালাতো ভাইয়ের ছুরিকাঘাতে খালাতো ভাইয়ের মৃত্যু হয়েছে। কক্সবাজারের চকরিয়ার কোনাখালী ইউনিয়নের মরংঘোনার নোয়াপাড়ায় সোমবার বিকেলে সংগঠিত ঘটনায় ছুরিকাহত মো. রাসেল (২০) মঙ্গলবার সকালে চট্টগ্রাম মেডিকেল কলেজ (চমেক) হাসপাতালে মারা যান। এ ঘটনায় রাসেলের বাবাও আহত হয়েছেন। পুলিশ রাসেলের খালু বেলাল উদ্দিনকে আটক করেছে। নিহদ রাসেল কোনাখালীর মরংঘোনার নোয়াপাড়া এলাকার বাচ্চু মিয়ার ছেলে।প্রত্যক্ষদর্শীদের বরাত দিয়ে কোনাখালী ইউপি চেয়ারম্যান দিদারুল হক সিকদার জানান, কোনাখালীর মরংঘোনা নোয়াপাড়া এলাকায় পাশাপাশি বাচ্চু মিয়া ও বেলাল উদ্দিনের বাড়ি। তারা সম্পর্কে ভায়রা ভাই। সোমবার বিকেল ৫টার দিকে বেলাল উদ্দিনের বাড়িতে মুরগির বাচ্চা প্রবেশ করাকে কেন্দ্র করে দু'বোনের (বেলাল ও বাচ্চুর স্ত্রী) মধ্যে ঝগড়া হয়। এ নিয়ে পরে বেলাল ও তার ছেলে রুবেলের সঙ্গে বাচ্চু মিয়ার ছেলে রাসেলের বাকবিতণ্ডা হয়। একপর্যায়ে রুবেল ও তার বাবা বেলাল অকস্মাৎ রাসেলকে ছুরিকাঘাত করে। ছেলেকে রক্ষা করতে এসে বাচ্চু মিয়াও ছুরিকাহত হন। রক্তাক্ত বাবা-ছেলেকে স্থানীয়রা উদ্ধার করে চকরিয়া উপজেলা স্বাস্থ্য কমপ্লেক্সে ভর্তি করেন।চেয়ারম্যান আরও জানান, অবস্থা আশঙ্কাজনক হওয়ায় রাসেলকে চমেক হাসপাতালে রেফার্ড করেন চিকিৎসকরা। সেখানে চিকিৎসাধীন অবস্থায় মঙ্গলবার সকাল ৮টার দিকে মারা যান রাসেল।চকরিয়া থানা পুলিশের ভারপ্রাপ্ত কর্মকর্তা (ওসি) মো.বখতিয়ার উদ্দিন চৌধুরী বলেন, খবর পেয়েই ঘটনায় জড়িত অভিযোগে বেলাল উদ্দিনকে আটক করা হয়েছে। কিন্তু পালিয়ে গেছে তার ছেলে রুবেল। তাকেও আটক করার চেষ্টা চলছে। নিহত রাসেলের মরদেহ উদ্ধার করে ময়নাতদন্তের জন্য পাঠানো হবে। এ ঘটনায় হত্যা মামলা দায়েরের প্রস্তুতি চলছে বলে উল্লেখ করেন ওসি।সায়ীদ আলমগীর/এমএএস/এমএস</body>
</article>
