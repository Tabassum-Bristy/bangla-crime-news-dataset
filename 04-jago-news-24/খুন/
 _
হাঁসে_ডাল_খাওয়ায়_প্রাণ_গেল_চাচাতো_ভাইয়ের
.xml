<article>
  <headline>
হাঁসে ডাল খাওয়ায় প্রাণ গেল চাচাতো ভাইয়ের
</headline>
  <url>https://www.jagonews24.com/country/news/424908</url>
  <published_at>
 </published_at>
  <category>খুন</category>
  <body>ভোলার চরফ্যাশনে হাঁসে ডাল খাওয়ায় পরিবারিক বিরোধে চাচাতো ভাইয়ের হাতে এক চাচাতো ভাই খুন হয়েছেন। নিহতের নাম সিরাজুর ইসলাম (৩৮)।মঙ্গলবার দুপুরে উপজেলার চরকলমী গ্রামে এ ঘটনা ঘটে। এ ঘটনায় চাচা সিদ্দিক লাঠিয়াল, তার ছেলে কামাল, পুত্রবধূ জেসমিন ও নাতি নাহিদকে গ্রেফতার করেছে পুলিশ।পুলিশ জানিয়েছে, হাঁসে ডাল খাওয়াকে কেন্দ্র করে ছিদ্দিক ও সিরাজ গ্রুপের মধ্যে বিরোধ সৃষ্টি হয়। এ ঘটনাকে কেন্দ্র করে চর কলমীর উত্তর মঙ্গল গ্রামে সিদ্দিক লাঠিয়াল বাড়িতে চাচাতো ভাইদের সঙ্গে মঙ্গলবার দুপুর ১টার দিকে দ্বন্দ্ব লাগে।এ সময় লাঠি দিয়ে সিরাজুল ইসলামকে এলোপাতাড়ি আঘাত করে চাচাতো ভাইরা। গুরুতর আহত অবস্থায় হাসপাতালে আনা হলে কর্তব্যরত চিকিৎসক সিরাজুল ইসলামকে মৃত ঘোষণা করেন।শশীভূষণ থানা পুলিশের ওসি হানিফ শিকদার এ তথ্য নিশ্চিত করে বলেন, হত্যাকাণ্ডের ঘটনায় পৃথক অভিযান চালিয়ে চারজনকে গ্রেফতার করেছে পুলিশ।আদিল হোসেন তপু/এএম/এমএস</body>
</article>
