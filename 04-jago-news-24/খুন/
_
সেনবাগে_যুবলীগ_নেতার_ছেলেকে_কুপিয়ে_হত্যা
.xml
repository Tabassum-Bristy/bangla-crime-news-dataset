<article>
  <headline>
সেনবাগে যুবলীগ নেতার ছেলেকে কুপিয়ে হত্যা
</headline>
  <url>https://www.jagonews24.com/country/news/408950</url>
  <published_at>
</published_at>
  <category>খুন</category>
  <body>নোয়াখালীর সেনবাগ উপজেলার কাবিলপুর ইউনিয়নের মইজদিপুরে শুক্রবার সকালে ধানখেত থেকে এক স্কুলছাত্রের মরদেহ উদ্ধার করেছে এলাকাবাসী।নিহত আবু শাকের শাহিন একই গ্রামের ওয়ার্ড যুবলীগের সভাপতি খোরশেদ আলমের ছেলে। সে স্থানীয় কাবিলপুর উচ্চ বিদ্যালয়ের নবম শ্রেণির ছাত্র।নিহত শাহিনের বাবা খোরশেদ আলম জানান, বৃহস্পতিবার রাতে স্থানীয় মসজিদে বাবা-ছেলে একসঙ্গে এশার নামাজ আদায় করে বাড়ি ফিরছিলেন। পথিমধ্য শাহিনের মোবাইল ফোনে একটি কল আসলে শাহিন পরে বাড়ি যাবে বলে তার কাছ থেকে বিদায় নেয়। কিন্তু রাতে বাড়ি না ফিরলে ও তার মোবাইল ফোন বন্ধ পেয়ে বাড়ির লোকজন তাকে খোঁজাখুজি করে কোথাও পায়নি। ভোরে মুসল্লিরা রাস্তার পাশের পরিত্যাক্ত একটি ধানখেতে মরদেহটি পড়ে থাকতে দেখে বাড়িতে খবর দেয়। তিনি সেখানে গিয়ে ছেলের মরদেহ শনাক্ত করেন।সেনবাগ থানার ভারপ্রাপ্ত কর্মকর্তা (ওসি) হারুনুর রশিদ ঘটনার সত্যতা স্বীকার করে জানান, খবর পেয়ে পুলিশ ঘটনাস্থলে এসে মরদেহ ময়নাতদন্তের জন্য মর্গে পাঠায়। এ ব্যাপারে হত্যা মামলার প্রস্তুতি চলছে বলেও তিনি জানান।মিজানুর রহমান/এফএ/এমএস</body>
</article>
