<article>
  <headline>
ভিন্ন ধর্মের মেয়েকে বিয়ে করায় কুপিয়ে হত্যা!
</headline>
  <url>https://www.jagonews24.com/international/news/451153</url>
  <published_at>
</published_at>
  <category>খুন</category>
  <body>ভারতে ভিন্ন ধর্মাবলম্বী তরুণীকে বিয়ে করায় দিনে দুপুরে কুপিয়ে হত্যা করা হয়েছে এক ব্যক্তিকে। শুক্রবার ভারতের তেলেঙ্গানা রাজ্যের নালগোন্দা জেলায় এ হত্যাকাণ্ড ঘটে। নিহত ব্যক্তি ছয় মাস আগে ভিন্ন ধর্মাবলম্বী ওই তরুণীকে বিয়ে করেছিলেন।হায়দরাবাদ থেকে ১৫০ কিলোমিটার দূরে অবস্থিত মিরইয়ালগুদা শহরে দিবালোকে এ হত্যাকাণ্ডের ঘটনা ঘটে। পুলিশের ভাষ্য, প্রণয় কুমার এবং তার স্ত্রী আমরুথা ভারশিনি হাসপাতাল থেকে ফেরার সময় রাস্তায় অজ্ঞাতনামা এক ব্যক্তি চাপাতি নিয়ে তাদের ওপর আক্রমণ চালায়।সিসিটিভি ক্যামেরার ফুটেজে দেখা যায়, এক যুবক পেছন থেকে প্রণয় কুমারের গলায় আঘাত করছে। এ সময় প্রণয় মাটিতে পড়ে গেলেও তাকে চাপাতি দিয়ে আঘাত করতে থাকে ওই হামলাকারী। এমনকি ওই নারী তার স্বামীকে বাঁচানোর চেষ্টা করলেও শেষ রক্ষা হয়নি তার।আরও পড়ুন : ‘শুধু আনন্দের জন্য’ যৌনমিলনের বিরোধী ছিলেন গান্ধীঘটনার পর নিহত ব্যক্তির স্ত্রী যখন তার স্বামীকে হাসপাতালে নিয়ে যাওয়ার জন্য সাহায্য চেয়ে চিৎকার করতে থাকেন; তখন ওই হামলাকারী চাপাতি ফেলে পালিয়ে যায়। ঘটনাস্থলেই মারা যান প্রণয় কুমার।প্রণয় এবং আমরুথা আলাদা আলাদা ধর্মের। পরিবারের বাধা স্বত্বেও বিয়ে করেন তারা। এ হত্যার ঘটনায় নিহতের পরিবারের কেউ জড়িত বলে সন্দেহ করছে পুলিশ।সূত্র : হিন্দুস্তান টাইমস।এসআইএস/জেআইএম</body>
</article>
