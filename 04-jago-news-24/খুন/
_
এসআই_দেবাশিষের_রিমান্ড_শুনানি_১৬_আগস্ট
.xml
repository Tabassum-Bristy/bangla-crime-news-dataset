<article>
  <headline>
এসআই দেবাশিষের রিমান্ড শুনানি ১৬ আগস্ট
</headline>
  <url>https://www.jagonews24.com/country/news/323479</url>
  <published_at>
</published_at>
  <category>খুন</category>
  <body>আত্মহত্যায় প্ররোচনা দেয়ার মামলায় গাইবান্ধা সদর থানা পুলিশের উপ-পরিদর্শক (এসআই) দেবাশিষ চন্দ্র সাহা ও মামা পূর্ণ চন্দ্র সাহাকে (৩৩) কারাগারে পাঠানো হয়েছে।রোববার বিকেলে গাইবান্ধার সিনিয়র জুডিসিয়াল ম্যাজিস্ট্রেট আদালত-২ এ রিমান্ড ও জামিনের আবেদন করা হলে আদালতের বিচারক রমেশ কুমার দাগা তাদের কারাগারে পাঠানোর নির্দেশ দেন ও আগামি ১৬ আগস্ট শুনানির জন্য তারিখ ধার্য করেন।বোনারপাড়া রেলওয়ে থানা পুলিশের ভারপ্রাপ্ত কর্মকর্তা (ওসি) আতাউর রহমান রিমান্ড ও জামিন শুনানির বিষয়টি নিশ্চিত করেছেন।এর আগে শনিবার রাতে দেবাশিষ চন্দ্র সাহাকে গাইবান্ধা সদর থানা থেকে ও বিকেলে মামা পূর্ণ চন্দ্র সাহাকে (৫৫) গ্রেফতার করে বোনারপাড়া রেলওয়ে থানার পুলিশ।আসামি পক্ষের আইনজীবী সিরাজুল ইসলাম বাবু বলেন, মামলার তদন্তকারী কর্মকর্তা আদালতে তিনদিনের রিমান্ড চেয়ে আবেদন জানায়। আমরা আসামি দেবাশিষ সাহা ও তার মামা পুর্ণচন্দ্র সাহার জামিনের আবেদন জানাই। আদালত দুইটি বিষয়েই আগামি ১৬ আগস্ট শুনানির জন্য তারিখ নির্ধারণ করেন।উল্লেখ্য, চলতি বছরের মার্চ মাসে কুড়িগ্রাম জেলা শহরের বৈরাগিপাড়া এলাকার নির্মলচন্দ্র সাহার ছেলে দেবাশিষ চন্দ্র সাহার সঙ্গে একই জেলার ভুরুঙ্গামাড়ি উপজেলা শহরের গোবিন্দ চন্দ্র সাহার মেয়ে লাবনি সাহার বিয়ে হয়।বিয়ের কিছুদিন আগে দেবাশীষ গাইবান্ধা সদর থানায় যোগদান করেন। পরে স্ত্রী লাবনিকে নিয়ে গাইবান্ধা জেলা শহরের পুরাতন হাসপাতাল লেনের ভাড়া বাসায় থাকতেন দেবাশিষ সাহা।দেবাশিষ সাহাকে দ্বিতীয় বিয়ের অনুমতি না দেওয়ায় লাবনী সাহাকে মারধর ও নির্যাতন করতো দেবাশিষ। নির্যাতন সইতে না পেরে গত বৃহস্পতিবার দুপুরে দেবাশিষ সাহার স্ত্রী লাবনি সাহা (৩০) সান্তাহার-লালমনিরহাট রেলরুটের গাইবান্ধা সদর উপজেলার রাধাকৃষ্ণপুর এলাকায় ট্রেনের নিচে লাফ দিয়ে আত্মহত্যা করেন।রওশন আলম পাপুল/এএম/আরআইপি</body>
</article>
