<article>
  <headline>
বঁটি দিয়ে নানাকে জবাই করলো নাতি
</headline>
  <url>https://www.jagonews24.com/country/news/524662</url>
  <published_at>
</published_at>
  <category>খুন</category>
  <body>জয়পুরহাট সদর উপজেলার করিম নগর গ্রামে নানা বেলাল উদ্দিনকে (৭০) গলা কেটে হত্যা করেছে নাতি বায়েজিদ বোস্তামি। স্থানীয়রা বায়েজিদকে (১৯) আটক করে পুলিশে সোপর্দ করেছে। বুধবার সকালে এ ঘটনা ঘটে।নিহত বেলাল উদ্দিন ওই গ্রামের মৃত আজিজ উদ্দিনের ছেলে। আটক নাতি বায়েজিদ একই উপজেলার পার্শ্ববর্তী পারুলিয়া গ্রামের লিটন হোসেনের ছেলে।এলাকাবাসী জানান, প্রায় ৮-১০ বছর ধরে বায়েজিদ নানার বাড়িতে থেকে মাদরাসায় লেখাপড়া করত। তবে মাঝে মধ্যেই মানসিক ভারসাম্যহীনতার কারণে সে ভালো লেখাপড়া করতে পারত না। সে প্রায় সময় নিজেকে ‘বড় জিহাদি’ বলেও দাবি করত।বুধবার সকালে নানা বেলাল বাড়িতে বসে কাজ করছিলেন। এ সময় বায়েজিদ বঁটি দিয়ে তার নানাকে গলা কেটে হত্যা করে। পরে গ্রামবাসী তাকে আটক করে পুলিশে খবর দেয়।জয়পুরহাট সদর থানার পুলিশ পরিদর্শক (ওসি, তদন্ত) রায়হান হোসেন ঘটনার সত্যতা নিশ্চিত করে জানান, স্থানীয়দের কাছ থেকে খবর পেয়ে পুলিশ ঘটনাস্থল থেকে আসামি বায়েজিদকে আটক করেছে। মরদেহ উদ্ধার করে ময়নাতদন্তের জন্য জয়পুরহাট জেলা আধুনিক হাসপাতালের মর্গে পাঠানো হয়েছে।রাশেদুজ্জামান/এফএ/এমকেএইচ</body>
</article>
