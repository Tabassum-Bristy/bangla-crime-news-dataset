<article>
  <headline>
মাগুরায় প্রতিপক্ষের হামলায় আ.লীগ কর্মী নিহত
</headline>
  <url>https://www.jagonews24.com/country/news/520288</url>
  <published_at>
</published_at>
  <category>খুন</category>
  <body>মাগুরায় প্রতিপক্ষের হামলায় কবির হোসেন মীর (৫৫) নামে স্থানীয় এক আওয়ামী লীগ কর্মী খুন হয়েছেন। বুধবার বিকেলে সদর উপজেলার সিংহডাঙ্গা গ্রামে এ ঘটনা ঘটে।সদর থানার ভারপ্রাপ্ত কর্মকর্তা (ওসি) সিরাজুল ইসলাম জানান, গ্রামীণ সামাজিক দলাদলি নিয়ে এ গ্রামের বিল্লাল হোসেনের সঙ্গে প্রতিপক্ষ খোরশেদ মীর গ্রুপের দীর্ঘদিন দ্বদ্ব চলছে।এরই জেরে বুধবার বিকেলে খোরশেদ মীরের ছোট ভাই কবির হোসেন মীরকে প্রতিপক্ষ বিল্লাল হোসেন ও তার সমর্থকরা কুপিয়ে জখম করে।ওসি বলেন, আশঙ্কাজনক অবস্থায় তাকে মাগুরা সদর হাসপাতালে নেয়া হলে বিকেল সাড়ে ৪টার দিকে তার মৃত্যু হয়। ঘটনার সময় কবির হোসেন অন্যদের সঙ্গে একটি জলাশয়ে পাট ধোয়ার কাজ করছিলেন। পরবর্তী সহিংসতা এড়াতে এলাকায় পুলিশ মোতায়েন রয়েছে।মো. আরাফাত হোসেন/বিএ</body>
</article>
