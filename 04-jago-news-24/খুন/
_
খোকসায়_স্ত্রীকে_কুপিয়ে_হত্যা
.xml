<article>
  <headline>
খোকসায় স্ত্রীকে কুপিয়ে হত্যা
</headline>
  <url>https://www.jagonews24.com/country/news/418033</url>
  <published_at>
</published_at>
  <category>খুন</category>
  <body>কুষ্টিয়ার খোকসা উপজেলায় স্ত্রী কুপিয়ে হত্যার অভিযোগ উঠেছে স্বামীর বিরুদ্ধে। নিহতের নাম শারমিন আক্তার ভানু (৩২)। বৃহস্পতিবার সকালে উপজেলার পাইকপাড়া এলাকা থেকে নিহত গৃহবধূর মরদেহ উদ্ধার করেছে পুলিশ।খোকসা থানার ওসি বজলুর রহমান জানান, পাইকপাড়া এলাকায় পারিবারিক বিরোধের জের ধরে বুধবার গভীর রাতে স্বামী দেলোয়ার হোসেন আকন তার স্ত্রী ভানুকে কুপিয়ে হত্যা করে মরদেহ বাড়ির পেছনে ফেলে রেখে পালিয়ে যায়। সকালে নিহতের মা বাড়ির পেছনে তার মেয়ের ক্ষতবিক্ষত মরদেহ পড়ে থাকতে দেখে পুলিশকে খবর দেয়।ওসি বজলুর আরও জানান, হত্যাকারী দেলোয়ার হোসেন আকন সুনামগঞ্জের মাদুস মিয়ার ছেলে। খোকসায় বিয়ে করে সে শ্বশুর বাড়িতে বসবাস করছিল। নিহত গৃহবধূর মরদেহ উদ্ধার করে খোকসা হাসপাতাল মর্গে প্রেরন করেছে।আল মামুন সাগর/আরএ/আরআইপি</body>
</article>
