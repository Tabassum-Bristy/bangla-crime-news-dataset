<article>
  <headline>
বান্দরবানে প্রবাসীর স্ত্রীকে কুপিয়ে হত্যা
</headline>
  <url>https://www.jagonews24.com/country/news/325795</url>
  <published_at>
</published_at>
  <category>খুন</category>
  <body>বান্দরবানের আলীকদম উপজেলায় জান্নাতুল খুকি নামে এক প্রবাসীর স্ত্রীর মরদেহ উদ্ধার করেছে পুলিশ। বৃহস্পতিবার সকালে উপজেলার রেফার পাড়ার নিজ বাড়ি থেকে তার মরদেহটি উদ্ধার করা হয়।নিহত জান্নাতুল খুকি চৈক্ষ্যং ইউনিয়নের রেফার পাড়ার সৌদি আরব প্রবাসী মোরশেদ আলমের স্ত্রী।পুলিশ ও স্থানীয়রা জানায়, স্বামী বিদেশে চলে যাওয়ার পর জান্নাতুল খুকি দুই সন্তান নিয়ে রেফার পাড়া এলাকায় নিজ বাড়িতে থাকতেন। গতকাল মধ্য রাতে ঘুমন্ত অবস্থায় তাকে কুপিয়ে হত্যা করে দুর্বৃত্তরা। পরে মরদেহটি দেখতে পেয়ে স্থানীয়রা পুলিশে খবর দেয়।আলীকদম থানা পুলিশের ভারপ্রাপ্ত কর্মকর্তা (ওসি) সাইদুর রহমান জানান, ওই নারীর মরদেহ উদ্ধার করা হয়েছে। নিহতের মাথায় আঘাতের চিহ্ন রয়েছে। কে বা কারা তাকে হত্যা তা খতিয়ে দেখা হচ্ছে।সৈকত দাশ/আরএআর/জেআইএম</body>
</article>
