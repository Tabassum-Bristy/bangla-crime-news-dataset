<article>
  <headline>
ফোনে ডেকে নিয়ে কিশোরীকে কুপিয়ে হত্যা
</headline>
  <url>https://www.jagonews24.com/country/news/474420</url>
  <published_at>
</published_at>
  <category>খুন</category>
  <body>নোয়াখালী সদর উপজেলার ধর্মপুর ইউনিয়নের পূর্ব শুল্লকিয়া গ্রামে পারভিন আক্তার (১৯) নামে এক কিশোরীকে কুপিয়ে হত্যা করেছে দুর্বৃত্তরা। বুধবার রাতে নিজ বাড়ির পাশের একটি বাগানে ছুরিবিদ্ধ অবস্থায় তার মরদেহ উদ্ধার করে পুলিশ।পারভিন আক্তার ওই গ্রামের কৃষক জহুরুল হকের মেয়ে।নিহতের বাবা জহুরুল হক জানান, তার মেয়ে চট্টগ্রামের একটি গার্মেন্টসে চাকরি করত। তিন মাস আগে বাড়ি আসে। কে বা কারা গতকাল সন্ধ্যার পর মেয়ের মোবাইলে ফোন দিয়ে তাকে ঘর থেকে ডেকে নিয়ে যায়। অনেক সময় ধরে ঘরে না ফেরায় তিনি আশপাশে খুঁজতে গেলে বাড়ির পাশের একটি বাগানে মেয়েকে রক্তাক্ত অবস্থায় পড়ে থাকতে দেখে পুলিশে খবর দেন।সুধারম মডেল থানার ওসি আনোয়ার হোসেন জানান, খবর পেয়ে বুধবার রাত ১০টার দিকে পুলিশ ঘটনাস্থল থেকে পারভিনের মরদেহ উদ্ধার করে। পরে ময়নাতদন্তের জন্য মরদেহ নোয়াখালী জেনারেল হাসপাতালের মর্গে পাঠানো হয়। তার শরীরে বিদ্ধ অবস্থায় একটি ছুরিও উদ্ধার করা হয়েছে। তবে কে বা কারা এ ঘটনা ঘটিয়েছে তা খতিয়ে দেখছে পুলিশ।মিজানুর রহমান/এফএ/এমকেএইচ</body>
</article>
