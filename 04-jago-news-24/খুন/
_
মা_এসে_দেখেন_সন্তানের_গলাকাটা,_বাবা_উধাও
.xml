<article>
  <headline>
মা এসে দেখেন সন্তানের গলাকাটা, বাবা উধাও
</headline>
  <url>https://www.jagonews24.com/country/news/378529</url>
  <published_at>
</published_at>
  <category>খুন</category>
  <body>নরসিংদীর রায়পুরায় নিজ ঘরে ৮ মাসের শিশু সন্তানকে গলা কেটে হত্যা করলেন বাবা। মঙ্গলবার বেলা ১১দিকে রায়পুরা উপজেলার মরজালে এ ঘটনা ঘটে।শিশুটির মরদেহ উদ্ধার করেছে রায়পুরা থানা পুলিশ। ঘটনার পর থেকে মাদকাসক্ত বাবা পলাতক রয়েছেন। তিনি নরসিংদী সদর উপজেলার আলোকবালীর বাখারনগরের বাবুল মিয়ার ছেলে।এই ঘটনায় মাহিনের চাচা ও দাদাকে আটক করা হয়েছে। নিহত শিশুর নাম মাহিন (৮ মাস)। সে আপন মিয়া ও মারুফা আক্তারের সন্তান।নিহত শিশুর মা মারুফা আক্তার বলেন, গত জুলাই মাসের ১৫ তারিখে আমাদের বিয়ে হয়। বিয়ের পর থেকে আমাকে শ্বশুরবাড়ির লোকজন নির্যাতন করতেন। নির্যাতন সহ্য করতে না পেরে আমার বাবার বাড়ি চলে যাই। গত রোববার বাবার বাড়ি থেকে স্বামীর বাড়িতে নিয়ে আসেন আমার শ্বশুর।মারুফা আক্তার বলেন, গতকাল রাতে আমি আপন মিয়াকে বলেছি, তুমি কাজ-কর্ম না করলে বাবুকে কি খাওয়াব। এই ছিল আমার কথা। সকালে দেখি ঘরে বাবুর গলাকাটা মরদেহ পড়ে আছে। আমি আমার ছেলে হত্যার বিচার চাই।বিষয়টি নিশ্চিত করে রায়পুরা থানা পুলিশের এসআই কামাল হোসেন বলেন, সকালে শিশুর মা মারুফা আক্তার রান্নার কাজে ব্যস্ত ছিলেন। শিশুর পাশে তার বাবা ঘুমিয়ে ছিলেন। রান্নার কাজ শেষে মা ঘরে এসে দেখেন শিশুটি গলাকাটা অবস্থায় পড়ে আছে। ঘটনার পর থেকে বাবা পলাতক রয়েছেন। শিশুর মরদেহ উদ্ধার করে ময়নাতদন্তের জন্য নরসিংদী সদর হাসপাতালে পাঠানো হয়েছে। এ ব্যাপারে মামলা প্রক্রিয়াধীন বলেও জানান এসআই কামাল।সঞ্জিত সাহা/এএম/আইআই</body>
</article>
