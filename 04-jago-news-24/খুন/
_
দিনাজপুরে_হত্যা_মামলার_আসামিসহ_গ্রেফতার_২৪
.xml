<article>
  <headline>
দিনাজপুরে হত্যা মামলার আসামিসহ গ্রেফতার ২৪
</headline>
  <url>https://www.jagonews24.com/country/news/370432</url>
  <published_at>
</published_at>
  <category>খুন</category>
  <body>দিনাজপুরে অভিযান চালিয়ে ১৯ জন মাদক ব্যবসায়ী ও একজন হত্যা মামলার আসামিসহ ২৪ জনকে গ্রেফতার করেছে পুলিশ।দিনাজপুর পুলিশ কন্ট্রোল রুম সূত্রে জানা গেছে, সোমবার রাত থেকে মঙ্গলবার সকাল ৮টা পর্যন্ত দিনাজপুর জেলার বিভিন্ন স্থানে অভিযান চালিয়ে ২৪ জনকে গ্রেফতার করে পুলিশ। এর মধ্যে ১৯ জন মাদক ব্যবসায়ী, একজন হত্যা মামলার আসামি ও দুইজন ওয়ারেন্টভুক্ত আসামি রয়েছে।তাদের কাছ থেকে ৪৭ পিস ইয়াবা, ২৫ বোতল ফেনসিডিল ২৩০ গ্রাম গাঁজা, ২০ লিটার চোলাই মদ, ৩০ পিস ইনজেকশন উদ্ধার করা হয়। সংশ্লিষ্ট থানায় তাদের বিরুদ্ধে ১৯টি মামলা করা হয়েছে।বিষয়টি নিশ্চিত করে দিনাজপুর পুলিশ কন্ট্রোল রুমের ওয়্যারলেস অপারেটর রানা বলেন, মঙ্গলবার তাদের কারাগারে পাঠানো হবে।এমদাদুল হক মিলন/এএম/জেআইএম</body>
</article>
