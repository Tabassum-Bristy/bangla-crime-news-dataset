<article>
  <headline>
সাতক্ষীরায় ভাড়ায় চালিত মোটরসাইকেল চালক খুন
</headline>
  <url>https://www.jagonews24.com/country/news/382258</url>
  <published_at>
</published_at>
  <category>খুন</category>
  <body>সাতক্ষীরায় ইমান আলি (৫৫) নামে ভাড়ায় চালিত মোটরসাইকেলের এক চালককে হত্যা করে মোটরসাইকেল নিয়ে পালিয়ে গেছে দুর্বৃত্তরা। সোমবার রাতে সদর উপজেলার আলিপুর নাথপাড়া বড়পুকুর এলাকায় এ ঘটনা ঘটে।নিহত ইমান আলি আলিপুর ইউনিয়নের মৃত ঝিনু সরদারের ছেলে।সাতক্ষীরা সদর থানা পুলিশের ভারপ্রাপ্ত কর্মকর্তা (ওসি) মারুফ আহমেদ জানান, ইমান আলি ভাড়ায় মোটরসাইকেল চালিয়ে জীবিকা নির্বাহ করতেন। রাতে কোনো এক সময় দুর্বৃত্তরা তার মোটরসাইকেলটি ভাড়া করে নির্জন জায়গায় নিয়ে যায়। পরে তাকে হত্যা করে মরদেহ একটি পুকুরে ফেলে মোটরসাইকেল নিয়ে পালিয়ে যায়। মঙ্গলবার সকালে পুকুরে তার মরদেহ ভাসতে দেখে এলাকাবাসী পুলিশে খবর দেয়। পরে মরদেহটি উদ্ধার ময়নাতদন্তের জন্য সাতক্ষীরা সদর হাসপাতাল মর্গে প্রেরণ করা হয়েছে।আকরামুল ইসলাম/আরএআর/জেআইএম</body>
</article>
