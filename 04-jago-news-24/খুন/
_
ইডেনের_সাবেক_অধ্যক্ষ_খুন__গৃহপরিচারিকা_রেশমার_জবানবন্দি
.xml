<article>
  <headline>
ইডেনের সাবেক অধ্যক্ষ খুন : গৃহপরিচারিকা রেশমার জবানবন্দি
</headline>
  <url>https://www.jagonews24.com/law-courts/news/485654</url>
  <published_at>
</published_at>
  <category>খুন</category>
  <body>রাজধানীর ইডেন কলেজের সাবেক অধ্যক্ষ মাহফুজা চৌধুরী পারভীনকে হত্যার অভিযোগে করা মামলায় গ্রেফতার গৃহপরিচারিকা রুমা ওরফে রেশমা (২৫) আদালতে স্বীকারোক্তিমূলক জবানবন্দি দিয়েছেন।পাঁচদিনের রিমান্ড শেষে তাকে বুধবার ঢাকা মহানগর হাকিম আদালতে হাজির করে পুলিশ। এ সময় তার জবানবন্দি রেকর্ড করার আবেদন করেন মামলার তদন্তকারী কর্মকর্তা নিউমার্কেট থানার উপ-পরিদর্শক আলমগীর হোসেন মজুমদার। আবেদনের পরিপ্রেক্ষিতে ঢাকা মহানগর হাকিম তোফাজ্জল হোসেন তার জবানবন্দি রেকর্ড করেন। জবানবন্দি রেকর্ড শেষে তাকে কারাগারে পাঠানোর আদেশ দেন আদালত।এর আগে ২৮ ফেব্রুয়ারি তাকে ঢাকা মহানগর হাকিম আদালতে হাজির করে পুলিশ। এ সময় হত্যাকাণ্ডে আর কেউও জড়িত আছে কিনা এবং মামলার সুষ্ঠু তদন্তের জন্য ১০ দিনের রিমান্ড আবেদন করেন মামলার তদন্ত কর্মকর্তা। শুনানি শেষে ঢাকা মহানগর হাকিম মোহাম্মদ দিদার হোসাইন পাঁচদিনের রিমান্ড মঞ্জুর করেন।২৭ ফেব্রুয়ারি সকালে মিরপুর থেকে রেশমাকে গ্রেফতার করে পুলিশ।১০ ফেব্রুয়ারি বিকেলে রাজধানীর এলিফ্যান্ট রোডে সুকন্যা টাওয়ারে নিজের বাসা থেকে ইডেন কলেজের সাবেক অধ্যক্ষ মাহফুজা চৌধুরী পারভীনের মরদেহ উদ্ধার করে পুলিশ। পুলিশের ধারণা, তাকে হত্যা করা হয়েছে। পরদিন সকালে পলাতক দুই গৃহপরিচারিকা রেশমা ও স্বপ্নাসহ তিনজনকে আসামি করে নিউমার্কেট থানায় মামলা করেন মাহফুজার স্বামী ইসমত কাদের গামা।জেএ/জেএইচ/পিআর</body>
</article>
