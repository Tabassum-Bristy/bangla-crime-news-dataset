<article>
  <headline>
প্রতিপক্ষের গুলিতে ইউপিডিএফ নেতা খুন
</headline>
  <url>https://www.jagonews24.com/country/news/423023</url>
  <published_at>
</published_at>
  <category>খুন</category>
  <body>খাগড়াছড়িতে প্রতিপক্ষের গুলিতে প্রসীত বিকাশ খীসার নেতৃত্বাধীন ইউনাইটেড পিপলস ডেমোক্রেটিক ফ্রন্ট-ইউপিডিএফ নেতা সুনীল বিকাশ ত্রিপুরা কাতাং (৩৮) নিহত হয়েছে। রোববার সকাল সাড়ে ১০টার দিকে পানছড়ির উল্টাছড়ি ইউনিয়নের মরাটিলা এলাকায় এ ঘটনা ঘটে।পার্বত্য শান্তিচুক্তি বিরোধী ইউনাইটেড পিপলস ডেমোক্রেটিক ফ্রন্ট-ইউপিডিএফের অন্যতম সংগঠক মাইকেল চাকমা এ হত্যাকাণ্ডের জন্য জনসংহতি সমিতিকে (এমএন লারমা) দায়ী করেছে।গণমাধ্যমে পাঠানো এক বিবৃতিতে ইউপিডিএফের প্রচার ও প্রকাশনা সেল‘র প্রধান নিরন চাকমা বলেন, প্রতিপক্ষের গুলিতে নিহত সুনীল বিকাশ ত্রিপুরা ইউপিডিএফের মাটিরাঙ্গা উপজেলা সংগঠক। পানছড়ির মরাঠিলার একটি দোকান থেকে কেনাকাটা শেষে দোকান থেকে বের হওয়ার পর সন্ত্রাসীরা সিএনজি যোগে এসে সুনীলকে লক্ষ্য করে গুলি চালায়। এতে মাথায় গুলিবিদ্ধ হয়ে তিনি ঘটনাস্থলেই মারা যান। এসময় পায়ে গুলিবিদ্ধ হয়ে আহত হন অনন্ত ত্রিপুরা (২৫) নামে ইসকন মন্দিরের এক সাধক।পানছড়ি থানা পুলিশের অফিসার ইনচার্জ (ওসি) মো. মিজানুর রহমান খান বলেন, সকাল সাড়ে ৯টা থেকে সাড়ে ১০টা পর্যন্ত গোলাগুলির খবর শুনেছি। এতে অনন্ত ত্রিপুরা নামে এক ব্যক্তি আহত হওয়ার খবর পেয়েছি। তবে কারো মৃত্যুর খবর শুনেনি।মুজিবুর রহমান ভুইয়া/আরএ/এমএস</body>
</article>
