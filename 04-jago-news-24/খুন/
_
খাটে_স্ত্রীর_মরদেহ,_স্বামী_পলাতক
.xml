<article>
  <headline>
খাটে স্ত্রীর মরদেহ, স্বামী পলাতক
</headline>
  <url>https://www.jagonews24.com/national/news/473329</url>
  <published_at>
</published_at>
  <category>খুন</category>
  <body>রাজধানীর মতিঝিলের আরামবাগের একটি বাড়ি থেকে শরিফা বেগম (২৫) নামে এক গৃহবধূর মরদেহ উদ্ধার করা হয়েছে। স্ত্রীর মৃত্যুর পর থেকে পলাতক রয়েছেন তার স্বামী নয়ন । প্রাথমিকভাবে পুলিশ ধারণা করছে, পারিবারিক কলহের জেরে স্বামীর হাতে খুন হয়েছেন শরিফা।শুক্রবার বিকেলে আরামবাগের ১২৪/১ নম্বর বাসার ষষ্ঠতলার ঘর থেকে তার মরদেহ উদ্ধার করা হয়। দুদিন আগে বুধবার এই বাড়িটি ভাড়া নেন তারা।শরিফার বাড়ি ময়মনসিংহের কোতোয়ালি থানার বাউনিয়া গ্রামে। তিনি অন্যের বাড়িতে গৃহপরিচালিকা হিসেবে কাজ করতেন। তার স্বামী নয়ন রিকশাচালক। তাদের দুটি সন্তান রয়েছে।মতিঝিল থানার উপ-পরিদর্শক (এসআই) জালাল উদ্দিন বিষয়টি নিশ্চিত করেছেন। তিনি জানান, বিকেলে প্রতিবেশীরা থানায় ফোন দিয়ে বিষয়টি অবগত করে। পরে পুলিশ গিয়ে দেখে, ঘরে খাটের উপর শোয়া অবস্থায় শরিফার মরদেহ পড়ে আছে।জালাল উদ্দিন বলেন, ময়নাতদন্তের পর মৃত্যুর কারণ জানা যাবে। তবে ধারণা করা হচ্ছে, পারিবারিক কলহের জেরে স্বামী নয়ন দুপুরের যেকোনো সময় রুমের ভেতর স্ত্রী শরিফার গলা টিপে শ্বাসরোধে হত্যা করে পালিয়ে গেছেন।ময়নাতদন্তের জন্য নিহতের মরদেহ ঢাকা মেডিকেল কলেজ (ঢামেক) হাসপাতাল মর্গে রাখা হয়েছে।এআর/জেডএ/এমকেএইচ</body>
</article>
