<article>
  <headline>
অটোভ্যান ছিনিয়ে নিতে চালককে হত্যা
</headline>
  <url>https://www.jagonews24.com/country/news/486364</url>
  <published_at>
</published_at>
  <category>খুন</category>
  <body>সিরাজগঞ্জের উল্লাপাড়ায় ছিনতাইকারীদের ছুরিকাঘাতে তারা তালুকদার (৪৭) নামে ব্যাটারিচালিত অটোভ্যানের এক চালক নিহত হয়েছেন। রোববার ভোররাতে উপজেলার পঞ্চক্রোশী ইউনিয়নের মনিরপুর এলাকায় এ ঘটনা ঘটে।নিহত তারা তালুকদার (৪৭) কামারখন্দ উপজেলার জামতৈল মধ্যপাড়া গ্রামের মোজাম তালুকদারের ছেলে।স্থানীয়রা জানান, শনিবার রাতে তিন ছিনতাইকারী তারা তালুকদারের অটোভ্যানে ওঠে। পথে মনিরপুর এলাকায় পৌঁছালে ভ্যানটি ছিনতাইয়ের চেষ্টা করে তারা। একপর্যায়ে ভ্যানচালক তারা তালুকদারকে ছুরিকাঘাত করে হত্যার পর ছিনতাইকারীরা ভ্যান নিয়ে পালানোর চেষ্টা করে। এ সময় বিষয়টি স্থানীয়রা টের পেয়ে দুই ছিনতাইকারীকে আটক করে পুলিশে খবর দেয়।উল্লাপাড়া থানা পুলিশের ভারপ্রাপ্ত কর্মকর্তা (ওসি) দেওয়ান কওশিক আহমেদ জানান, খবর পেয়ে ঘটনাস্থলে পৌঁছে নিহতের মরদেহ উদ্ধার ও দুই ছিনতাইকারীকে আটক করা হয়েছে। মরদেহটি ময়নাতদন্তের জন্য সিরাজগঞ্জ ২৫০ শয্যা বিশিষ্ট বঙ্গমাতা শেখ ফজিলাতুন্নেছা মুজিব জেনারেল হাসপাতালে পাঠানো হয়েছে। তদন্তের স্বার্থে আটকদের নাম প্রকাশ করতে অপারগতা প্রকাশ করেন তিনি।ইউসুফ দেওয়ান রাজু/আরএআর/এমএস</body>
</article>
