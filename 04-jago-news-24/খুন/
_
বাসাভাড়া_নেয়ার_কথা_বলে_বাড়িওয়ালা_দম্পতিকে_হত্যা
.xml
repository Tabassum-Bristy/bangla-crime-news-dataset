<article>
  <headline>
বাসাভাড়া নেয়ার কথা বলে বাড়িওয়ালা দম্পতিকে হত্যা
</headline>
  <url>https://www.jagonews24.com/national/news/447524</url>
  <published_at>
</published_at>
  <category>খুন</category>
  <body>রাজধানীর ডেমরা পূর্ব বক্সনগরে বাসাভাড়া নেয়ার কথা বলে ঘরে ঢুকে বাড়িওয়ালা দম্পতিকে হত্যা করা হয়েছে।রোববার (২৬ আগস্ট) দুপুরে এ ঘটনা ঘটে।নিহতরা হলেন- আব্দুস সাত্তার (৭০) ও তার স্ত্রী সাহারা বেগম (৬০)।প্রতিবেশীরা জানান, বাড়িভাড়া নেয়ার কথা বলে পাঁচ নারী বাসায় ঢুকে তাদের অচেতন করে। পরে তাদের ঢামেক হাসপাতালে নেয়া হলে সন্ধ্যা পৌনে ৭টার দিকে চিকিৎসক সাহারা বেগমকে মৃত ঘোষণা করেন। পরে আব্দুস সাত্তারও মারা যান।ঢামেকে সাহারার প্রতিবেশী মরিয়ম বেগম জানান, তাদের পূর্ব বক্সনগরে স্থানীয় একতলা বাসা আছে। দুপুরের পরে ঘর ভাড়া নেয়ায় কথা বলে পাঁচ নারী তাদের বাসায় যায়। বিকেলে এক ভাড়াটিয়া সাহারা বেগমকে ডাকতে থাকে। কোনো সাড়া না পেয়ে ঘরে গিয়ে দেখে দুজনই অচেতন অবস্থায় পড়ে আছে। আসবাবপত্র এলোমেলো। তাদের উদ্ধার করে হাসপাতালে নেয়া হলে চিকিৎসক সাহারাকে মৃত ঘোষণা করেন। চিকিৎসাধীন অবস্থায় পরে আব্দুস সাত্তারও মারা যান।ঢামেক হাসপাতালের পুলিশ বক্সের সহকারী ইনচার্জ বাবুল মিয়া বিষয়টি নিশ্চিত করেছেন।তিনি বলেন, ময়নাতদন্তের জন্য মরদেহ ঢামেক মর্গে রাখা হয়েছে।এআর/এমআরএম/এএইচ/এমবিআর/জেআইএম</body>
</article>
