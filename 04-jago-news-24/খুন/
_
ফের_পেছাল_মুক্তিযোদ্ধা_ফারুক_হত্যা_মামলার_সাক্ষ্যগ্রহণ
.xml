<article>
  <headline>
ফের পেছাল মুক্তিযোদ্ধা ফারুক হত্যা মামলার সাক্ষ্যগ্রহণ
</headline>
  <url>https://www.jagonews24.com/country/news/405381</url>
  <published_at>
</published_at>
  <category>খুন</category>
  <body>টাঙ্গাইলের মুক্তিযোদ্ধা ও আওয়ামী লীগ নেতা ফারুক আহমদ হত্যা মামলার সাক্ষ্যগ্রহণ চতুর্থ দফায় পেছানো হয়েছে। সাক্ষ্যগ্রহণের পরবর্তী দিন ধার্য করা হয়েছে ১১ ফেব্রুয়ারি। সোমবার বেলা ১১টার দিকে টাঙ্গাইলের অতিরিক্ত জেলা ও দায়রা জজ প্রথম আদালতের বিচারক আবুল মনছুর মিয়া সাক্ষ্যগ্রহণের পরবর্তী দিন ধার্য করেন।মুক্তিযোদ্ধা ফারুক হত্যা মামলার মূল আসামি টাঙ্গাইল-৩ (ঘাটাইল) আসনের এমপি আমানুর রহমান খান রানা অসুস্থ জনিত কারণে ঢাকা মেডিকেল কলেজ হাসপাতালে চিকিৎসাধীন অবস্থায় থাকায় সাক্ষ্যগ্রহণ হয়নি। তবে এ মামলার অপর আসামি নাসির উদ্দিন নুরু, মাসুদুর রহমান মাসুদ ও ফরিদ আহম্মেদ হাজিরা দিয়েছেন।এ প্রসঙ্গে মামলার রাষ্ট্রপক্ষের আইনজীবী ও অতিরিক্ত পিপি মনিরুল ইসলাম খান জানান, সোমবার রাষ্ট্রপক্ষ মামলার বাদী নাহার আহমেদ, ছেলে আহমেদ মজিদ সুমন ও মেয়ে ফারজানা আহমেদ মিথুনের হাজিরা দাখিল করেন। কিন্তু মূল আসামি উপস্থিত না থাকায় রাষ্ট্রপক্ষ ও আসামি পক্ষের শুনানি শেষে বিচারক মামলার পরবর্তী সাক্ষ্যগ্রহণের দিন ধার্য্য করেন ১১ই ফেব্রুয়ারি। তবে এ মামলার অপর আসামি নাসির উদ্দিন নুরু, মাসুদুর রহমান মাসুদ ও ফরিদ আহম্মেদ হাজিরা দিয়েছেন। এছাড়া মামলার আরও তিন আসামি মোহাম্মদ আলী, আনিছুর রহমান রাজা ও সমির কারাগারে আটক রয়েছেন।উল্লেখ্য, গত ২০১৩ সালের ১৮ জানুয়ারি টাঙ্গাইল পৌর শহরস্থ কলেজ পাড়ায় হত্যা শিকার হন ফারুক আহমদ। এতে টাঙ্গাইল-৩ (ঘাটাইল) আসনের এমপি আমানুর রহমান খান, টাঙ্গাইল পৌরসভার সাবেক মেয়র সহিদুর রহমান খান মুক্তি, ব্যবসায়ী ঐক্যজোটের সভাপতি জাহিদুর রহমান খান কাকন, কেন্দ্রীয় ছাত্রলীগের সাবেক সহ-সভাপতি সানিয়াত খান বাপ্পাসহ ১৪ জনকে আসামি করা হয়েছে। এর মধ্যে চারজনকে গ্রেফতার করা হলেও বাকি ১০ আসামি পলাতক রয়েছে।আরিফ উর রহমান টগর/আরএআর/জেআইএম</body>
</article>
