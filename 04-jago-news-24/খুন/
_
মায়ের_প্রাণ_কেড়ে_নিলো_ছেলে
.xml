<article>
  <headline>
মায়ের প্রাণ কেড়ে নিলো ছেলে
</headline>
  <url>https://www.jagonews24.com/country/news/430443</url>
  <published_at>
</published_at>
  <category>খুন</category>
  <body>টাঙ্গাইলের মির্জাপুরে ছেলের নেশার টাকা দিতে না পারায় প্রাণ দিতে হলো মা সেলিনা বেগমকে (৫০)। নেশার টাকা না পেয়ে ছেলে প্লাবন মাকে গলাটিপে হত্যা করেছে।ঘটনাটি ঘটেছে সোমবার রাতে মির্জাপুর উপজেলার জামুর্কী ইউনিয়নের বানিয়ারা গ্রামে। নিহতের স্বামীর নাম মেজফাহুল ইসলাম।মঙ্গলবার তথ্য প্রযুক্তির মাধ্যমে মাদকসেবনকারী ঘাতক ছেলে প্লাবনকে (২২) ঢাকার নিউমার্কেট এলাকা থেকে গ্রেফতার করেছে পুলিশ।জানা গেছে, প্লাবন দীর্ঘদিন ধরে মাদক সেবন করে আসছে। প্লাবন মাদক সেবনের জন্য প্রায়ই মায়ের কাছে টাকা দাবি করতো। সর্বশেষ সোমবার মায়ের কাছে টাকা চাইলে মা দিতে অস্বীকার করে। ওই দিন রাতেই প্লাবন সুযোগ বুঝে ঘরের ভেতর ঘুমন্ত অবস্থায় মাকে গলাটিপে হত্যা করে পালিয়ে যায়।মঙ্গলবার সকালে খবর পেয়ে মির্জাপুর থানা পুলিশ নিহতের মরদেহ উদ্ধার করে ময়নাতদন্তের জন্য টাঙ্গাইল জেনারেল হাসপাতালে পাঠায়।মির্জাপুর থানা পুলিশের ভারপ্রাপ্ত কর্মকর্তা (ওসি) একেএম মিজানুল হক বলেন, মাদকসেবনকারী ছেলে প্লাবন তার মাকে গলাটিপে হত্যা করে পালিয়ে গেলেও তথ্য প্রযুক্তির মাধ্যমে তাকে গ্রেফতার করা হয়েছে। ময়নাতদন্ত শেষে নিহতের মরদেহ পরিবারের কাছে হস্তান্তর করা হয়েছে।এস এম এরশাদ/এএম/এমএস</body>
</article>
