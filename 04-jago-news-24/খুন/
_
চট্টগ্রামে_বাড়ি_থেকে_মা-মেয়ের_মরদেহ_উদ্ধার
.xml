<article>
  <headline>
চট্টগ্রামে বাড়ি থেকে মা-মেয়ের মরদেহ উদ্ধার
</headline>
  <url>https://www.jagonews24.com/country/news/460218</url>
  <published_at>
</published_at>
  <category>খুন</category>
  <body>চট্টগ্রাম মহানগরীর ডবলমুরিং থানার পাঠানটুলী এলাকার একটি বাড়ি থেকে মা-মেয়ের মরদেহ উদ্ধার করেছে পুলিশ। তারা হলেন- হোসনে আরা (৫০) ও মেয়ে পারভিন (২২)। পুলিশের ধারণা, তাদের খুন করা হয়েছে।ডবলমুরিং থানার পরিদর্শক (তদন্ত) জহির হোসেন জাগো নিউজকে বিষয়টি নিশ্চিত করেছেন।ঘটনাস্থলে থাকা ডবলমুরিং থানার ভারপ্রাপ্ত কর্মকর্তা (ওসি) মহিউদ্দিন সেলিম জাগো নিউজকে বলেন, ‘স্থানীয়দের কাছ থেকে খবর পেয়ে মঙ্গলবার সকালে পাঠানটুলী গায়েবী মসজিদ এলাকার একটি বাড়ি থেকে মা ও মেয়ের মরদেহ উদ্ধার করা হয়েছে।তিনি বলেন, এ পর্যন্ত যা জেনেছি, তাতে মনে হচ্ছে পারভিনের স্বামী আব্দুল মতিন স্ত্রী-শ্বাশুড়িকে গলাটিপে হত্যা করেছে। আমরা এসে বাড়ির পৃথক দুই কক্ষে দুই জনের মরদেহ পেয়েছি। ঘটনার পর থেকে মতিন পলাতক রয়েছে।তিনি আরও বলেন, স্থানীয়রা জানিয়েছে মতিন পেশায় রিকশাচালক। মাত্র ১০ মাস আগে তার সঙ্গে পারভিনের বিয়ে হয়।’এসআর/এমএমজেড/পিআর/জেআইএম</body>
</article>
