<article>
  <headline>
ভ্যান চালককে কুপিয়ে হত্যা
</headline>
  <url>https://www.jagonews24.com/country/news/431655</url>
  <published_at>
</published_at>
  <category>খুন</category>
  <body>নীলফামারীর জলঢাকা উপজেলায় আবু তালেব(৫২) নামের এক চার্জার ভ্যান চালককে কুপিয়ে হত্যা করেছে দুর্বৃত্তরা। সোমবার সকালে তার মরদেহ উদ্ধার করে দুপুরে ময়না তদন্ত সম্পন্ন করেছে পুলিশ। এর আগে রোববার রাতে কোনো এক সময় উপজেলার উত্তর দেশীবাই গাড়িরঘাটি ব্রিজ এলাকার একটি ভুট্টা খেতে এ হত্যার ঘটনা ঘটে।মৃত আবু তালেক উপজেলার বগুলাগাড়ী এলাকার সরেতুল্লাহ মামুদের ছেলে।জানা যায়, প্রতিদিনের ন্যায় রোববার সকালে নিজের চার্জার ভ্যান নিয়ে বাড়ি থেকে বের হয়। অনেক রাত পর্যন্ত বাড়ি না ফেরায় পরিবারের লোকজন তাকে অনেক খোঁজাখুঁজি করে। পরদিন সোমবার ভোরে নিহতের বাড়ি থেকে এক কিলোমিটার অদূরে উত্তর দেশীবাই গাড়িরঘাটি ব্রিজ এলাকায় একটি ভুট্টাখেতে তার মরদেহ দেখতে পায় এলাকাবাসী। পরে তারা থানায় খবর দিলে পুলিশ আবু তালেবের ক্ষত বিক্ষত মরদেহ উদ্ধার করে।দুর্বৃত্তরা তাকে হত্যার পর তার চার্জার ভ্যানটি নিয়ে পালিয়ে যায় বলে ধারণা করছে পুলিশ।ঘটনার সত্যতা নিশ্চিত করে জলঢাকা থানা পুলিশের ভারপ্রাপ্ত কর্মকর্তা (ওসি) মোস্তাফিজার রহমান জানান, দুর্বৃত্তদের চিহিৃত করার চেষ্টা চলছে।জাহেদুল ইসলাম/আরএ/আরআইপি</body>
</article>
