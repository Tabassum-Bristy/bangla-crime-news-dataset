<article>
  <headline>
সাতক্ষীরায় গৃহবধূকে পিটিয়ে হত্যা
</headline>
  <url>https://www.jagonews24.com/country/news/440404</url>
  <published_at>
</published_at>
  <category>খুন</category>
  <body>সাতক্ষীরা সদরের ফিংড়ি এলাকায় এক গৃহবধূর মরদেহ উদ্ধার করেছে পুলিশ। বুধবার সকাল ১০টার দিকে ফিংড়ি ইউনিয়নের পালিচাঁদ বিলের মধ্যে মরদেহটি দেখতে পেয়ে পুলিশে খবর দেয় স্থানীয়রা।নিহত গৃহবধূ তানজিলা খাতুন (৪৫) ফিংড়ি ইউনিয়নের ফয়জুল্লাপুর গ্রামের আব্দুল মজিদ কারিগরের স্ত্রী। ফিংড়ি ইউপি সদস্য মধুসুদন মন্ডল জানান, সকালে তানজিলা খাতুন পালিচাঁদ বিলে ছাগল চরাতে যান। সেখানে তাকে কুপিয়ে ও পিটিয়ে হত্যার পর মরদেহটি খালের মধ্যে পুঁতে রাখার চেষ্টা করা হয়।সাতক্ষীরা সদর থানার ভারপ্রাপ্ত কর্মকর্তা (ওসি) মোস্তাফিজুর রহমান বলেন, স্থানীয়দের দেয়া তথ্যের পর মরদেহটি উদ্ধার করা হয়েছে। হত্যার সঠিক কারণ এখনো জানা যায়নি। তবে তার শরীরের একাধিক স্থানে আঘাতের চিহ্ন রয়েছে। ময়নাতদন্তের পর বিস্তারিত জানা যাবে।আকরামুল ইসলাম/এফএ/পিআর</body>
</article>
