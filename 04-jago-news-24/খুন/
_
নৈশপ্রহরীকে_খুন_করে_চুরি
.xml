<article>
  <headline>
নৈশপ্রহরীকে খুন করে চুরি
</headline>
  <url>https://www.jagonews24.com/country/news/404966</url>
  <published_at>
</published_at>
  <category>খুন</category>
  <body>নেত্রকোনার পূর্বধলায় নৈশপ্রহরীকে হত্যা করে বাজারে দুর্ধর্ষ চুরি করেছে দুর্বৃত্তরা। নিহতের নাম আবু মিয়া (৬০)। তিনি উপজেলার লাওয়ারী গ্রামের মৃত আব্দুল কাদিরের ছেলে।শুক্রবার রাতে দুর্বৃত্তরা এ হত্যাকাণ্ড ঘটিয়েছে বলে জানিয়েছে সংশ্লিষ্ট থানার ভারপ্রাপ্ত কর্মকর্তা অভিরঞ্জন দেব।পুলিশ ও স্থানীয়রা জানান,পূর্বধলার দত্তকোনিয়া বাজারের নৈশপ্রহরীকে কুপিয়ে হত্যা করে হাত বেঁধে পাশের একটি খেতে ফেলে রাখে। পরে বাজারের মতিয়ার, লিমন, মুখসুদুলসহ কয়েকজনের দোকানে চুরি করে চক্রটি। শনিবার সকালে স্থানীয়রা মরদেহ দেখতে পেয়ে পুলিশে খবর দেয়। পুলিশ মরদেহ উদ্ধার করে সুরত হাল শেষে ময়নাতদন্তের জন্য নেত্রকোনা আধুনিক সদর হাসপাতালের মর্গে পাঠায়।পূর্বধলা থানার ওসি জাগো নিউজকে জানান, এ ঘটনায় মামলার প্রস্তুতি চলছে।কামাল হোসাইন/এফএ/এমএস</body>
</article>
