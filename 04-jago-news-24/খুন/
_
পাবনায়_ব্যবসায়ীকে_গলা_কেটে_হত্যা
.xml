<article>
  <headline>
পাবনায় ব্যবসায়ীকে গলা কেটে হত্যা
</headline>
  <url>https://www.jagonews24.com/country/news/417200</url>
  <published_at>
</published_at>
  <category>খুন</category>
  <body>পাবনা সদর উপজেলার আব্দুর রশিদ বিশ্বাস (৫৫) নামে এক ব্যবসায়ীকে গলা কেটে হত্যা করেছে দুর্বৃত্তরা। শনিবার দিবাগত রাতের ভাড়ারা ইউনিয়নের কোলাদি গ্রামে এ ঘটনা ঘটে। নিহত আব্দুর রশিদ ওই গ্রামের মৃত ওয়াহেদ আলী বিশ্বাসের ছেলে এবং মুদি ব্যবসায়ী ছিলেন।পাবনা সদর থানার ভারপ্রাপ্ত কর্মকর্তা (ওসি) আব্দুর রাজ্জাক জানান, রোববার সকালে নিহত আব্দুর রশিদের বাড়ির পাশে পুকুর পাড়ে তার গলা কাটা মরদেহ দেখতে পেয়ে স্থানীয়রা থানায় খবর দেয়। পরে পুলিশ পৌঁছে মরদেহ উদ্ধার করে ময়না তদন্তের জন্য পাবনা জেনারেল হাসপাতাল মর্গে পাঠায়। এ সময় ঘটনাস্থল থেকে হত্যার কাজে ব্যবহৃত একটি বটি জব্দ করা হয়।পুলিশ জানায়, কারা কী কারণে তাকে হত্যা করেছে তা জানা যায়নি। তবে প্রাথমিকভাবে ধারণা করা হচ্ছে পূর্ব শক্রতার জের ধরে তাকে হত্যা করা হয়েছে।একে জামান/আরএ/এমএস</body>
</article>
