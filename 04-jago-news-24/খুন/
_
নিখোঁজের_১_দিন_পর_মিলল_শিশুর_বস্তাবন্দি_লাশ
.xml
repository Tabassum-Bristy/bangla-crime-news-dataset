<article>
  <headline>
নিখোঁজের ১ দিন পর মিলল শিশুর বস্তাবন্দি লাশ
</headline>
  <url>https://www.jagonews24.com/country/news/485211</url>
  <published_at>
</published_at>
  <category>খুন</category>
  <body>যশোর শহরতলীর ধর্মতলা এলাকা থেকে তৃষা (৮) নামে এক শিশুর বস্তাবন্দি মরদেহ উদ্ধার করা হয়েছে। সোমবার সন্ধ্যায় তার মরদেহ উদ্ধার করা হয়।স্থানীয় বাসিন্দা ইজিবাইকচালক তরিকুল ইসলামের মেয়ে তৃষা রোববার বিকেলে খেলার উদ্দেশ্যে বাড়ি থেকে বের হওয়ার পর নিখোঁজ হয়। এদিকে এ ঘটনার পর নিহতের প্রতিবেশী এক পরিবার গা-ঢাকা দিয়েছে। পুলিশের ধারণা, হত্যার ঘটনার সঙ্গে এর যোগসূত্র রয়েছে।নিহত তৃষার মা জোসনা জানান, রোববার বিকেলে আরবি পড়ে বাসায় ফেরে তৃষা। এরপর খেলতে বের হয়ে রহস্যজনকভাবে নিখোঁজ হয়। মাইকিংসহ সবখানে খোঁজাখুঁজি করেও সন্ধান মেলেনি তার। সোমবার সন্ধ্যায় হরশিদের বাড়ির পেছনের ডোবায় তার বস্তাবন্দি মরদেহ পাওয়া যায়। খবর শুনে পুলিশ সেখানে যায়।এলাকাবাসী জানায়, তৃষা নিখোঁজের পর থেকে হরশিদের বাড়ির ভাড়াটিয়া শামীমের আচরণ ছিল সন্দেহজনক। সোমবার সকালে সে স্ত্রীকে নিয়ে পালিয়ে যায়।কোতোয়ালি থানা পুলিশের পরিদর্শক (তদন্ত) শামসুদ্দোহা বলেন, পুলিশ হত্যার কারণ ও খুনিদের শনাক্ত করতে কাজ করছে। এক্ষেত্রে নিহতের প্রতিবেশী দম্পতির রহস্যজনকভাবে গা-ঢাকা দেয়ার বিষয়টিও খতিয়ে দেখছে পুলিশ।মিলন রহমান/এএম/জেআইএম</body>
</article>
