<article>
  <headline>
মাকে গলা কেটে হত্যা করল ছেলে
</headline>
  <url>https://www.jagonews24.com/country/news/398695</url>
  <published_at>
</published_at>
  <category>খুন</category>
  <body>সিরাজগঞ্জের রায়গঞ্জে জহুরা বেওয়া (৫৫) নামে এক মাকে গলা কেটে হত্যা করেছে মানসিক ভারসাম্যহীন ছেলে টুটুল মন্ডল। হত্যার পর পালিয়ে যাওয়ার সময় গ্রামবাসী টুটুলকে আটক করে পুলিশে খবর দেয়। পরে পুলিশ ঘটনাস্থলে পৌঁছে নিহতের মরদেহ উদ্ধার এবং শিমুলকে আটক করে থানায় নিয়ে যায়।বৃহস্পতিবার বেলা আড়াইটার দিকে উপজেলার ধুবিল ইউনিয়নের মেহমানশাহী গ্রামে এ ঘটনা। নিহত জহুরা বেওয়া মেহমানশাহী গ্রামের মৃত জাবেদ আলী মন্ডলের স্ত্রী।বিষয়টি নিশ্চিত করে সলঙ্গা থানা পুলিশের ভারপ্রাপ্ত কর্মকর্তা (ওসি) ওয়াহেদুজ্জামান জানান, বৃহস্পতিবার দুপুরে জহুরা বেওয়া রান্নার কাজ করছিলেন।এ সময় মানসিক ভারসাম্যহীন ছেলে টুটুল মন্ডল বাড়িতে ঢুকে মায়ের সঙ্গে ঝগড়া শুরু করে। কথা কাটাকাটির একপর্যায়ে রান্না ঘরে থাকা ধারাল বটি দিয়ে মাকে গলা কেটে হত্যা করে।পরে তাকে রক্তাক্ত অবস্থায় পালিয়ে যেতে দেখলে স্থানীয়রা আটক করে পুলিশে খবর দেয়। খবর পেয়ে পুলিশ ঘটনাস্থলে পৌঁছে টুটুলকে আটক করে থানায় নিয়ে যায় এবং মরদেহটি উদ্ধার করে ময়নাতদন্তের জন্য সিরাজগঞ্জ সদর হাসপাতাল মর্গে পাঠায়।ইউসুফ দেওয়ান রাজু/এএম/আইআই</body>
</article>
