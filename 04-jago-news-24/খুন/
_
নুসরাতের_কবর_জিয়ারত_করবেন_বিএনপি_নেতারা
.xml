<article>
  <headline>
নুসরাতের কবর জিয়ারত করবেন বিএনপি নেতারা
</headline>
  <url>https://www.jagonews24.com/politics/news/493394</url>
  <published_at>
</published_at>
  <category>খুন</category>
  <body>অগ্নিদগ্ধে মারা যাওয়া মাদরাসাছাত্রী নুসরাত জাহান রাফির কবর জিয়ারত করবেন বিএনপি নেতারা।শুক্রবার বিএনপি চেয়ারপারসনের প্রেস উইং সদস্য শায়রুল কবির খান এ তথ্য জানিয়েছেন।তিনি বলেন, শনিবার বিকেল ৪টায় ফেনীতে নুসরাতের কবর জিয়ারত করতে যাবেন বিএনপির স্থায়ী কমিটির সদস্য মওদুদ আহমেদ, ভাইস চেয়ারম্যান মোহাম্মদ শাহজাহান ও আব্দুল আউয়াল মিন্টুসহ একটি প্রতিনিধি দল।নুসরাত জাহান রাফি সোনাগাজী ইসলামিয়া ফাজিল মাদরাসার আলিমের পরীক্ষার্থী ছিলেন। ওই মাদরাসার অধ্যক্ষ সিরাজ উদ দৌলা বিরুদ্ধে নুসরাতের মা শিরিন আক্তার বাদী হয়ে গত ২৭ মার্চ সোনাগাজী থানায় মামলা করেন।এরপর অধ্যক্ষকে গ্রেফতার করে পুলিশ। মামলা তুলে নিতে বিভিন্নভাবে নুসরাতের পরিবারকে হুমকি দেয়া হচ্ছিল। এর মধ্যে ৬ এপ্রিল (শনিবার) সকাল ৯টার দিকে আলিম পর্যায়ের আরবি প্রথমপত্র পরীক্ষা দিতে সোনাগাজী ইসলামিয়া ফাজিল মাদরাসা কেন্দ্রে যান নুসরাত। এ সময় তাকে কৌশলে একটি বহুতল ভবনে ডেকে নিয়ে যায় দুর্বৃত্তরা। সেখানে তার গায়ে আগুন লাগিয়ে দেয়া হয়।পাঁচদিন পর ঢাকা মেডিকেল কলেজ হাসপাতালের (ঢামেক) বার্ন ইউনিটে চিকিৎসাধীন অবস্থায় বুধবার (১০ এপ্রিল) রাত সাড়ে ৯টার দিকে মারা যান নুসরাত। বৃহস্পতিবার গ্রামের বাড়িতে তার দাফন সম্পন্ন হয়। কেএইচ/জেএইচ</body>
</article>
