<article>
  <headline>
খুলনায় কৃষককে কুপিয়ে হত্যা
</headline>
  <url>https://www.jagonews24.com/country/news/358789</url>
  <published_at>
</published_at>
  <category>খুন</category>
  <body>খুলনার তেরখাদায় গোবিন্দ মল্লিক (৩৮) নামে এক কৃষককে কুপিয়ে হত্যা করেছে প্রতিপক্ষ। মঙ্গলবার রাত ১১টার দিকে তিনি মারা যান। এসময় আরো ৪/৫ জন আহত হন।তেরখাদা থানার ভারপ্রাপ্ত কর্মকর্তা (ওসি) সফিকুল ইসলাম চৌধুরী বলেন, রাত সাড়ে ৯টার দিকে গোবিন্দ নিজ গ্রাম অর্জুনা বলর্দ্বনার একটি অনুষ্ঠান থেকে পরিবারের লোকজনসহ বাড়ি ফিরছিলেন। পথে প্রতিপক্ষের কয়েকজন তার উপর অতর্কিত হামলা চালায়। ধারালো অস্ত্র দিয়ে কুপিয়ে জখম করে।পরে উদ্ধার করে উপজেলা স্বাস্থ্য কমপ্লেক্সে নিয়ে গেলে রাত ১১টার দিকে তিনি মারা যান। এই হামলায় আরও ৪-৫ জন গুরুতর আহত হয়েছেন। তাদের খুলনা মেডিকেল কলেজ হাসপাতালে ভর্তি করা হয়েছে।ওসি আরও জানান, ঘটনার সঙ্গে জড়িত সন্দেহে তিনকে আটক করা হয়েছে। তাদের জিজ্ঞাসাবাদ করা হচ্ছে।আলমগীর হান্নান/এফএ/আইআই</body>
</article>
