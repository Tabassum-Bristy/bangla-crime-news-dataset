<article>
  <headline>
প্রতিবেশীর ঘরে শিশুর বস্তাবন্দি মরদেহ
</headline>
  <url>https://www.jagonews24.com/country/news/446159</url>
  <published_at>
</published_at>
  <category>খুন</category>
  <body>নারায়ণগঞ্জে ৫ বছর বয়সী এক শিশুর বস্তাবন্দি মরদেহ উদ্ধার করেছে পুলিশ। বৃহস্পতিবার বিকেলে শহরের জল্লারপাড় আমহাট্টা এলাকা থেকে মরদেহটি উদ্ধার করা হয়।নিহত শিশু শিহাব উদ্দিন ওরফে আলিফ শহরের জল্লারপাড় আমহাট্টা এলাকার সৌদী প্রবাসী আলমগীর হোসেনের ছেলে। তারা ওই এলাকার নান্নু মিয়ার বাড়ির ভাড়াটিয়া।ঘটনার সত্যতা স্বীকার করে সদর মডেল থানা পুলিশের ওসি মো. কামরুল ইসলাম বলেন, শিশুটিকে শ্বাসরোধে হত্যা করা হয়েছে বলে ধারণা করা হচ্ছে। তবে হত্যার পেছনে কী কারণ তা জানার চেষ্টা চলছে। এ ঘটনায় সন্দেহভাজন সাদ্দাম হোসেন (২৫) নামে একজনকে আটক করা হয়েছে। তাকে জিজ্ঞাসাবাদ করা হচ্ছে।এদিকে নিহত আলিফের বাবা সৌদি প্রবাসী আলমগীর একদিন আগেই ১৫ আগস্ট ঈদ করার জন্য দেশে ফিরেছেন। ফিরেই সন্তানের মৃত্যুর এমন ঘটনায় হতবিহ্বল হয়ে পড়েছেন তিনি। আলমগীরের বাড়িতে চলছে শোকের মাতম।ঘটনাস্থলে যাওয়া নারায়ণগঞ্জ সদর মডেল থানার উপ-পরিদর্শক (এসআই) অজয় কুমার পাল জানান, সকাল থেকে আলিফকে পাওয়া যাচ্ছিল না। বিকেলে পাশের বাড়ি থেকে বস্তাবন্দি অবস্থায় তার মরদেহ উদ্ধার করা হয়।এফএ/পিআর</body>
</article>
