<article>
  <headline>
দীঘিনালায় প্রতিপক্ষের গুলিতে জেএসএস কর্মী নিহত
</headline>
  <url>https://www.jagonews24.com/country/news/455791</url>
  <published_at>
</published_at>
  <category>খুন</category>
  <body>আধিপত্য বিস্তারের অংশ হিসেবে পার্বত্য খাগড়াছড়িতে এবার প্রতিপক্ষের গুলিতে মঞ্জু চাকমা (৪৬) নামে পার্বত্য চট্টগ্রাম জনসংহতি সমিতি (জেএসএস-এমএন লারমা) সমর্থিত এক কর্মী খুন হয়েছে।রোববার সন্ধ্যার দিকে দীঘিনালা উপজেলার চোংরাছড়ি এলাকার শিমুল তলী এলাকায় এ ঘটনা ঘটে।নিহত মঞ্জু চাকমা দীঘিনালার কবাখালী ইউনিয়নের তারাবুনিয়া এলাকার ডলুছড়ি গ্রামের মৃত মহেন্দ্র লাল চাকমার ছেলে।পার্বত্য চট্টগ্রাম জনসংহতি সমিতি (জেএসএস-এমএন লারমা) সমর্থিত পার্বত্য চট্টগ্রাম যুব সমিতির কেন্দ্রীয় সহ-সভাপতি নলেজ চাকমা জ্ঞান এ ঘটনার জন্য পার্বত্য চট্টগ্রাম শান্তিচুক্তি বিরোধী ইউপিডিএফকে দায়ী করেছেন। তিনি বলেন, নিহত মঞ্জু চাকমা সাংগঠনিক কাজে শিমুলতলী এলাকায় গিয়েছিল। তবে ঘটনায় নিজেদের সংশ্লিষ্টতা অস্বীকার করেছেন ইউপিডিএফের প্রচার ও প্রকাশনা সেলের প্রধান নিরন চাকমা।দীঘিনালা থানা পুলিশের অফিসার ইনচার্জ (ওসি) উত্তম চন্দ্র দেব জানান, ঘটনার পরপরই পুলিশ ঘটনাস্থলে রওনা গিয়েছে।এর আগে গত ১৫ জুলাই প্রতিপক্ষের গুলিতে নিহত হন পার্বত্য চট্টগ্রাম জনসংহতি সমিতি (জেএসএস-এমএন লারমা) সমর্থিত মাটিরাঙ্গা উপজেলা যুব সমিতির সভাপতি শান্তি জীবন চাকমা (৪০)। গুলি করে হত্যার পর গলাকেটে তার মৃত্যু নিশ্চিত করে প্রতিপক্ষের সশস্ত্র সন্ত্রাসীরা। নিহত শান্তি জীবন চাকমা মাটিরাঙ্গার সর্বস্বর পাড়ার রাঙ্গাচোখা চাকমার ছেলে।মুজিবুর রহমান ভূইয়া/জেএইচ </body>
</article>
