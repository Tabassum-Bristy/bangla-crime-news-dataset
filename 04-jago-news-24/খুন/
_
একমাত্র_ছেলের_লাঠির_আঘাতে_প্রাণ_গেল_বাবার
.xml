<article>
  <headline>
একমাত্র ছেলের লাঠির আঘাতে প্রাণ গেল বাবার
</headline>
  <url>https://www.jagonews24.com/country/news/459413</url>
  <published_at>
</published_at>
  <category>খুন</category>
  <body>সিরাজগঞ্জের তাড়াশে ছেলের লাঠির আঘাতে ওসমান আলী প্রামানিক (৭০) নামে এক বৃদ্ধের মৃত্যু হয়েছে। শুক্রবার সকালে বগুড়া শহীদ জিয়াউর রহমান মেডিকেল কলেজ হাসপাতালে চিকিৎসাধীন অবস্থায় তার মৃত্যু হয়।স্থানীয়রা জানায়, একমাত্র ছেলে ফারুকের সঙ্গে ওসমান প্রামানিকের মাঝে মধ্যেই ঝগড়া হতো। বৃহস্পতিবার সন্ধ্যায় দুজনের মধ্যে আবারও ঝগড়া শুরু হয়। এক পর্যায়ে লাঠি দিয়ে ওসমান প্রামানিকের মাথায় আঘাত করেন ফারুক। গুরুতর আহত অবস্থায় স্বজনেরা তাকে তাড়াশ উপজেলা স্বাস্থ্য কমপ্লেক্সে ভর্তি করে। অবস্থার অবনতি হওয়ায় রাতেই বগুড়া শহীদ জিয়াউর রহমান মেডিকেল কলেজ হাসপাতালে ভর্তি করা হয়। কিন্তু সেখানে চিকিৎসাধীন অবস্থায় শুক্রবার সকালে তিনি মারা যান।তাড়াশ থানার ভারপ্রাপ্ত কর্মকর্তা (ওসি) মোস্তাফিজুর রহমান এ তথ্য নিশ্চিত করে জানান, খবর পেয়ে ঘটনাস্থলে পুলিশ পাঠানো হয়েছে। নিহতের মরদেহ উদ্ধারের প্রক্রিয়া চলছে।ইউসুফ দেওয়ান রাজু/এফএ/এমএস</body>
</article>
