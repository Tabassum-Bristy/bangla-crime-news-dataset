<article>
  <headline>
ছিনতাইকারী ধরতে গিয়ে প্রাণ গেল যুবকের
</headline>
  <url>https://www.jagonews24.com/country/news/481713</url>
  <published_at>
</published_at>
  <category>খুন</category>
  <body>আশুলিয়ায় ছিনতাইকারীর গুলিতে এক পোশাক শ্রমিক নিহত হয়ছেন। শুক্রবার দিবাগত গভীর রাতে শিল্পাঞ্চলের শিমুলতলা এলাকায় তাকে গুলি করে ছিনতাইকারীরা। পরে শনিবার ভোরে তিনি সাভারের এনাম মেডিকেল কলেজ হাসপাতালে চিকিৎসাধীন অবস্থায় মারা যান। নিহত শ্রমিকের নাম রাসেল খাঁন (২৭)। তিনি স্থানীয় মান্তা অ্যাপারেলসের শ্রমিক ছিলেন।ঢাকা জেলা পুলিশের সাভার সার্কেলের অতিরিক্ত পুলিশ সুপার তাহমিদ আহমেদ জানান, শিমুলতলা এলাকায় কয়েকদিন আগে এক শ্রমিকের একটি মোবাইল ছিনতাই হয়। এ ঘটনায় ছিনতাইকারীদের ধরার জন্য রাসেল ও তার বন্ধুরা শুক্রবার দিবাগত রাতে ওৎ পেতে থাকেন। এ সময় সন্দেহভাজন দুই ছিনতাইকারীকে দেখতে পেয়ে তাদের আটকের চেষ্টা করেন। পাল্টা আক্রমণে ছিনতাইকারীরা রাসেল ও তার বন্ধুদের ওপর গুলি চালায়। এতে রাসেল গুলিবিদ্ধ হলে তাকে হাসপাতালে নিয়ে যায় স্থানীয়রা। সেখানে ভোরে তার মৃত্যু হয়।এ ঘটনায় রাসেলের বাবা ফজলুল হক বাদী হয়ে একটি হত্যা মামলা দায়েরের প্রস্তুতি নিয়েছেন।আল-মামুন/এফএ/এমএস</body>
</article>
