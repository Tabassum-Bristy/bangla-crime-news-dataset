<article>
  <headline>
বাবার অমতে বিয়ে করায় অন্তঃসত্ত্বা মেয়েকে কুপিয়ে হত্যা
</headline>
  <url>https://www.jagonews24.com/international/news/514001</url>
  <published_at>
</published_at>
  <category>খুন</category>
  <body>ভারতে আবারও অনারকিলিংয়ের শিকার হলেন মুম্বাইয়ের এক নারী। বাবার ইচ্ছার বিরুদ্ধে বিয়ে করার চরম মূল্য দিতে হলো মীনাক্ষি নামের ওই নারীকে। ২০ বছরের অন্তঃসত্ত্বা মেয়েকে খুন করার অভিযোগ উঠেছে বাবার বিরুদ্ধে।রোববার ঘাটকোপা এলাকা থেকে ওই মেয়েটির রক্তাক্ত মরদেহ উদ্ধার করে ময়নাতদন্তে পাঠানো হয়েছে। মেয়েটির বাবাকে গ্রেফতার করা হয়েছে। মুম্বাই পুলিশ জানিয়েছে, বাবার ইচ্ছার বিরুদ্ধে বিয়ে করেছিলেন মীনাক্ষি।বাবার পছন্দের দুই পাত্রকে প্রত্যাখ্যান করে গত ফ্রেব্রুয়ারিতে দীর্ঘদিনের প্রেমিক ব্রিজেশ চৌরাশিয়ার সঙ্গে পালিয়ে গিয়ে মধ্যপ্রদেশের সাতনায় বিয়ে করেন মীনাক্ষি। তখন থেকেই বাবার সঙ্গে মীনাক্ষির সম্পর্ক তিক্ত হতে শুরু করে।শনিবার বিকেলে মীনাক্ষিকে ফোন করে তার বাবা দেখা করতে বলেন। নতুন জামাকাপড় কিনতে সে কিছু টাকা দিতে চায় বলে মেয়েকে জানান। মীনাক্ষি বাবার সঙ্গে দেখা করতে গেলে তাকে টাকা দিতে গিয়ে ইচ্ছে করে তা মাটিয়ে ফেলে দেয় রাজকুমার (৫৫)। মেয়েকে সেই টাকা তুলতে বলেন তিনি। মীনাক্ষি যখন মাটিতে ঝুঁকে টাকা তুলতে যান তখনই ধারালো অস্ত্র দিয়ে রাজকুমার তার গলায় কোপাতে শুরু করেন বলে অভিযোগ উঠেছে।মেয়েকে খুন করেই পালিয়ে যান রাজকুমার। তবে পুলিশ মোবাইলের লোকেশন ট্র্যাক করে তাকে ধরতে সক্ষম হয়েছে। পুলিশের জেরায় সে নিজের অপরাধ স্বীকার করে নিয়েছে।টিটিএন/জেআইএম</body>
</article>
