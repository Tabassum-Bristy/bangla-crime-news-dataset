<article>
  <headline>
গেন্ডারিয়ায় ছুরিকাঘাতে যুবক নিহত, আহত ২
</headline>
  <url>https://www.jagonews24.com/national/news/511855</url>
  <published_at>
</published_at>
  <category>খুন</category>
  <body>রাজধানীর গেন্ডারিয়ায় ছুরিকাঘাতে শাওন (১৮) নামে এক যুবক নিহত ও অপর দুইজন আহত হয়েছেন। ঘটনার পর নিহতের মরদেহ ঢাকা মেডিকেল কলেজ (ঢামেক) হাসপাতাল মর্গে পাঠিয়েছে পুলিশ।শনিবার রাতের ওই ঘটনায় আজ (রোববার) সকাল সাড়ে ৬টার দিকে চিকিৎসাধীন অবস্থায় মহাখালী বক্ষব্যাধি হাসপাতাল শাওনের মৃত্যু হয়।পুলিশ জানিয়েছে, নিহত শাওন শ্যামপুর এলাকার বাসিন্দা হারুন অর রশিদের ছেলে। তিনি ২০১৭ সালে উচ্চ মাধ্যমিক পাস করেন।গেন্ডারিয়া থানার ভারপ্রাপ্ত কর্মকর্তা (ওসি-তদন্ত) শেখ আমিরুল ইসলাম জানান, গতকাল রাত ১১টার দিকে গেন্ডারিয়া এলাকায় একটি স্কুলের পাশে মারামারির ঘটনা ঘটে। এতে শাওন নামে দুইজন ও দুদু মিয়া নামে অপর একজন ছুরিকাঘাতে আহত হন।পরে এক শাওন ও দুদু মিয়াকে ঢাকা মেডিকেল হাসপাতালে ভর্তি করা হলেও আরেক শাওনকে মহাখালীর বক্ষব্যাধি হাসপাতালে নিয়ে যান তার পরিচিতরা। সেখানে চিকিৎসাধীন অবস্থায় আজ সকালে শাওন মারা যান।ওসি আরও জানান, মূল ঘটনাটি আজ সকালে জানতে পারে পুলিশ। মরদেহ ঢাকা মেডিকেল কলেজ হাসপাতালে পাঠানো হয়েছে। সেখানে মরদেহের ময়নাতদন্ত করা হবে। মামলার প্রস্তুতি চলছে।জেইউ/বিএ/জেআইএম</body>
</article>
