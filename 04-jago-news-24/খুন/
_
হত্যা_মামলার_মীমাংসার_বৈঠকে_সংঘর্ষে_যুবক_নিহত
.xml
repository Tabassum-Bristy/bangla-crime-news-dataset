<article>
  <headline>
হত্যা মামলার মীমাংসার বৈঠকে সংঘর্ষে যুবক নিহত
</headline>
  <url>https://www.jagonews24.com/country/news/405079</url>
  <published_at>
</published_at>
  <category>খুন</category>
  <body>শেরপুরে হত্যা মামলার মীমাংসার বৈঠকে দুই পক্ষের মধ্য সংঘর্ষে মিস্টার মিয়া (৩২) নামে বিবাদী পক্ষের এক যুবক নিহত হয়েছেন। সদর উপজেলার চরপক্ষীমারি ইউনিয়নের টাকিমারী গ্রামে শুক্রবার সন্ধ্যায় এ ঘটনা ঘটে। শনিবার সকালে নিহতের মরদেহ উদ্ধার করে পুলিশ।নিহত মিস্টার মিয়া ওই গ্রামের মৃত শিখু মিয়ার ছেলে।এ ঘটনায় ১২ জনের নাম উল্লেখ করে অজ্ঞাতনামা আরও ১২/১৩ জনকে আসামি করে নিহতের মা বাদী হয়ে সদর থানায় একটি হত্যা মামলা দায়ের করেছেন। তবে পুলিশ কাউকে গ্রেফতার করতে পারেনি। সদর থানা পুলিশের ভারপ্রাপ্ত কর্মকর্তা (ওসি) মো. নজরুল ইসলাম জানান, প্রায় ৮ বছর আগে সংঘটিত টাকিমারী গ্রামের কুদ্দুস হত্যা মামলার বাদী ও বিবাদী পক্ষ শুক্রবার সন্ধ্যায় এক মীমাংসা বৈঠকে বসে। বৈঠকের একপর্যায়ে উভয়পক্ষ বাদানুবাদে জড়িয়ে পড়ে। এ সময় বাদী পক্ষের লোকজন ক্ষিপ্ত হয়ে মিস্টারের মাথায় লাঠি দিয়ে আঘাত করলে তিনি গুরুতর আহত হন। পরে স্থানীয়রা মিস্টারকে উদ্ধার করে ময়মনসিংহ মেডিকেল কলেজ হাসপাতালে নেয়ার পথে তার মৃত্যু হয়। এ ঘটনায় নিহতের মা হরবলা বেগম বাদী হয়ে হত্যা মামলা দায়ের করেছেন।হাকিম বাবুল/আরএআর/জেআইএম</body>
</article>
