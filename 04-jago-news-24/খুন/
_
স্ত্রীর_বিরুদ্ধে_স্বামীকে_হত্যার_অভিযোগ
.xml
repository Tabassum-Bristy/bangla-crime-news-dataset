<article>
  <headline>
স্ত্রীর বিরুদ্ধে স্বামীকে হত্যার অভিযোগ
</headline>
  <url>https://www.jagonews24.com/country/news/358837</url>
  <published_at>
</published_at>
  <category>খুন</category>
  <body>সাতক্ষীরা সদর উপজেলার হাড়দ্দহ এলাকায় স্ত্রীর বিরুদ্ধে স্বামীকে শ্বাসরোধ করে হত্যার অভিযোগ উঠেছে। মঙ্গলবার রাতের কোনো এক সময় এ ঘটনা ঘটে।নিহত আব্দুল হাকিম (৬০) হাড়দ্দহ গ্রামের মৃত সুজাউদ্দীন গাজীর ছেলে। স্থানীয়রা জানায়, হাড়দ্দহা গ্রামের আব্দুল হাকিম তার চতুর্থ স্ত্রী আনোয়ারা খাতুনকে (২৮) নিয়ে বসবাস করতেন। তবে বিয়ের আগে প্রতিশ্রুত জমি লিখে না দেয়াকে কেন্দ্র করে সম্প্রতি স্বামী-স্ত্রীর দ্বন্দ্ব চরমে ওঠে। মঙ্গলবার বিকেলে আনোয়ারা খাতুনের আগের পক্ষের ছেলে রোমান (১০) ও বোন রোকেয়া খাতুন তাদের বাড়িতে আসে।রাতের কোনো এক সময়ে তারা তিনজনে মিলে আব্দুল হাকিমকে হত্যা করে আত্মহত্যা বলে চালিয়ে দিতে ফ্যানের সঙ্গে ঝুঁলিয়ে দেয়। সকালে রোমান ও রোকেয়া খাতুন পালিয়ে গেলেও স্থানীয়রা আনোয়ারা খাতুনকে আটকে রেখে পুলিশে খবর দেয়।সাতক্ষীরা সদর থানার ভারপ্রাপ্ত কর্মকর্তা (ওসি) মারুফ আহম্মদ জাগো নিউজকে জানান, খবর পেয়ে ঘটনাস্থলে পুলিশ পাঠানো হয়েছে। বিস্তারিত ঘটনাস্থল থেকে পুলিশ ফিরলে জানা যাবে।আকরামুল ইসলাম/এফএ/আরআইপি</body>
</article>
