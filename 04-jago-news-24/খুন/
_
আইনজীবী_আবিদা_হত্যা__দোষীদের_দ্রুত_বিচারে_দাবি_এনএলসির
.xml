<article>
  <headline>
আইনজীবী আবিদা হত্যা : দোষীদের দ্রুত বিচারে দাবি এনএলসির
</headline>
  <url>https://www.jagonews24.com/law-courts/news/503529</url>
  <published_at>
</published_at>
  <category>খুন</category>
  <body>মৌলভীবাজার জেলা আইনজীবী সমিতির সদস্য আবিদা সুলতানা খুনের ঘটনায় তীব্র নিন্দা, ক্ষোভ, গভীর শোক, হতাশা ও দুঃখ প্রকাশ করেছে দেশের সর্বোচ্চ আদালতের আইনজীবীদের সংগঠন ন্যাশনাল ল’ইয়ার্স কাউন্সিল (এনএলসি)। একই সাথে এই ঘটনার প্রকৃত রহস্য উদঘাটন করে দোষীদের দ্রুত বিচারের দাবি জানান সংগঠনটির চেয়ারম্যান অ্যাডভোকেট এসএম জুলফিকার আলী জুনু।বুধবার (২৯ মে) গণমাধ্যমে পাঠানো এক বিবৃতিতে এসব কথা বলা হয়। বিবৃবিতে এনএলসি চেয়ারম্যান বলেন, মৌলভীবাজার জেলা আইনজীবী সমিতির সদস্য আবিদা সুলতানা দুর্বৃত্তদের হামলায় নিহত হন। কিন্তু কী কারণে তাকে হত্যা করা হয়েছে সে নেপথ্যের ঘটনা এখন স্পষ্ট হয়নি।ঘটনার পর ওই আইনজীবীর বাবার বাড়ির ভাড়াটিয়া মামলার প্রধান আসামি স্থানীয় মসজিদের ইমাম তানভীর আলম পলাতক ছিলেন। গোপন সূত্রে খবর পেয়ে পুলিশ শ্রীমঙ্গল উপজেলার বরুনা এলাকা থেকে তাকে গ্রেফতার করে। আইন-শৃঙ্ক্ষলা বাহিনী কর্তৃক আসামি তানভীর আলমকে গ্রেফতার করার জন্য প্রসাশনকে ধন্যবাদ জানাচ্ছি।প্রধান আসামি তানভীর আলমের ১০ দিন ও তানভীরের স্ত্রী হালিমা সাদিয়া, ভাই আফসার আলম ও মা নেহার বেগমের ৮ দিনের রিমান্ড মঞ্জুর করায় বিজ্ঞ আদালতের প্রতি কৃতজ্ঞতা জানাচ্ছি।জুলফিকার আলী আরও বলেন, আইনজীবী আবিদা সুলতানা হত্যায় বিভিন্ন কর্মসূচি পালন করার জন্য মৌলভীবাজার আইনজীবী সমিতির বিজ্ঞ আইনজীবীদের প্রতি ধন্যবাদ ও কৃতজ্ঞতা প্রকাশ করছি। এই হত্যাকাণ্ডের বিরুদ্ধে সোচ্চার হওয়ার জন্য সারাদেশের আইনজীবীদের প্রতি এনএলসির পক্ষ থেকে আহ্বান জানাচ্ছি।এফএইচ/আরএস/এমকেএইচ</body>
</article>
