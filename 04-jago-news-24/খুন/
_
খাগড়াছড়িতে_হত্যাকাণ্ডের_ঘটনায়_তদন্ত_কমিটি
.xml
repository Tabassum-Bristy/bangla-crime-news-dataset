<article>
  <headline>
খাগড়াছড়িতে হত্যাকাণ্ডের ঘটনায় তদন্ত কমিটি
</headline>
  <url>https://www.jagonews24.com/country/news/446460</url>
  <published_at>
</published_at>
  <category>খুন</category>
  <body>খাগড়াছড়ির স্বনির্ভর এলাকায় সংগঠিত হত্যাকাণ্ডের ঘটনায় পাঁচ সদস্যের তদন্ত কমিটি গঠন করা হয়েছে। হত্যাকাণ্ডের পর শনিবার রাতে খাগড়াছড়ির জেলা ম্যাজিস্ট্রেট ও জেলা প্রশাসক মো. শহিদুল ইসলাম এই কমিটি গঠন করেন।খাগড়াছড়ির অতিরিক্ত জেলা ম্যাজিস্ট্রেট মো. আবু ইউছুফকে আহ্বায়ক ও খাগড়াছড়ি সদর উপজেলা নির্বাহী অফিসার সৈয়দ শামছুল তাবরীজকে সদস্য সচিব করা হয়। কমিটির অন্য সদস্যরা হলেন- খাগড়াছড়ি সহকারী পুলিশ সুপার আব্দুল আওয়াল, খাগড়াছড়ি সদর হাসপাতালের আবাসিক মেডিকেল অফিসার (আরএমও) ডা. নয়নময় ত্রিপুরা এবং খাগড়াছড়ি ফায়ার সার্ভিস ও সিভিল ডিফেন্সের উপ-সহকারী পরিচালক মো. জসিম উদ্দিন মজুমদার।খাগড়াছড়ি জেলা ম্যাজিস্ট্রেট ও জেলা প্রশাসক মো. শহিদুল ইসলাম এ কমিটিকে ৭ কার্যদিবসের মধ্যে তদন্ত প্রতিবেদন জমা দেয়ার নির্দেশ দেন।প্রসঙ্গত, শনিবার (১৮ আগস্ট) সকাল পৌনে ৯টার দিকে খাগড়াছড়ি জেলা সদরের স্বনির্ভর এলাকায় প্রতিপক্ষের গুলিতে ইউনাইটেড পিপলস ডেমোক্রেটিক ফ্রন্ট-ইউপিডিএফ'র অঙ্গসংগঠনের নেতাকর্মীসহ ছয়জন নিহত হন।মুজিবুর রহমান ভূইয়া/জেএইচ</body>
</article>
