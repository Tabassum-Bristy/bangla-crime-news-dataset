<article>
  <headline>
নোয়াখালীতে ভাতিজার হাতে চাচা খুন
</headline>
  <url>https://www.jagonews24.com/country/news/474290</url>
  <published_at>
</published_at>
  <category>খুন</category>
  <body>জমি সংক্রান্ত বিরোধের জের ধরে নোয়াখালীর সুবর্ণচরে ভাতিজার হাতে দুলাল (৫০) নামে এক ব্যক্তি খুন হয়েছেন। বুধবার সকালে উপজেলার চরজব্বর ইউনিয়নের পানাউল্যা গ্রামে এ ঘটনা ঘটে।নিহত দুলাল ওই ইউনিয়নের চর পানাউল্যা গ্রামের মৃত মোজাম্বর আলীর ছেলে।স্থানীয়দের বরাত দিয়ে চরজব্বর থানা পুলিশের ভারপ্রাপ্ত কর্মকর্তা (ওসি) নিজাম উদ্দিন জানান, সকালে বড় ভাই মহিন উদ্দিনের সঙ্গে জায়গা-জমির ভাগ নিয়ে দুলালের কথা কাটাকাটি হয়। এ সময় মহিনের ছেলে আরিফ চাচা দুলালের মাথায় লাঠি দিয়ে আঘাত করলে গুরুতর আহত হন তিনি। পরে তাকে উদ্ধার করে জেলা শহর মাইজদীর একটি হাসপাতালে ভর্তি করা হলে দুপুরে চিকিৎসাধীন অবস্থায় তার মৃত্যু হয়।মিজানুর রহমান/আরএআর/এমএস</body>
</article>
