<article>
  <headline>
গাছ কাটাকে কেন্দ্র করে ভাইয়ের হাতে ভাই খুন
</headline>
  <url>https://www.jagonews24.com/country/news/419613</url>
  <published_at>
</published_at>
  <category>খুন</category>
  <body>নরসিংদীর দগরিয়ায় গাছ কাটাকে কেন্দ্র করে ফুফাতো ভাইয়ের বটির কোপে রাসেল মিয়া (২৯) নামে এক যুবক নিহত হয়েছেন।বৃহস্পতিবার দুপুরে সদর উপজেলার দগরিয়া গ্রামে এ ঘটনা ঘটে। নিহত রাসেল মিয়া দগরিয়া গ্রামের মৃত বেনু মিয়ার ছেলে।পুলিশ ও স্থানীয়রা জানায়, দীর্ঘদিন জমি সংক্রান্ত বিরোধের জের দরে দগরিয়া গ্রামের রাসেল মিয়ার সঙ্গে তার ফুফাতো ভাই জাবেদ মিয়ার দ্বন্দ্ব চলছিল। বৃহস্পতিবার দুপুরে রাসেল তার জমিতে গাছ কাটতে যায়। এই খবর জাবেদের কাছে পৌঁছলে ক্ষিপ্ত হয়ে বটি দিয়ে রাসেলকে কুপিয়ে আহত করে। আশপাশের লোকজন তাকে উদ্ধার করে নরসিংদী জেলা হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।সদর থানা পুলিশের ভারপ্রাপ্ত কর্মকর্তা (অপারেশন) মোজাফফর হোসেন বলেন, জমির সীমানা নিয়ে ফুফাতো ভাইয়ের সঙ্গে দ্বন্দ্বের জেরেই রাসেল খুন হয়। পুলিশি অভিযান চলছে। অভিযুক্তকে দ্রুত গ্রেফতার করা হবে।সঞ্জিত সাহা/এএম/জেআইএম</body>
</article>
