<article>
  <headline>
ছোট ভাইয়ের ছুরির আঘাতে বড় ভাই খুন
</headline>
  <url>https://www.jagonews24.com/country/news/453728</url>
  <published_at>
</published_at>
  <category>খুন</category>
  <body>নারায়ণগঞ্জের বন্দর উপজেলায় ছোট ভাইয়ের ছুরির আঘাতে বড় ভাই জহিরুল ইসলাম খুন হয়েছেন। ঘটনার পর থেকে পরিবারের লোকজন পলাতক রয়েছেন। বৃহস্পতিবার বিকেলে উপজেলার ধামগড় ইউনিয়নে এ ঘটনা ঘটে। ধামগড় পুলিশ ফাঁড়ির ইনচার্জ ইন্সপেক্টর কুতুবুল আলম জানান, বিকেলে পানির কল বন্ধ করা নিয়ে কথা কাটাকাটি হয় জহিরুল ইসলাম ও তার বাবা নাজিরের। একপর্যায়ে বাবা তার ছোট ছেলে হালিমকে ডাক দেয়। এ নিয়ে হালিমের সঙ্গেও কথা কাটাকাটি হয়। একপর্যায়ে হালিম ঘর থেকে ছুরি এনে বড় ভাইয়ের বুকে বসিয়ে দেয়। তাকে রক্তাক্ত অবস্থায় উদ্ধার করে ঢাকা মেডিকেল কলেজ হাসপাতালে নেয়া হলে চিকিৎসক মৃত ঘোষণা করেন।শাহাদাত/এএম/পিআর</body>
</article>
