<article>
  <headline>
জামালপুরে ছাত্রলীগ নেতাকে হত্যা, ইউপি সদস্য আটক
</headline>
  <url>https://www.jagonews24.com/country/news/430999</url>
  <published_at>
</published_at>
  <category>খুন</category>
  <body>জামালপুরের সরিষাবাড়ি উপজেলায় জমিতে বালি রাখাকে কেন্দ্র করে বিতণ্ডার জেরে প্রতিপক্ষের হামলায় এক ছাত্রলীগ নেতা নিহত হয়েছেন। আহত হয়েছেন অন্তত ১০ জন। আহতদের টাঙ্গাইল, ভুয়াপুর ও সরিষাবাড়ি উপজেলা স্বাস্থ্য কমপ্লেক্সে ভর্তি করা হয়েছে।বৃহস্পতিবার বিকেলে উপজেলার পিংনা ইউনিয়নের নরপাড়া গ্রামে এই ঘটনা ঘটে। এ ঘটনায় স্থানীয় ইউপি সদস্য হারুনুর রশিদকে আটক করা হয়েছে।নিহত জাহিদুল ইসলাম পিংনা ইউনিয়ন ছাত্রলীগের সদস্য। তিনি পিংনা ইউনিয়নের ৭ নম্বর ওয়ার্ড আওয়ামী লীগের সভাপতি নুরুল ইসলামের ছেলে।স্থানীয়রা জানায়, নরপাড়া গ্রামের তোফাজ্জল হোসেন যমুনা নদীতে ড্রেজার মেশিন বসিয়ে বালি উত্তোলন করেন। সেই বালি রাখতে স্থানীয় শামীম নামে এক ব্যক্তির জমি ভাড়া নিয়েছেন তিনি। শামীমের জমির পাশেই পিংনা ইউনিয়নের ৭ নম্বর ওয়ার্ড আওয়ামী লীগের সভাপতি নুরুল ইসলামের জমি।ফসলি জমিতে গেলে তার প্রতিবাদ করাকে কেন্দ্র করে তোফাজ্জলের নেতৃত্বে তার লোকজন দা, লাঠি, ফালা নিয়ে নিয়ে নুরুল ইসলামের পরিবারের উপর হামলা চালায়। এতে নুরুল, ছেলে জাহিদুল, স্ত্রী জরিনা বেগমসহ ১১ জন আহত হয় বলে জানান তারা। পরে ভুয়াপুর উপজেলা স্বাস্থ্য কমপ্লেক্সে চিকিৎসাধীন অবস্থায় জাহিদুলের মৃত্যু হয়।তারাকান্দি পুলিশ তদন্ত কেন্দ্রের ইনচার্জ পরিদর্শক জোয়াহেরুল ইসলাম জানান, হত্যাকাণ্ডে ইউপি সদস্য হারুনুর রশিদকে আটক করা হয়েছে। এ ঘটনায় জড়িতদের গ্রেফতারের চেষ্টা চলছে।এফএ/পিআর</body>
</article>
