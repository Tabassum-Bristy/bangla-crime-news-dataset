<article>
  <headline>
সহিংসতা অবশ্যই বন্ধ করতে হবে : সু চিকে ব্রিটেন
</headline>
  <url>https://www.jagonews24.com/international/news/347710</url>
  <published_at>
</published_at>
  <category>খুন</category>
  <body>মিয়ানমারের রাখাইন রাজ্যে সেনাবাহিনীর সহিংসতা বন্ধ করার জন্য দেশটির ডি ফ্যাক্টো নেত্রী অং সান সু চির প্রতি আহ্বান জানিয়েছে ব্রিটেন। দেশটির পররাষ্ট্রমন্ত্রী মার্ক ফিল্ড বলেন, রাখাইনের সহিংসতা অবশ্যই বন্ধ করতে হবে এবং সেখানে মানবিক সহায়তা প্রবেশের অনুমতি দিতে হবে। খবর বিবিসি।রোহিঙ্গা সংকটকে কেন্দ্র করে ডি ফ্যাক্টো নেত্রী কঠিন পরিস্থিতিতে রয়েছেন বলেও উল্লেখ করেছেন ফিল্ড। মিয়ানমারের চলমান গণতন্ত্রে অং সান সু চিকেই একমাত্র ভরসা মনে করা হয়েছিল।কিন্তু রোহিঙ্গা ইস্যুতে নীরব ভূমিকা পালন এবং বারবার সেনাবাহিনীর পক্ষ নিয়ে কথা বলায় বিশ্বে তীব্র সমালোচনার শিকার হয়েছেন সু চি।রাখাইন রাজ্যে রোহিঙ্গাদের ওপর সেনাবাহিনীর নির্মম নির্যাতনকে শুদ্ধি অভিযান বলে বিতর্কিত হয়েছেন শান্তিতে নোবেল পাওয়া এই নেত্রী। তিনি বলেছেন, ওই রাজ্যে সন্ত্রাসীদের বিরুদ্ধে লড়াই করছে সেনাবাহিনী।সেনাবাহিনীর অত্যাচার, নির্যাতন, হত্যা, গণধর্ষণ থেকে বাঁচতে দেশটি থেকে পালিয়ে বাংলাদেশে আশ্রয় নিয়েছে ৪ লাখ ৮০ হাজারের বেশি রোহিঙ্গা।গত সপ্তাহে জাতির উদ্দেশে দেয়া এক টেলিভিশন ভাষণে মানবাধিকার লঙ্ঘনের নিন্দা জানালেও রাখাইনে জাতিগত নিধনে সেনাবাহিনীর অভিযান নিয়ে কোনো ধরনের মন্তব্য করেননি সু চি।টিটিএন/আইআই</body>
</article>
