<article>
  <headline>
আম পাড়া নিয়ে যুবককে পিটিয়ে হত্যা
</headline>
  <url>https://www.jagonews24.com/country/news/503676</url>
  <published_at>
</published_at>
  <category>খুন</category>
  <body>নারায়ণগঞ্জের সোনারগাঁ উপজেলায় আম পাড়ায় বাধা দেয়ায় রতন মিয়া (৩৫) নামে এক যুবককে পিটিয়ে হত্যা করেছে প্রতিপক্ষের লোকজন।বুধবার উপজেলার মোগরাপাড়া ইউনিয়নের বাবরকপুর গ্রামে এ ঘটনা ঘটে। এ ঘটনায় পুলিশ আক্তার বানু (৫০) নামে এক নারীকে আটক করেছে।সোনারগাঁ থানার এসআই আব্দুল আজিজ মিয়া জানান, উপজেলার মোগরাপাড়া ইউনিয়নের বাবরকপুর গ্রামের মোতালিবের ছেলে রতনের সঙ্গে একই গ্রামের আব্দুল হাকিমের ছেলে আরিফ ও প্রান্তের দীর্ঘদিন ধরে জমি সংক্রান্ত বিরোধ চলে আসছিল। বুধবার রতনের বাড়ি থেকে আরিফ, প্রান্ত ও আক্তর বানু জোরপূর্বক গাছের আম পাড়তে যায়। এ সময় রতন মিয়া তাদেরকে আম পাড়তে বাধা দেয়। এতে ক্ষিপ্ত হয়ে দেশীয় অস্ত্র নিয়ে রতনের উপর হামলা চালায়। রতনের চিৎকারে আশপাশের লোকজন ছুটে এসে তাকে ঢাকা মেডিকেল কলেজ হাসপাতালে নিয়ে গেলে সেখানেই তার মৃত্যু হয়।খবর পেয়ে সোনারগাঁ থানা পুলিশ ঘটনাস্থলে গিয়ে আক্তার বানু নামের এক নারীকে আটক করে। ঘটনার পর থেকে আরিফ ও প্রান্ত পলাতক রয়েছে।সোনারগাঁ থানার ওসি মনিরুজ্জামান ঘটনার সত্যতা স্বীকার করে বলেন, একজনকে আটক করা হয়েছে। বাকিদেরকে গ্রেফতারে অভিযান চলছে।শাহাদাত হোসেন/এফএ/জেআইএম</body>
</article>
