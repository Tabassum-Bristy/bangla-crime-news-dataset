<article>
  <headline>
ফরহাদ খুনে জড়িত ৫ ভাড়াটে কিলার গ্রেফতার
</headline>
  <url>https://www.jagonews24.com/national/news/439501</url>
  <published_at>
</published_at>
  <category>খুন</category>
  <body>রাজধানীর বাড্ডা এলাকার আওয়ামী লীগ নেতা ফরহাদ হোসেন খুনে জড়িত পাঁচ ভাড়াটে কিলারকে গ্রেফতার করেছে ঢাকা মহানগর গোয়েন্দা পুলিশ।শুক্রবার (১৩ জুলাই) দিবাগত রাতে রাজধানীর মিরপুর ও গুলশান এলাকা থেকে তাদের আটক গ্রেফতার হয়। এ সময় তাদের কাছ থেকে ৪টি পিস্তল, ৪টি ম্যাগাজিন ও ১২ রাউন্ড গুলি উদ্ধার করেছে ডিবি উত্তরের টিম।গোয়েন্দা পুলিশের (উত্তর) উপ-কমিশনার মশিউর রহমান জানান, আজ শনিবার বেলা সাড়ে ১১টায় ডিএমপি মিডিয়া সেন্টারে সংবাদ সম্মেলনে এ ব্যাপারে বিস্তারিত জানানো হবে।উল্লেখ্য, গত ১৫ জুন দুপুরে রাজধানীর উত্তর বাড্ডার আলীর মোড় এলাকার পূর্বাঞ্চল ১ নম্বর লেন সংলগ্ন বায়তুস সালাম জামে মসজিদে জুমার নামাজ পড়েন বাড্ডা ইউনিয়ন আওয়ামী লীগের সাধারণ সম্পাদক ফরহাদ হোসেন। নামাজ শেষে বেরিয়ে আসার পরই দুইজন দুর্বৃত্ত তাকে প্রকাশ্যে গুলি করে পালিয়ে যায়।পরে স্থানীয় মুসুল্লিদের সহযোগিতায় তাকে রাজধানীর ইউনাইটেড হাসপাতালে নেয়া হলে সেখানে কর্তব্যরত চিকিৎসক তাকে মৃত ঘোষণা করেন।জেইউ/এসআর/এমএস</body>
</article>
