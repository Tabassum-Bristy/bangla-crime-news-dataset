<article>
  <headline>
ময়মনসিংহে যুবলীগ নেতা হত্যায় দুই আসামির স্বীকারোক্তি
</headline>
  <url>https://www.jagonews24.com/country/news/500464</url>
  <published_at>
</published_at>
  <category>খুন</category>
  <body>ময়মনসিংহে যুবলীগ নেতা রেজাউল করিম রাসেল হত্যা মামলার দুই আসামিকে গ্রেফতার করেছে জেলা গোয়ন্দা (ডিবি) পুলিশ। গ্রেফতাররা হলেন- মোবারক হোসেন (২৫) ও আজিজুর রহমান (৩৩)। বুধবার রাতে তারা আদালতে স্বীকারোক্তিমুলক জবানবন্দী দিয়েছেন।সোমবার (১৩ মে) রাতে নিহত রেজাউল করিমের পিতা জালাল উদ্দিন ওরফে জালাল ডিলার বাদী হয়ে মহানগর ছাত্রলীগের সাবেক সভাপতি আব্দুল্লাহ আল মামুন আরিফকে প্রধান আসামি করে ১২ জনের নামে কোতোয়ালী মডেল থানায় একটি হত্যা মামলা করেন।জেলা গোয়েন্দা পুলিশের ওসি শাহ কামাল আকন্দ বলেন, রেজাউল করিম রাসেল হত্যা মামলার দুই আসামিকে গ্রেফতার করা হয়েছে। বুধবার রাতে চীফ জুডিশিয়াল ম্যাজিস্ট্রেট আদালতের বিচারক আব্দুল হাইয়ের কাছে স্বীকারোক্তিমুলক জবানবন্দী দিয়েছে তারা।উল্লেখ্য, গত সোমবার রাতে জেলা যুবলীগ নেতা রেজাউল করিম রাসেলকে দুর্বৃত্তরা কুপিয়ে হত্যা করে।রকিবুল হাসান রুবেল/এমএসএইচ/জেআইএম</body>
</article>
