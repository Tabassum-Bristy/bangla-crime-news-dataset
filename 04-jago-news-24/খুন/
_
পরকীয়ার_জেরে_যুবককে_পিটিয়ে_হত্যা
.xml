<article>
  <headline>
পরকীয়ার জেরে যুবককে পিটিয়ে হত্যা
</headline>
  <url>https://www.jagonews24.com/country/news/449849</url>
  <published_at>
</published_at>
  <category>খুন</category>
  <body>গাজীপুর সিটি কর্পোরেশনের পূবাইলের মাঝুখান এলাকায় তারা মিয়া (৩০) নামে এক যুবককে পিটিয়ে হত্যা করা হয়েছে। এঘটনায় জড়িত সন্দেহে তিনজনকে আটক করেছে পুলিশ। নিহত তারা মিয়ার বাড়ি টাঙ্গাইলে। তিনি মাঝুখান এলাকা ভাড়া থেকে রাজমিস্ত্রীর সহকারীর কাজ করতেন।স্থানীয়দের বরাত দিয়ে জয়দেবপুর থানার পূবাইল পুলিশ ফাঁড়ির উপপরিদর্শক (এসআই) সফিকুল ইসলাম জানান, তারা মিয়া আকলিমাদের বাড়িতে ভাড়া থাকতেন। প্রায় চার বছর আগে আকলিমার স্বামী মারা যান। আকলিমার সঙ্গে তারা মিয়ার অনৈতিক সম্পর্ক আছে বলে এলাকায় প্রচার হয়েছে। এ নিয়ে গ্রাম্য শালিসে গত চার মাস আগে তারা মিয়া ভাড়া বাসাটি ছেড়ে দেন। এর জের ধরে রোববার সকালে আকলিমার স্বজনরা তারা মিয়াকে ধরে নিয়ে বেদম মারধর করে। একপর্যায়ে তার মৃত্যু হয়।তিনি আরও জানান, প্রাথমিকভাবে ধারণা করা হচ্ছে পরকীয়ার জেরে এ হত্যাকাণ্ডের ঘটনা ঘটেছে। এ ঘটনায় জড়িত সন্দেহে আকলিমাসহ তিনজনকে আটক করা হয়েছে। ময়নাতদন্তের জন্য মরদেহ গাজীপুর শহীদ তাজউদ্দীন আহমদ মেডিকেল কলেজ হাসপাতালের মর্গে পাঠানো হয়েছে। ঘটনাটি তদন্ত করে দেখা হচ্ছে।মো. আমিনুল ইসলাম/আরএ/এমএস</body>
</article>
