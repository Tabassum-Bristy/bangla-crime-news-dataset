<article>
  <headline>
প্রতিপক্ষের হামলায় এক ভাই নিহত, আহত আরও দু'ভাই
</headline>
  <url>https://www.jagonews24.com/country/news/419901</url>
  <published_at>
</published_at>
  <category>খুন</category>
  <body>আধিপত্য বিস্তারের জের ধরে শনিবার মাগুরার শ্রীপুর উপজেলার কাজলী মর্তুজাপুর গ্রামে প্রতিপক্ষের হামলায় আনিসুর রহমান নামে এক যুবক নিহত ও দুইজন আহত হয়েছেন।পুলিশ ও স্থানীয়রা জানান, গ্রামীণ আধিপত্য বিস্তার নিয়ে ওই এলাকার নুরুল মোল্যা ও পবন হোসেনের মধ্যে দীর্ঘদিন ধরে দ্বন্দ্ব চলে আসছে। প্রতিপক্ষরা শনিবার সকালে আনিসুর রহমান ও তার দুই ভায়ের উপর দেশীয় অস্ত্র নিয়ে হামলা করে। গুরুতর জখম অবস্থায় আহতদের মাগুরা সদর হাসপাতালে আনা হলে কর্তব্যরত চিকিৎসক আনিসুর রহমানকে মৃত ঘোষণা করেন। আহত অপর দু’জনের অবস্থা আশঙ্কাজনক বলে জানায় হাসপাতাল কর্তৃপক্ষ।এ ঘটনায় এলাকায় উত্তেজনা বিরাজ করছে। পুলিশ টহল জোরদার করা হয়েছে।আরাফাত হোসেন/এফএ/এমএস</body>
</article>
