<article>
  <headline>
হোলি উৎসবে কলেজছাত্র খুন : গ্রেফতার ৫
</headline>
  <url>https://www.jagonews24.com/national/news/413475</url>
  <published_at>
</published_at>
  <category>খুন</category>
  <body>রাজধানীর শাখাঁরীবাজারে হোলি উৎসবে কলেজছাত্র রওনক হোসেন (১৭) খুনের নেপথ্যের কারণ উদঘাটনসহ জড়িত ৫ জনকে গ্রেফতার করেছে পুলিশ।সোমবার রাতে তাদের রাজধানী থেকে গ্রেফতার করা হয়। সে সময় হত্যাকাণ্ডে ব্যবহৃত ছুরিও উদ্ধার করা হয়েছে বলে দাবি করেছে পুলিশ।বিষয়টি নিশ্চিত করে ঢাকা মহানগর পুলিশের (ডিএমপি) মিডিয়া অ্যান্ড পাবলিক রিলেশন্স বিভাগের উপ-কমিশনার মাসুদুর রহমান জানান, মঙ্গলবার বেলা ১১টায় ডিএমপি মিডিয়া সেন্টারে সংবাদ সম্মেলনে এ ব্যাপারে বিস্তারিত জানানো হবে।উল্লেখ্য, গত ১ মার্চ দুপুর ১২টার দিকে পুরান ঢাকার শাঁখারিবাজার এলাকায় হোলি উৎসবে ভিড়ের মধ্যেই দুর্বৃত্তরা কলেজছাত্র রওনক হোসেনকে (১৭) ডেকে নিয়ে পিটিয়ে ও ছুরিকাঘাতে গুরুতর আহতাবস্থায় ফেলে রেখে যায়।পরে তাকে উদ্ধার করে ঢাকা মেডিক্যাল কলেজ (ঢামেক) হাসপাতালে ভর্তি করার পর দুপুর সোয়া ১টার দিকে তার মৃত্যু হয়। রওনক আজিমপুর নিউ পল্টন লাইন স্কুল অ্যান্ড কলেজের উচ্চমাধ্যমিক দ্বিতীয় বর্ষের শিক্ষার্থী ছিল। তার বাবার নাম শহীদ মিয়া। বাড়ি কামরাঙ্গীরচরে।জেইউ/এমএমজেড/জেআইএম</body>
</article>
