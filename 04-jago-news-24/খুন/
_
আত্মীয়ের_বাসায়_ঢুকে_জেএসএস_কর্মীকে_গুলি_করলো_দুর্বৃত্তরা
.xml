<article>
  <headline>
আত্মীয়ের বাসায় ঢুকে জেএসএস কর্মীকে গুলি করলো দুর্বৃত্তরা
</headline>
  <url>https://www.jagonews24.com/country/news/462140</url>
  <published_at>
</published_at>
  <category>খুন</category>
  <body>রাঙ্গামাটির লংগদু উপজেলায় দুর্বৃত্তের গুলিতে পার্বত্য চট্টগ্রাম জনসংহতি সমিতির (এমএন লারমা) সদস্য বাজা চাকমা (৩৭) নিহত হয়েছেন। বৃহস্পতিবার রাত ১টার দিকে সদর ইউনিয়নের বড়াদম বান্ধবতলা এলাকায় নিহতের চাচাতো ভাইয়ের বাড়িতে ঢুকে সন্ত্রাসীরা তাকে হত্যা করে পালিয়ে যায়। নিহত বাজা চাকমা উপজেলার দেজরপাড়া এলাকার সুলেন্দ চাকমার ছেলে।নিহতের চাচাতো ভাই সুচিত্র কার্বারি জানান, বৃহস্পতিবার রাত ১টার দিকে একটি সশস্ত্র গ্রুপের ১০-১৫ জন সদস্য ঘরে ঢুকে বাজা চাকমাকে তিন-চারটা গুলি করে ঘটনাস্থল থেকে পালিয়ে যায়। তবে হত্যাকারী কাউকে চিনতে পারেননি বলে জানান তিনি।এ দিকে হত্যাকাণ্ডের ঘটনায় ইউনাইটেড পিপলস ডেমোক্রেটক ফ্রন্টকে (ইউপিডিএফ) দায়ী করেছে পার্বত্য চট্টগ্রাম জনসংহতি সমিতি (এমএন লারমা)।সংগঠনটির লংগদু উপজেলার সভাপতি অলঙ্গ চাকমা বলেন, বৃহস্পতিবার দিবাগত রাতে ঘরে ঢুকে আমাদের দলের সদস্য বাজা চাকমাকে গুলি করে হত্যা করেছে ইউপিডিএফের সন্ত্রাসীরা। তবে হত্যাকাণ্ডের অভিযোগ প্রত্যাখান করে ইউপিডিএফের মুখপাত্র নিরন চাকমা বলেন, এ ঘটনার সঙ্গে আমাদের কেউ কোনোভাবে সম্পৃক্ত নয়। এটা তাদের অভ্যন্তরীণ কোন্দল হতে পারে।ঘটনার সত্যতা নিশ্চিত করে লংগদু থানা পুলিশের অফিসার ইনচার্জ (ওসি) রঞ্জন কুমার সামন্ত জানান, পুলিশ ঘটনাটি গুরুত্ব দিয়ে দেখছে।খুব দ্রুত প্রকৃত কারণ জানা যাবে।সাইফুল/এমএএস/এমএস</body>
</article>
