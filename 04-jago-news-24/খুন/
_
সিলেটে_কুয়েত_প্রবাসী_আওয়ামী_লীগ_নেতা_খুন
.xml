<article>
  <headline>
সিলেটে কুয়েত প্রবাসী আওয়ামী লীগ নেতা খুন
</headline>
  <url>https://www.jagonews24.com/country/news/448367</url>
  <published_at>
</published_at>
  <category>খুন</category>
  <body>সিলেটের জিন্দাবাজারে এসএম আব্দুল আহাদ নামের এক কুয়েত প্রবাসী আওয়ামী লীগ নেতা খুন হয়েছেন। শুক্রবার (৩১ আগস্ট) রাত সাড়ে ১০টার দিকে জিন্দাবাজারের তাঁতিপাড়া গলির মুখে ছুরিকাঘাত করে তাকে হত্যা করে দুর্বৃত্তরা।নিহত আহাদ আওয়ামী লীগ কুয়েত শাখার সাংগঠনিক সম্পাদক ও সিলেট লেখক ফোরাম কুয়েত শাখার সাধারণ সম্পাদক। তিনি মৌলভীবাজারের রাজনগর উপজেলার করিমপুর মেদিনী মহলের নুর মিয়ার ছেলে।প্রত্যক্ষদর্শী জানান, রাত সাড়ে ১০টার দিকে মোটরসাইকেল যোগে ৫/৬ জনের একদল দুর্বৃত্ত আব্দুল আহাদকে ছুরিকাঘাত করে পালিয়ে যায়। এ সময় স্থানীয়রা তাকে দ্রুত ওসমানী মেডিকেল কলেজ হাসপাতালে নিয়ে গেলে চিকিৎসাধীন অবস্থায় রাত ১১টায় তার মৃত্যু হয়।নিহতের পরিবারের সদস্যদের বরাত দিয়ে ওসমানী হাসপাতালে থাকা এক পুলিশ সদস্য জানান, ওবায়দুল কাদেরের সভায় যোগ দিতে তিনি সিলেট এসেছিলেন। রাতে তার বাড়ি ফেরার কথা ছিল।সিলেট কোতোয়ালি থানার ভারপ্রাপ্ত কর্মকর্তা (ওসি) মোশাররফ হোসেন চিকিৎসকের বরাত দিয়ে বলেন, ‘অতিরিক্ত রক্তকরণের কারণে তার মৃত্যু হয়েছে। তবে কারা এবং কেনো তাকে খুন করেছে তা জানা যায়নি।ওসি আরও জানান, আইনশৃঙ্খলা বাহিনী ঘটনাস্থল পরির্শন করেছে। হামলাকারীদের গ্রেফতারে মাঠে নেমেছে পুলিশ।এদিকে, খবর পেয়ে ওসমানী হাসপাতাল ও ঘটনাস্থল পরিদর্শন করেছেন মহানগর পুলিশের ভারপ্রাপ্ত কমিশনার পরিতোষ ঘোষসহ পুলিশের ঊধ্বর্তন কর্মকর্তারা।ছামির মাহমুদ/এএইচ/এসআর </body>
</article>
