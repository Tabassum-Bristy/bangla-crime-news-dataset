<article>
  <headline>
পত্নীতলা আ.লীগের সভাপতি দুর্বৃত্তের ছুরিকাঘাতে নিহত
</headline>
  <url>https://www.jagonews24.com/country/news/467134</url>
  <published_at>
</published_at>
  <category>খুন</category>
  <body>নওগাঁর পত্নীতলা উপজেলা আওয়ামী লীগের সভাপতি ও সাবেক পৌর মেয়র ইছাহাক হোসেন (৫৮) দুর্বৃত্তদের ছুরিকাঘাতে নিহত হয়েছেন। মঙ্গলবার রাত ১০টার দিকে তার নিজ বাড়িতে প্রবেশের সময় এই হামলার ঘটনা ঘটে।স্থানীয় ও পুলিশ সূত্রে জানা যায়, উপজেলা আওয়ামী লীগের পার্টি অফিস থেকে রাতে ইছাহাক হোসেন শহরের নজিপুর এলাকায় বাড়িতে ফিরছিলেন। বাড়িতে প্রবেশের সময় ওৎপেতে থাকা ৪/৫ জন মুখোশধারী দুর্বৃত্ত তাকে ছুরিকাঘাত করে পালিয়ে যায়। এতে তার প্রাইভেটকার চালকও আহত হন।স্থানীয়রা তাকে দ্রুত উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন। পার্টি অফিস থেকে তার বাড়ির দূরত্ব দেড় কিলোমিটার হবে বলেও জানা যায়।পত্নীতলা থানার ভারপ্রাপ্ত কর্মকর্তা (ওসি) উত্তম কুমার চক্রবর্তী বলেন, হত্যাকাণ্ডের সঠিক কোনো কারণ জানা সম্ভব হয়নি। দুর্বৃত্তদের গ্রেফতারে অভিযান চলছে। এ ব্যাপারে থানায় মামলা দায়েরের প্রক্রিয়া চলছে।আব্বাস আলী/বিএ</body>
</article>
