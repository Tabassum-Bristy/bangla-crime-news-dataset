<article>
  <headline>
ধান কাটা নিয়ে দ্বন্দ্বে দু’জনকে কুপিয়ে হত্যা
</headline>
  <url>https://www.jagonews24.com/country/news/467399</url>
  <published_at>
</published_at>
  <category>খুন</category>
  <body>আধিপত্য বিস্তারকে কেন্দ্র করে নড়াইলে দু’পক্ষের সংঘর্ষে দুই জন নিহত হয়েছেন। এ ঘটনায় আরও ৫ জন আহত হয়েছেন। বৃহস্পতিবার সকালে কালিয়া উপজেলার নড়াগাতি থানার কলাবাড়িয়া ইউনিয়নের কান্দুরী গ্রামে এ ঘটনা ঘটে।নিহতরা হলেন, কলাবাড়িয়া ইউনিয়নের কান্দুরী গ্রামের ছহম উদ্দিনের ছেলে রুকু (৩২) ও সাদেক মোল্যার ছেলে মো. ইমান আলী (৩৫)। আহতদের উদ্ধার করে কালিয়া উপজেলা স্বাস্থ্য কমপ্লেক্সে ভর্তি করা হয়েছে।জানা গেছে, দীর্ঘদিন যাবৎ এলাকায় আধিপত্য বিস্তারকে কেন্দ্র করে ইলিয়াস উদ্দিন মেম্বারের সঙ্গে একই এলাকার ছহম উদ্দিন গ্রুপের দ্বন্দ্ব চলে আসছিল। এরই জের ধরে আজ সকালে ধান কাটাকে কেন্দ্র করে দু’গ্রুপের লোকজনের মধ্যে সংঘর্ষ বাধে। এ সময় ইলিয়াস উদ্দিন মেম্বারের লোকজন ছহম উদ্দিন গ্রুপের রুকু ও ইমান আলীকে কুপিয়ে হত্যা করে। এ ঘটনায় আরও ৫ জন আহত হয়েছেন।কালিয়া থানার ভারপ্রাপ্ত কর্মকর্তা (ওসি) মো. আলমগীর কবীর বিষয়টি নিশ্চিত করেছেন।হাফিজুল নিলু/এফএ/জেআইএম</body>
</article>
