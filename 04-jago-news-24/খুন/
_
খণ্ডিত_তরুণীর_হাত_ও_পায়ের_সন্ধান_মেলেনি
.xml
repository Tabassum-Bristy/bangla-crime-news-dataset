<article>
  <headline>
খণ্ডিত তরুণীর হাত ও পায়ের সন্ধান মেলেনি
</headline>
  <url>https://www.jagonews24.com/country/news/406396</url>
  <published_at>
</published_at>
  <category>খুন</category>
  <body>শেরপুরের নালিতাবাড়ীর একটি আবাদি জমি থেকে রোকশানা বেগম (২২) নামে এক তরুণীর দ্বিখণ্ডিত মরদেহ উদ্ধারের ঘটনায় হত্যা মামলা হয়েছে। এ ঘটনায় তিনজনকে গ্রেফতার করেছে পুলিশ।নালিতাবাড়ীর রাজনগর ইউনিয়নের চাঁদগাও গ্রামের আব্দুল খালেকের ছেলে মাসুদ, তার মামা মোতালেব ও তাদের পরিবারের ১০ জনকে আসামি করে নিহতের মা জেলেহা বেগম বাদী হয়ে শুক্রবার এ হত্যা মামলা করেন।গ্রেফতারকৃতরা হলেন- চাঁদগাও গ্রামের মজিবর রহমানের স্ত্রী আবেদা খাতুন, নুর ইসমাইলের স্ত্রী মিনারা বেগম এবং আব্দুল মোতালেবের মেয়ে রওশন আরা।শনিবার দুপুরে শেরপুর জেলা হাসপাতাল মর্গে নিহত তরুণীর ময়নাতদন্ত সম্পন্ন হয়েছে বলে মামলার তদন্ত কর্মকর্তা নালিতাবাড়ী থানা পুলিশের উপ-পরিদর্শক (এসআই) মো. নজরুল ইসলাম জানিয়েছেন। গতকাল ওই তরুণীর মরদেহ উদ্ধার করা হলেও তার হাত এবং পায়ের এখনও সন্ধান মেলেনি।গত ১৭ জানুয়ারি ঝিনাইগাতী উপজেলার বনগাঁও পূর্বপাড়া গ্রামের স্বামী পরিত্যক্তা এক সন্তানের জননী রোকশানা বেগমকে চালকলে কাজ করার কথা বলে ডেকে নেয় রাজনগর ইউনিয়নের চাঁদগাও গ্রামের মাসুদ।এরপর থেকে ওই নারীর কোনো সন্ধান মেলেনি। শুক্রবার সকালে চাঁদগাওয়ের সুরতখাল সংলগ্ন মাসুদের মামা মোতালেবের আবাদি জমির মাটি খুঁড়ে পৃথক পৃথকভাবে পুঁতে রাখা অবস্থায় রোকশানার খণ্ডিত মরদেহ উদ্ধার করে পুলিশ।হাকিম বাবুল/এএম/জেআইএম</body>
</article>
