<article>
  <headline>
কুয়াকাটায় সৈকতে পর্যটন ব্যবসায়ীকে কুপিয়ে হত্যা
</headline>
  <url>https://www.jagonews24.com/country/news/516441</url>
  <published_at>
</published_at>
  <category>খুন</category>
  <body>কুয়াকাটায় হাকিম শরিফ (৫৫) নামে এক ব্যক্তিকে কুপিয়ে হত্যা করেছে দুর্বৃত্তরা। শনিবার সকালে সাগর সৈকত থেকে তার মরদেহ উদ্ধার করে ময়নাতদন্তের জন্য পটুয়াখালী মেডিকেল কলেজ হাসপাতাল মর্গে পাঠিয়েছে পুলিশ।নিহত নাম হাকিম শরিফের বাড়ি কুয়াকাটা পৌর শহরের ৮নং ওয়ার্ডের পাঞ্জুপাড়া এলাকায়। তিনি কুয়াকাটা সাগর সৈকতে বসার চেয়ার ভাড়া দিতেন।পুলিশ জানায়, কুয়াকাটা জিরো পয়েন্ট সংলগ্ন পূর্ব পাশে সী-বিচে একজনের মরদেহ পড়ে থাকতে দেখে তাদের খবর দেন স্থানীয়রা। পরে ঘটনাস্থল থেকে তার মরদেহ উদ্ধার করে ময়নাতদন্তের জন্য পটুয়াখালী মেডিকেল কলেজ হাসপাতালের মর্গে পাঠানো হয়।কুয়াকাটা ট্যুরিস্ট পুলিশের সিনিয়র এএসপি জহিরুল ইসলাম জানান, নিহতের শরীরের বিভিন্ন স্থানে আঘাতের চিহ্ন রয়েছে। তার কপাল ও পিছনে ক্ষত চিহ্ন পাওয়া গেছে। শুক্রবার দিবাগত রাতের কোনো এক সময় তার মৃত্যু হয়েছে।তিনি আরও বলেন, প্রাথমিকভাবে ধারণা করা হচ্ছে এটা হত্যাকাণ্ড। তবে ময়নাতদন্তের পর আসল মৃত্যুর প্রকৃত কারণ জানা যাবে।এমএমজেড/জেআইএম</body>
</article>
