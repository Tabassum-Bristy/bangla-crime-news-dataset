<article>
  <headline>
গভীর রাতে নিজ বাড়িতে বৃদ্ধ খুন
</headline>
  <url>https://www.jagonews24.com/country/news/495611</url>
  <published_at>
</published_at>
  <category>খুন</category>
  <body>মেহেরপুরে মনোরুদ্দীন (৬০) নামে এক বৃদ্ধকে গলা কেটে হত্যা করেছে দুর্বৃত্তরা। মঙ্গলবার দিবাগত রাত আড়াইটার দিকে নিজ বাড়ির বারান্দায় ঘুমিয়ে থাকা অবস্থায় ওই বৃদ্ধকে হত্যা করা হয়।মেহেরপুরের গাংনী উপজেলার কল্যাণপুর গ্রামের কালিতলা পাড়ায় এ ঘটনা ঘটেছে। নিহত মনোরুদ্দীন পেশায় লাঙল তৈরির কারিগর।জানা গেছে, প্রতিদিনের মতো মনোরুদ্দীন নিজ বাড়ির বারান্দায় ঘুমিয়েছিলেন। গভীর রাতে দুর্বৃত্তরা ধারাল অস্ত্র দিয়ে গলা কেটে হত্যা করে তাকে। পরে বিষয়টি পরিবার ও প্রতিবেশীরা টের পায়।স্থানীয় তেঁতুলবাড়ীয়া ইউনিয়নের ৬নং ওয়ার্ড মেম্বার কল্যাণপুর গ্রামের ইন্তাজুল ইসলাম বলেন, হত্যাকাণ্ডের বিষয়টি শুনেছি। তবে কী কারণে এই হত্যাকাণ্ড সেটা জানা যায়নি।গাংনী থানা পুলিশের ভারপ্রাপ্ত কর্মকর্তা (ওসি) হরেন্দ্র নাথ সরকার বলেন, হত্যাকাণ্ডের কারণ এখনও জানতে পারেনি পুলিশ। ঘটনাস্থলে পুলিশ পাঠানো হয়েছে। মরদেহ পুলিশ হেফাজতে নিয়ে মর্গে পাঠানো হবে।আসিফ ইকবাল/এফএ/এমএস</body>
</article>
