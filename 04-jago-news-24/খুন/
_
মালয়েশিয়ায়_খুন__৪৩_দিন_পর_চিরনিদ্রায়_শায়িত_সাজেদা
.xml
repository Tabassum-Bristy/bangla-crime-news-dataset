<article>
  <headline>
মালয়েশিয়ায় খুন : ৪৩ দিন পর চিরনিদ্রায় শায়িত সাজেদা
</headline>
  <url>https://www.jagonews24.com/country/news/446271</url>
  <published_at>
</published_at>
  <category>খুন</category>
  <body>পটুয়াখালীতে চিরনিদ্রায় শায়িত হয়েছে নারী আইনজীবী সাজেদা-ই-বুলবুল। শুক্রবার রাত সাড়ে ৮টার দিকে শহরের মুসলিম কবরস্থানে দাফন করা হয় তাকে। এর আগে বাদ মাগরিব বড় জামে মসজিদ প্রাঙ্গণ মাঠে তার জানাজা অনুষ্ঠিত হয়।উল্লেখ্য, গত ৫ জুলাই মালয়েশিয়ায় বাংলাদেশি নারী আইনজীবী সাজেদা-ই-বুলবুলকে (২৯) নৃশংসভাবে খুন করেন তার স্বামী শাহজাদা সাজু। এ ঘটনায় ২৫ জুলাই শাহজাদাকে গ্রেফতার করে সে দেশের (সিআইডি) পুলিশ। পরে ৭ আগস্ট মালয়েশিয়ার আদালত তাকে মৃত্যুদণ্ডের আদেশ দেয়।সাজেদা-ই-বুলবুল প্রাইম বিশ্ববিদ্যালয় থেকে এলএলবি এবং এলএলএম পাস করেন। বিয়ের পর ২০১৬ সালের ৩ ডিসেম্বর স্বামীর সঙ্গে মালেয়েশিয়া যান তিনি। সেখানে যাওয়ার পর শাহজাদা মালয়েশিয়ায় নিজে প্রতিষ্ঠিত হলেও স্ত্রীকে স্থায়ীভাবে বসবাসের সুযোগ তৈরি করে দেননি। নিয়মিত নির্যাতন করতেন।৪৩ দিন পরে আজ ভোর ৬টায় বাংলাদেশে তার ১২ টুকরো মরদেহ পৌঁছায়। ঢাকা থেকে অ্যাম্বুলেন্সে বিকেল সাড়ে ৫ টায় সাজেদার মরদেহ পটুয়াখালী পৌঁছায়। এ সময় নিহতের স্বজনদের আহাজারিতে আশপাশের পরিবেশ ভারি হয়ে ওঠে।মহিব্বুল্লাহ্ চৌধুরী/জেএইচ</body>
</article>
