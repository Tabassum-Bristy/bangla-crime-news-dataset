<article>
  <headline>
ছাত্রলীগ নেতা জিসান হত্যায় জড়িতদের ফাঁসির দাবি
</headline>
  <url>https://www.jagonews24.com/country/news/336301</url>
  <published_at>
</published_at>
  <category>খুন</category>
  <body>ছাত্রলীগ নেতা জিসানের হত্যাকারীদের গ্রেফতার ও ফাঁসির দাবিতে জামালপুরে মানববন্ধন করেছে ছাত্রলীগ। বুধবার সকালে দয়াময়ী চত্বরে ঘণ্টাব্যাপী এ মানববন্ধন অনুষ্ঠিত হয়।জামালপুর শহর ছাত্রলীগের ডাকে বুধবার সকালে দয়াময়ী চত্বরে আওয়ামী লীগ, ছাত্রলীগসহ বিভিন্ন অঙ্গ সংগঠনের নেতাকর্মীরা এ সময় উপস্থিত ছিলেন।মানববন্ধন চলাকালে বক্তারা বলেন, জামালপুর সিংহজানি উচ্চবিদ্যালয়ের ছাত্র মমিনুল ইসলাম জিসান স্কুল শাখা ছাত্রলীগের আহ্বায়ক ছিলেন।গত রোববার রাতে সন্ত্রাসীরা তাকে ছুরিকাঘাত করে নির্মমভাবে হত্যা করে। অবিলম্বে চিহ্নিত হত্যাকারীদের গ্রেফতার করে ফাঁসির দাবি জানান তারা। পরে জেলা প্রশাসকের নিকট স্মারকলিপি প্রদান করা হয়।শহর ছাত্রলীগের সভাপতি নূর হোসেন আবাহনীর সভাপতিত্বে মানববন্ধন চলাকালে আরও বক্তব্য রাখেন, জেলা আওয়ামী লীগের সাংগঠনিক সম্পাদক ছানোয়ার হোসেন ছানু, সিংহজানি উচ্চবিদ্যালয়ের শিক্ষক মুজিবুল ইসলাম দিলীপ, জেলা যুবলীগের সভাপতি রাজন সাহা রাজু, সাধারণ সম্পাদক ফারহান আহমেদ, জেলা ছাত্রলীগের সভাপতি নিহাদুল ইসলাম নিহাদ, জেলা ছাত্রলীগের ভারপ্রাপ্ত সাধারণ সম্পাদক শিফাত উল ইসলাম শুভ, শহর যুবলীগের সভাপতি শাহরিয়ার উজ্জল, সাধারণ সম্পাদক ওবায়দুর রহমান টিটো, শহর ছাত্রলীগের সাধারণ সম্পাদক জালাল আহমেদ হৃদয় ও পৌর কাউন্সিলর শাহরিয়ার ইদু প্রমুখ।শুভ্র মেহেদী/এএম/জেআইএম</body>
</article>
