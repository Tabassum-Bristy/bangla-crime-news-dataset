<article>
  <headline>
টাকলু মিলন গ্রেফতার
</headline>
  <url>https://www.jagonews24.com/country/news/484905</url>
  <published_at>
</published_at>
  <category>খুন</category>
  <body>লক্ষ্মীপুর সদর উপজেলার বশিকপুর ইউনিয়ন যুবদলের যুগ্ম-আহ্বায়ক ইস্রাফিল হত্যা মামলার গ্রেফতারি পরোয়ানাভুক্ত আসামি মো. মিলন ওরফে টাকলু মিলন গ্রেফতার করেছে র্যাব।রোববার বিকেলে তাকে গ্রেফতারের বিষয়টি নিশ্চিত করেছেন র্যাব-১১-এর লক্ষ্মীপুর ক্যাম্পের কোম্পানি অধিনায়ক নরেশ চাকমা।শনিবার রাতে সদর উপজেলার চন্দ্রগঞ্জ বাজার থেকে তাকে গ্রেফতার করা হয়। গ্রেফতার টাকলু মিলন সদর উপজেলার দৈন্যপুর গ্রামের মৃত মনছুর আহম্মেদের ছেলে।জানা যায়, যুবদল নেতা ইস্রাফিল হত্যা মামলার আসামি টাকলু মিলন উপজেলার দত্তপাড়া বাজারে অবস্থান করেছিল। গোপন সংবাদের ভিত্তিতে র্যাব-১১-এর স্কোয়াড কমান্ডার এএসপি প্রণব কুমারের নেতৃত্বে অভিযান চালিতে তাকে গ্রেফতার করা হয়।২০১৫ সালের ১১ মার্চ রাতে সদর উপজেলা বশিকপুর ইউনিয়নের কাশিপুর গ্রামে গুলি করে ইস্রাফিলকে অস্ত্রের মুখে তুলে নিয়ে যায় সন্ত্রাসীরা। ওই সময় সন্ত্রাসীদের গুলিতে পথচারী সোহাগ গুলিবিদ্ধ হয়। পরদিন সকালে নোয়াখালীর চাটখিলের দক্ষিণ টেলিয়া গ্রাম থেকে ইস্রাফিলের মরদেহ উদ্ধার করে পুলিশ।কাজল কায়েস/এএম/জেআইএম</body>
</article>
