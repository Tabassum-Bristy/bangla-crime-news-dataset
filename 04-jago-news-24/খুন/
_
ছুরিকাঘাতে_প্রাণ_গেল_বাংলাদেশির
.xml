<article>
  <headline>
ছুরিকাঘাতে প্রাণ গেল বাংলাদেশির
</headline>
  <url>https://www.jagonews24.com/probash/article/491660</url>
  <published_at>
</published_at>
  <category>খুন</category>
  <body>দক্ষিণ আফ্রিকার উত্তর-পশ্চিমাঞ্চলীয় রাজ্যে সন্ত্রাসীদের ছুরিকাঘাতে এক বাংলাদেশি নিহত হয়েছেন। নিহত দুলাল আহমদ (৪০) সিলেট নগরীর মাছিমপুরের মৃত সিদ্দিক আলীর ছেলে।সূত্র জানায়, দেশটির ভ্রাইবার্গ জেলায় বেশ ক’বছর ধরে বসবাস করে আসছেন দুলাল। তিনি সেখানে ব্যবসা করতেন। মঙ্গলবার রাতে তার বাসার পাশের রাস্তায় সন্ত্রাসীরা শরীরের বিভিন্ন স্থানে ছুরি দিয়ে আঘাত করে ফেলে যায়। পরে স্থানীয়রা উদ্ধার করে হাসপাতালে নিলে চিকিৎসকরা তাকে মৃত ঘোষণা করেন।নিহতের চাচাত ভাই সিলেট সিটি কর্পোরেশনের ২৩ নম্বর ওয়ার্ডের কাউন্সিলর মোস্তাক আহমদ তার নিহত হওয়ার বিষয়টি নিশ্চিত করেছেন। তারা নিহতের মরদেহ দেশে আনার প্রক্রিয়া চালাচ্ছেন বলে জানান তিনি।দুই কন্যা সন্তানের জনক দুলাল ছয় ভাই ও তিন বোনের মধ্যে তৃতীয়। তার মৃত্যুর খবর শুনে পরিবার, আত্মীয়-স্বজন ও এলাকাবাসীর মধ্যে শোকের ছায়া নেমে এসেছে।এমআরএম/জেআইএম</body>
</article>
