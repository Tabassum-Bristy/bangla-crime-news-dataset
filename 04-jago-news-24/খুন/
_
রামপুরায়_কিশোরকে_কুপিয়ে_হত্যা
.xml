<article>
  <headline>
রামপুরায় কিশোরকে কুপিয়ে হত্যা
</headline>
  <url>https://www.jagonews24.com/national/news/498286</url>
  <published_at>
</published_at>
  <category>খুন</category>
  <body>রাজধানীর রামপুরায় রাসেল (১৯) নামে এক কিশোরকে কুপিয়ে হত্যা করেছে দুর্বৃত্তরা। রোববার দিবাগত রাত ২ টায় রামপুরার জামতলায় এই ঘটনা ঘটে।স্বজনরা জানান, দুর্বৃত্তদের হামলায় গুরুতর আহত অবস্থায় রাসেলকে উদ্ধার করে তারা ঢাকা মেডিকেল কলেজ (ঢামেক) হাসপাতালে নিয়ে আসলে কর্তব্যরত চিকিৎসক রাত ৩ টায় তাকে মৃত ঘোষণা করেন।রামপুরা থানার পুলিশ পরিদর্শক (তদন্ত) মাসুদ পারভেজ জাগো নিউজকে বিষয়টি নিশ্চিত করেছেন। তিনি বলেন, পূর্বশত্রুতার জেরে স্বপন নামে তার একজন পরিচিত রোববার দিবাগত রাত ২ টায় মোবাইল ফোনের মাধ্যমে রাসেলকে ডেকে নেয়। এরপর জামতলা এলাকার ইউনুস কমিশনারের বাড়ির সামনে তাকে এলোপাতাড়ি কুপিয়ে আহত করে পালিয়ে যায়। পরে খবর পেয়ে স্বজনরা তাকে হাসপাতালে নিয়ে গেলে সেখানে তার মৃত্যু হয়। রাসেল জামতলার ৩১২/৩৬ নম্বর বাসায় থাকতো।তিনি আরও জানান, ময়নাতদন্তের জন্য নিহতের মরদেহ ঢামেক মর্গে রাখা হয়েছে। এ ঘটনায় মামলা প্রক্রিয়াধীন আছে। আসামিকে ধরার চেষ্টা চলছে।এআর/এমএমজেড/এমকেএইচ</body>
</article>
