<article>
  <headline>
চালককে হত্যা করে অটোরিকশা ছিনতাই
</headline>
  <url>https://www.jagonews24.com/country/news/498030</url>
  <published_at>
</published_at>
  <category>খুন</category>
  <body>জামালপুরে চালককে হত্যা করে অটোরিকশা ছিনতাইয়ের ঘটনা ঘটেছে। শনিবার রাতে শহরের শেরপুর ব্রিজের অ্যাপ্রোচ সড়কের পশের একটি ধানক্ষেত থেকে রমজান আলী নামে ওই অটোরিকশা চালকের গলিত লাশ উদ্ধার করে পুলিশ। নিহত রমজান আলী (৩২) শহরতলীর বেলটিয়া পুলিশ লাইন এলাকার আকবর আলীর ছেলে।নিহতের বন্ধু অটোরিকশার চালক স্বপন মিয়া জানান, গত বুধবার রমজান আলী গ্যারেজ থেকে অটোরিকশা নিয়ে বের হওয়ার পর আর ফিরে আসেনি। পরে তার পরিবারের সদস্যরা অনেক খোঁজাখুঁজি করেও কোনো সন্ধান পায়নি। শনিবার সন্ধ্যায় শেরপুর ব্রিজের অ্যাপ্রোচ সড়কের পাশের একটি ধানক্ষেত থেকে দুর্গন্ধ ছড়ালে স্থানীয়রা হাত-পা বাঁধা ও পলিথিন ব্যাগে মুখ ঢাকা লাশ দেখে পুলিশে খবর দেয়। দুর্বৃত্তরা রমজান আলীকে হত্যা করে অটোরিকশাটি ছিনিয়ে নিয়ে গেছে বলে দাবি স্বপনের।জামালপুর সদর থানা পুলিশের ভারপ্রাপ্ত কর্মকর্তা (ওসি) জানান, মরদেহটি কয়েকদিন আগের হওয়ায় পচন ধরে চেহারা বিকৃত হয়ে গেছে। ময়নাতদন্তের পর তদন্ত সাপেক্ষে বিস্তারিত জানা যাবে। রমজান আলীকে হত্যা করে অটোরিকশা ছিনতাই করা হয়েছে বলে ধারণা করা হচ্ছে।আসমাউল আসিফ/এফএ/এমএস</body>
</article>
