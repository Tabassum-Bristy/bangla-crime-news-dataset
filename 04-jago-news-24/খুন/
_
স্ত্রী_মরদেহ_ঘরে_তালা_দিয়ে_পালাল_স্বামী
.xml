<article>
  <headline>
স্ত্রী মরদেহ ঘরে তালা দিয়ে পালাল স্বামী
</headline>
  <url>https://www.jagonews24.com/country/news/415993</url>
  <published_at>
</published_at>
  <category>খুন</category>
  <body>টাঙ্গাইলের মির্জাপুরে তালাবদ্ধ ঘর থেকে ফুলমতি বেগম নামে এক গৃহবধূর মরদেহ উদ্ধার করেছে পুলিশ। এ ঘটনার পর থেকে স্বামী মজিদ মিয়া পলাতক রয়েছে। রোববার দুপুরে উপজেলার গোড়াই ইউনিয়নের মীর দেওহাটা গ্রামে থেকে তার মরদেহ উদ্ধার করা হয়।পুলিশ জানায়, ফুলমতি বেগম ও মজিদ মিয়া দম্পতি মীর দেওহাটা গ্রামের ইউসুফ মিয়ার এসএইচবি নামে একটি ইটভাটায় রান্নার কাজ করতেন। শনিবার কাজে না যাওয়ায় পরদিন ইটভাটার লোকজন ফুলমতিকে খুঁজতে তার বাড়িতে যান। সেখানে তালাবদ্ধ ঘরে ফুলমতির মরদেহ দেখতে পেয়ে থানায় খবর দেন। পরে পুলিশ গিয়ে রোববার দুপুরে ফুলমতির লাশ উদ্ধার করে। ফুলমতির বাড়ি কুড়িগ্রাম জেলার উলিপুর থানার নামাজের চর গ্রামে।মির্জাপুর থানার ভারপ্রাপ্ত কর্মকর্তা (ওসি) একেএম মিজানুল হক বলেন, ধারণা করা হচ্ছে ফুলমতির স্বামী রাতে কোনো এক সময় ফুলমতিকে বালিশচাপা দিয়ে হত্যার পর ঘরে তালা দিয়ে পালিয়েছে।এস এম এরশাদ/আরএ/জেআইএম</body>
</article>
