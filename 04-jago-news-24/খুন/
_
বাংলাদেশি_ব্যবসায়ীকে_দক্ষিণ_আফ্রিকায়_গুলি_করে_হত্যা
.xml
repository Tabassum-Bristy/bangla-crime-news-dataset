<article>
  <headline>
বাংলাদেশি ব্যবসায়ীকে দক্ষিণ আফ্রিকায় গুলি করে হত্যা
</headline>
  <url>https://www.jagonews24.com/country/news/360667</url>
  <published_at>
</published_at>
  <category>খুন</category>
  <body>চুয়াডাঙ্গার আলমডাঙ্গা উপজেলা শহরের বাস টার্মিনাল পাড়ার সোলায়মান হোসেন (৫৫) নামে এক ব্যবসায়ীকে দক্ষিণ আফ্রিকার আম টার্টার স্টার্ন কেফ শহরে গুলি করে হত্যা করেছে দুর্বৃত্তরা।গত বৃহস্পতিবার দক্ষিণ আফ্রিকার সময় সন্ধ্যা সাড়ে ৭টার দিকে নিজ বাসার সামনে এঘটনা ঘটে। নিহত সোলায়মান হোসেন আলমডাঙ্গা উপজেলা শহরের বাস টার্মিনাল পাড়ার মৃত কিতাব মন্ডলের ছেলে এবং দক্ষিণ আফ্রিকার আম টার্টার স্টার্ন কেফ শহরের প্রসাধনী ব্যবসায়ী।নিহতের ছেলে বিশিষ্ট ব্যবসায়ী শিহাব উদ্দীন জানান, গত বৃহস্পতিবার দক্ষিণ আফ্রিকার সময় সন্ধ্যা রাতে সোলায়মান হোসেন নিজ ব্যবসা প্রতিষ্ঠান বন্ধ করে বাসায় ফেরার সময় বাসার গেটের সামনে পৌঁছায়। এসময় আগে থেকে ওঁৎ পেতে থাকা দুর্বৃত্তরা তাকে লক্ষ্য করে এলোপাতাড়ি গুলি ছুড়লে তিনি ঘটনাস্থলেই মারা যান।প্রায় ১৪ বছর আগে থেকে তিনি দক্ষিণ আফ্রিকায় বসবাস করে আসছিলেন।তিনি আরও জানান, ২০১৫ সালে একই ভাবে চাচা আরিফ হোসেনকে দক্ষিণ আফ্রিকায় দুর্বৃত্তরা গুলি করে হত্যা করেছিল। নিহতের লাশ এ সপ্তাহে দেশে ফিরবেন বলে তিনি জানান।সালাউদ্দিন কাজল/এমএএস/আরআইপি</body>
</article>
