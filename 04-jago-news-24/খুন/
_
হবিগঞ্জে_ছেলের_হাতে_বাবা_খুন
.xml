<article>
  <headline>
হবিগঞ্জে ছেলের হাতে বাবা খুন
</headline>
  <url>https://www.jagonews24.com/country/news/383848</url>
  <published_at>
</published_at>
  <category>খুন</category>
  <body>হবিগঞ্জের চুনারুঘাটে ছেলের হাতে এক বৃদ্ধ বাবা খুন হয়েছেন। শুক্রবার সন্ধ্যায় উপজেলার গাজীপুর ইউনিয়নের বিলপাড় গ্রামে এ ঘটনা ঘটে।পুলিশ ও প্রত্যক্ষদর্শীরা জানায়, ওই গ্রামের জনৈক ফয়েজ মিয়ার (৬৫) ছেলে ইমরান মিয়া (২২) শুক্রবার সন্ধ্যায় ছোট ভাই ইমন মিয়ার (১৯) সঙ্গে ঝগড়ায় লিপ্ত হন। তাদের ঝগড়া থামাতে গেলে ইমরান ক্ষুব্ধ হয়ে বাবা ও ছোট ভাইকে উপর্যুপরি ছুরিকাঘাত করে। এ সময় ফয়েজ মিয়া ঘটনাস্থলেই মারা যান। সঙ্কটাপন্ন অবস্থায় ইমনকে প্রথমে চুনারুঘাট উপজেলা স্বাস্থ্য কমপ্লেক্সে পরবর্তীতে সিলেট এমএজি ওসমানী মেডিকেল কলেজ হাসপাতালে প্রেরণ করা হয়েছে।চুনারুঘাট থানা পুলিশের ভারপ্রাপ্ত কর্মকর্তা (ওসি) কেএম আজমিরুজ্জামান ঘটনার সত্যতা স্বীকার করে জানান, ঘটনার পর থেকে ঘাতকে ইমরান পলাতক রয়েছেন। তাকে গ্রেফতারের চেষ্টা চলছে।সৈয়দ এখলাছুর রহমান খোকন/আরএআর/এমএস</body>
</article>
