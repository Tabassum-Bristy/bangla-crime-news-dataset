<article>
  <headline>
ঝিনাইদহে ট্রাকচালককে কুপিয়ে হত্যা
</headline>
  <url>https://www.jagonews24.com/country/news/455241</url>
  <published_at>
</published_at>
  <category>খুন</category>
  <body>ঝিনাইদহ সদরের যাদবপুর দক্ষিণপাড়া গ্রামে মনিরুল ইসলাম (৩২) নামে এক ব্যক্তিকে কুপিয়ে হত্যা করেছে দুর্বৃত্তরা। বৃহস্পতিবার দিবাগত রাত ১১টার দিকে এ ঘটনা ঘটে।নিহত মনিরুল দক্ষিণপাড়া গ্রামে গ্রামের নাজির বিশ্বাসের ছেলে। পেশায় তিনি ট্রাকচালক।ঝিনাইদহ সদর থানার ভারপ্রাপ্ত কর্মকর্তা (ওসি) মহসীন হোসেন জানান, রাতে মনিরুল বাড়ির পাশের চায়ের দোকানে বসে চা খাচ্ছিলেন। এ সময় কে বা কারা তাকে ডেকে পাশের মাঠে নিয়ে কুপিয়ে পালিয়ে যায়।মনিরুলের চিৎকার শুনে পরিবারের লোকজন তাকে আহত অবস্থায় উদ্ধার করে ঝিনাইদহ সদর হাসপাতালে নিয়ে আসে। সেখানে কর্তব্যরত চিকিৎসক তাকে মৃত ঘোষণা করেন।তিনি আরও জানান, কারা এ হত্যাকাণ্ড ঘটিয়েছে তা খতিয়ে দেখা হচ্ছে। মরদেহ ঝিনাইদহ সদর হাসপাতালে রাখা হয়েছে।আহমেদ নাসিম আনসারী/বিএ</body>
</article>
