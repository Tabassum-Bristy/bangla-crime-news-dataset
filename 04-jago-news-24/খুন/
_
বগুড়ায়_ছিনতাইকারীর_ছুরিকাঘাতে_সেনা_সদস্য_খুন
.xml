<article>
  <headline>
বগুড়ায় ছিনতাইকারীর ছুরিকাঘাতে সেনা সদস্য খুন
</headline>
  <url>https://www.jagonews24.com/country/news/416524</url>
  <published_at>
</published_at>
  <category>খুন</category>
  <body>বগুড়ায় ছিনতাইকারীর ছুরিকাঘাতে সাবেক সেনা সদস্য খুন হয়েছেন। বুধবার ভোর সাড়ে ৫টার দিকে শহরের কলোনি এলাকায় এ ঘটনা ঘটে।স্থানীয়রা জানায়, সাবেক সেনা সদস্য জাহান বক্স ঢাকা থেকে বুধবার ভোর সাড়ে ৫টার দিকে কলোনিতে নেমে বাড়ি ফিরছিলেন। করতোয়া রোডে একটি মসজিদের সামনে পৌঁছালে ছিনতাইকারীরা তাকে ছুরিকাঘাত করে পালিয়ে যায়। এ সময় তার চিৎকারে স্থানীয়রা উদ্ধার করে শহীদ জিয়াউর রহমান মেডিকেল কলেজ হাসপাতালে নিলে কর্তব্যরত চিকৎসক মৃত ঘোষণা করেন।বগুড়া সদর থানার ভারপ্রাপ্ত কর্মকর্তা (ওসি) এমদাদ হোসেন জানান, মরদেহ ময়নাতদন্তের জন্য মেডিকেলে রাখা হয়েছে। এ ঘটনায় কাউকে আটক করা যায়নি। মামলার প্রস্তুতি চলছে।নিহত জাহান চকলোকমান কলোনি এলাকার মোজাম্মেল হোসেনের ছেলে।লিমন বাসার/এফএ/জেআইএম</body>
</article>
