<article>
  <headline>
ভাতিজার হাতে চাচা খুন
</headline>
  <url>https://www.jagonews24.com/country/news/488942</url>
  <published_at>
</published_at>
  <category>খুন</category>
  <body>বরিশালের মুলাদী উপজেলার চরকালেখান গ্রামে জমি নিয়ে বিরোধের জের ধরে ভাতিজার হাতে চাচা আবুল কাশেম খান (৭৫) খুন হয়েছেন বলে অভিযোগ পাওয়া গেছে। বৃহস্পতিবার বিকেলে মুলাদী থানা পুলিশ ঘটনাস্থলে গিয়ে নিহতের ছোট ভাই ফরহাদ খানকে জিজ্ঞাসাবাদের জন্য আটক এবং মরদেহ উদ্ধার করে মর্গে প্রেরণ করেছে। তবে অভিযুক্ত ভাতিজা ফয়সাল খান পলাতক রয়েছেন।নিহত আবুল কাশেম খান উপজেলার চরকালেখান ইউনিয়নের চরকালেখান গ্রামের মৃত ডা. নূরুল ইসলাম খানের ছেলে।নিহতের ছেলে কাওসার জানান, তার দাদা মৃত ডা. নূরুল ইসলাম মৃত্যুর আগে আবুল কাশেম খানকে ১০ শতাংশ জমি দলিল করে দেন। কিন্তু তার চাচা ফরহাদ খান ওই জমি তাদের না দিয়ে জোড়পূর্বক ভোগ দখল করছেন।স্থানীয়রা জানান, গত সোমবার আবুল কাশেম খান ছেলে কাওসারকে নিয়ে ঢাকা থেকে বাড়ি আসেন এবং জমিতে ঘর নির্মাণের জন্য বুধবার বাড়ির সামনে থেকে কয়েকটি গাছ কাটেন। গাছ কাটার জের ধরে বৃহস্পতিবার সকালে কাশেম খানের ভাই ফরহাদ খানের ছেলে ফয়সাল খান লোকজন নিয়ে বাড়ির পেছন থেকে গাছ কাটা শুরু করেন। বেলা ১১টার দিকে কাশেম খান তার জমি থেকে গাছ কাটতে নিষেধ করলে ভাতিজা ফয়সাল খান ক্ষিপ্ত হয়ে কুঠারের হাতল দিয়ে আঘাত করেন। এতে আবুল কাশেম খান মাটিতে লুটিয়ে পড়ে মারা যান। খবর পেয়ে বিকেলে মুলাদী থানা পুলিশ ঘটনাস্থলে গিয়ে মরদেহ উদ্ধার করে মর্গে প্রেরণ করে।মুলাদী থানা পুলিশের ভারপ্রাপ্ত কর্মকর্তা (ওসি) জিয়াউল আহসান ঘটনার সত্যতা নিশ্চিত করে জানান, আবুল কাশেমের মৃত্যুর কারণ নিশ্চিত হতে মরদেহ ময়না তদন্তের জন্য পাঠানো হয়েছে। প্রকৃত ঘটনা উদঘাটনে জিজ্ঞাসাবাদের জন্য ফরহাদ খানকে থানায় নিয়ে আসা হয়েছে। নিহতের পরিবার থেকে হত্যার অভিযোগ দেয়া হলে তা গ্রহণ করা হবে।সাইফ আমীন/আরএআর/জেআইএম</body>
</article>
