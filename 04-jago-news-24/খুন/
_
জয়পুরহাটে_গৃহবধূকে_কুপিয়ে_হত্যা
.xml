<article>
  <headline>
জয়পুরহাটে গৃহবধূকে কুপিয়ে হত্যা
</headline>
  <url>https://www.jagonews24.com/country/news/486719</url>
  <published_at>
</published_at>
  <category>খুন</category>
  <body>জয়পুরহাটের পাঁচবিবি উপজেলার মহিপুর গ্রামে মেরিনা আক্তার (৪০) নামে এক গৃহবধূকে কুপিয়ে হত্যা করেছে দুর্বৃত্তরা।সোমবার ভোর রাতে এ ঘটনা ঘটে। হত্যাকাণ্ডের রহস্য উদ্ঘাটনে জিজ্ঞাসাবাদের জন্য তিনজনকে আটক করেছে পুলিশ। নিহত মেরিনা আক্তার উপজেলার মহিপুর গ্রামের ছানোয়ার হোসেনের স্ত্রী।পাঁচবিবি থানা পুলিশের ভারপ্রাপ্ত কর্মকর্তা (ওসি) বজলার রহমান বলেন, সোমবার ভোর রাতে মেরিনার বাড়ির শয়ন কক্ষের দরজা ভেঙে অজ্ঞাত দুর্বৃৃত্তরা তাকে ধারালো অস্ত্র দিয়ে কোপাাতে থাকে। এ সময় মেরিনার চিৎকারে এলাকাবাসী ছুটে এলে দুর্বৃত্তরা পালিয়ে যায়।পরে এলাকাবাসী মেরিনার মরদেহ দেখতে পেয়ে পুলিশকে খবর দেয়। পুলিশ বেলা ১১টার দিকে ঘটনাস্থল থেকে মরদেহ উদ্ধার করে ময়নাতদন্তের জন্য জয়পুরহাট জেলা আধুনিক হাসপাতালে পাঠায়।এ ঘটনায় নিহতের স্বামী ছানোয়ারসহ তিনজনকে আটক করে জিজ্ঞাসাবাদ করছে পুলিশ। এ ব্যাপারে মামলার প্রস্তুতি চলছে। হত্যার রহস্য উদ্ঘাটনে তাদের আটক করা হয়েছে বলে জানিয়েছেন ওসি।রাশেদুজ্জামান/এএম/পিআর</body>
</article>
