<article>
  <headline>
তাভেলা হত্যা : সাক্ষ্য দিলেন রেকর্ডিং অফিসার
</headline>
  <url>https://www.jagonews24.com/law-courts/news/329953</url>
  <published_at>
</published_at>
  <category>খুন</category>
  <body>রাজধানীর গুলশানে দুর্বৃত্তের গুলিতে নিহত ইতালির নাগরিক তাভেলা সিজার হত্যা মামলায় সাক্ষ্য দিলেন মামলার রেকর্ডিং অফিসার সিরাজুল ইসলাম। তিনি গুলশান থানায় কর্মরত থাকাকালীন মামলাটি এজহার হিসাবে রেকর্ড করেন।বৃহস্পতিবার ঢাকা মহানগর দায়রা জজ আদালতের ভারপ্রাপ্ত বিচারক জাহিদুল কবিরের আদালতে তিনি সাক্ষ্য দেন। এরপর আসামিপক্ষের আইনজীবীরা তাকে জেরা করেন। আদালত পরবর্তী সাক্ষ্য গ্রহণের জন্য ৬ সেপ্টেম্বর দিন ধার্য করেছেন।উল্লেখ্য, ২০১৫ সালের ২৮ সেপ্টেম্বর সন্ধ্যায় রাজধানীর গুলশানে দুর্বৃত্তের গুলিতে ইতালির নাগরিক তাভেলা সিজার নিহত হন। পরে ২০১৬ সালের ২২ জুন বিএনপি নেতা এম এ কাইয়ুমসহ সাতজনের বিরুদ্ধে অভিযোগপত্র দেন মামলার তদন্ত কর্মকর্তা ডিবি পুলিশের পরিদর্শক গোলাম রাব্বানী।আলোচিত এ মামলার অন্য আসামিরা হলেন কাইয়ুমের ভাই আব্দুল মতিন, তামজিদ আহম্মেদ, রাসেল চৌধুরী, মিনহাজুল আরেফিন ওরফে ভাগ্নে রাসেল, ভাঙারি সোহেল ও শাখাওয়াত হোসেন। আসামিদের মধ্যে কাইয়ুম ও সোহেল পলাতক।জেএ/এএইচ/জেআইএম</body>
</article>
