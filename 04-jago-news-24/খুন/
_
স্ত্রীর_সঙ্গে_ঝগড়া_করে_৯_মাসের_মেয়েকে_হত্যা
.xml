<article>
  <headline>
স্ত্রীর সঙ্গে ঝগড়া করে ৯ মাসের মেয়েকে হত্যা
</headline>
  <url>https://www.jagonews24.com/country/news/448293</url>
  <published_at>
</published_at>
  <category>খুন</category>
  <body>পাবনার ভাঙ্গুড়ায় জান্নাতি নামের ৯ মাসের এক শিশুকে গলাটিপে হত্যা করেছে পাষণ্ড বাবা ওমর ফারুক (২৮)। বৃহস্পতিবার রাতে উপজেলার দিলপাশার ইউনিয়নের দিলপাশার গ্রামে এ ঘটনা ঘটে।পুলিশ জানায়, স্ত্রী আকলিমা ও ওমর ফারুকের মধ্যে দীর্ঘদিন ধরে দাম্পত্য কলহ চলছিল। এরই ধারাবাহিকতায় বৃহস্পতিবার সন্ধ্যায় স্বামী-স্ত্রীর মধ্যে ঝগড়ার এক পর্যায়ে আকলিমা মেয়ে জান্নাতিকে বাড়িতে রেখে অভিমান করে অন্য এক বাড়িতে যায়।এ সময় পাষাণ্ড ওমর ফারুক জন্নাতিকে গলাটিপে হত্যা করে মরদেহ বাড়ির পাশের ডোবার কচুরিপানার মধ্যে ফেলে দেয়।আকলিমা রাতে বাড়িতে এসে মেয়েকে না দেখে কান্নাকাটি শুরু করেন। এক পর্যায়ে বাড়ির পাশের লোকজন এসে জান্নাতিকে খোঁজাখুঁজির পর ডোবার মধ্যে থেকে মৃত অবস্থায় উদ্ধার করে। এ সময় স্থানীয় জনতা ওমর ফারুককে গণধোলাই দিয়ে পুলিশে সোপর্দ করে।সিনিয়র সহকারী পুলিশ সুপার (চাটমোহর সার্কেল) তাপস কুমার পাল বলেন, এ ঘটনায় মামলা দায়েরের প্রস্তুতি চলছে।একে জামান/এফএ/এমএস</body>
</article>
