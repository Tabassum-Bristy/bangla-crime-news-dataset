<article>
  <headline>
নিজ বাসায় খুন হলেন সাবেক ক্রিকেটার
</headline>
  <url>https://www.jagonews24.com/sports/cricket/488768</url>
  <published_at>
</published_at>
  <category>খুন</category>
  <body>নিজের বাসায়ই খুন হলেন জাতীয় দলের সাবেক ক্রিকেটার উইলিয়াম হায়ে। সোমবার ক্লেরেনডনের ফোর পাথ এলাকায় অজ্ঞাত বন্দুকধারীর গুলিতে নিহত হয়েছেন তিনি। সাবেক এই ক্রিকেটার সত্তর-আশির দশকে জ্যামাইকান ক্রিকেটের শীর্ষ সারির ফাস্ট বোলার ছিলেন।৬৯ বছর বয়সী হায়েকে তার বাসভবনের মধ্যেই গুলি করে রেখে যায় বন্দুকধারী। শুধু তাই নয়। 'জ্যামাইকান অবজারভার'-এর প্রতিবেদনে এসেছে, খুন করার পর সাবেক এই ক্রিকেটারের বাড়ির মধ্যে আগুন ধরিয়ে রেখে যায় ওই ঘাতক।স্থানীয় আরেকটি অনলাইন গণমাধ্যম 'লুপ নিউজ' ফোর পাথ পুলিশের বরাত দিয়েছে, রোববার রাত আড়াইটার দিকে এলাকার লোকজন আগুন ধরার খবর শুনতে পায়।সেখানে পৌঁছার পর তারা বাড়িতে আগুন দেখতে পান। তারপর দমকল বাহিনীকে খবর দেয়া হয়। তারা এসে আগুন নিয়ন্ত্রণ করেন। হায়ের দেহ রুমের ভেতরেই পাওয়া গেছে। সেখানে তার শরীরে আঘাত এবং উপরের দিকে গুলির চিহ্ন দেখা যায়।ট্রাজিক এই ঘটনায় দুঃখ প্রকাশ করেছে জ্যামাইকার ক্রিকেট অ্যাসোসিয়েশন। তারা এই বিবৃতিতে লিখেছে, 'এটা আসলেই দুঃখজনক একটা ঘটনা। তার পরিবার, ঘনিষ্ঠ বন্ধু এবং কাছের সবার জন্য আমাদের সহানুভূতি এবং প্রার্থনা। গণমাধ্যমে তার মৃত্যুর যে কারণ এসেছে সেটা আসলেই দুর্ভাগ্যজনক। যদি কেউ কোনো তথ্য দিতে পারেন, তবে পুলিশকে তদন্ত কাজে সহযোগিতা করার জন্য অনুরোধ করছি আমরা।'এমএমআর/পিআর</body>
</article>
