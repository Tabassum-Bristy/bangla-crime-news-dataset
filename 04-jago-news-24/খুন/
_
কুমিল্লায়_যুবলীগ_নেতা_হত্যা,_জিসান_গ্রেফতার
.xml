<article>
  <headline>
কুমিল্লায় যুবলীগ নেতা হত্যা, জিসান গ্রেফতার
</headline>
  <url>https://www.jagonews24.com/country/news/316906</url>
  <published_at>
</published_at>
  <category>খুন</category>
  <body>কুমিল্লার দাউদকান্দি উপজেলা যুবলীগ নেতা আমির হোসেন ওরফে রাজন হত্যা মামলার আসামি জিসানকে (২১) গ্রেফতার করা হয়েছে।১৬৪ ধারায় জবানবন্দি দেয়ার জন্য বুধবার বিকেলে তাকে আদালতে নেয়া হয়। এর আগে মঙ্গলবার গভীর রাতে ঢাকার ডেমরা থেকে তাকে গ্রেফতার করে কুমিল্লা জেলা গোয়েন্দা শাখা (ডিবি) পুলিশ। তিনি জেলার দাউদকান্দি উপজেলার কাজিরকোনা গ্রামের আবদুল মালেকের ছেলে।স্থানীয় সূত্রে জানা যায়, পূর্ব বিরোধের জের ধরে গত ৬ মে দাউদকান্দি পৌর এলাকার পশ্চিম মাইজপাড়া বলদাখাল রোডস্থ মসজিদের পাশে পেয়ে সন্ত্রাসীরা চাপাতি, চাইনিজ কুড়াল দিয়ে কুপিয়ে যুবলীগ নেতা আমির হোসেন ওরফে রাজনকে হত্যা করে।এ ঘটনায় নিহতের ভাই বিল্লাল হোসেন বাদী হয়ে ২০ জনকে আসামি করে দাউদকান্দি মডেল থানায় মামলা করেন। পরে মামলাটি জেলা ডিবিতে স্থানান্তর করা হয়।বুধবার বিকেল ৩টায় মামলার তদন্তকারী কর্মকর্তা এসআই মো. সহিদুল ইসলাম বলেন, হত্যাকাণ্ডের পর আসামি জিসান নাম-পরিচয় গোপন রেখে একেক সময় একেক স্থানে আত্মগোপন করে আসছিল। মোবাইল কললিস্টের সূত্র ধরে মঙ্গলবার গভীর রাতে তাকে ঢাকার ডেমরার স্টাফ কোয়ার্টার এলাকা থেকে গ্রেফতার করা হয়।প্রাথমিক জিজ্ঞাসাবাদে সে হত্যাকাণ্ডের সঙ্গে জড়িত থাকার কথা স্বীকার করেছে। তাই ১৬৪ ধারায় জবানবন্দি দেয়ার জন্য তাকে আদালতে নেয়া হয়েছে। এ মামলায় এ পর্যন্ত জিসানসহ বিভিন্ন সময়ে ৮ জন আসামিকে গ্রেফতার করা হয়েছে। অপর আসামিদের গ্রেফতারে অভিযান চলছে বলেও জানান তদন্তকারী কর্মকর্তা এসআই মো. সহিদুল ইসলাম।মো. কামাল উদ্দিন/এএম/জেআইএম</body>
</article>
