<article>
  <headline>
শেরপুরে ছুরিকাঘাতে ঝাল-মুড়ি বিক্রেতা নিহত
</headline>
  <url>https://www.jagonews24.com/country/news/330676</url>
  <published_at>
</published_at>
  <category>খুন</category>
  <body>শেরপুরে নকলা উপজেলার উরফা ইউনিয়নের উরফা কান্দাপাড়া এলাকায় ছুরিকাঘাতে এক ঝাল-মুড়ি বিক্রেতা নিহত হয়েছেন।নিহত মিয়া হোসেন (৫২) ওই গ্রামের মৃত তাহের উদ্দিনের ছেলে। শুক্রবার মধ্যরাতে পুলিশ ওই ঝাল-মুড়ি বিক্রেতার বসতঘর থেকে তার লাশ উদ্ধার করে।ময়নাতদন্তের জন্য শনিবার সকালে মরদেহ শেরপুর জেলা হাসপাতাল মর্গে পাঠিয়েছে পুলিশ।নকলা থানার ভারপ্রাপ্ত কর্মকর্তা (ওসি) খাঁন আব্দুল হালিম জানান, লাশটি উদ্ধারের সময় গলা কাটা এবং বুকে ছুরির আঘাত পাওয়া গেছে। তাতে প্রাথমিকভাবে ধারণা করা হচ্ছে, ছুরিকাঘাতে তাকে খুন করা হতে পারে।উরফা ইউনিয়নের চেয়ারম্যান রেজাউল হক হীরা ও স্থানীয় সূত্রে জানা যায়, নিহত মিয়া হোসেন প্রায় ১৩ বছর আগে সপরিবারে রাজধানী ঢাকায় চলে যান। সেখানে থাকা অবস্থায় তিনি তার স্ত্রীকে হত্যা মামলায় প্রায় এক যুগ কারাদণ্ড ভোগ করে গত বছর জামিনে বাড়িতে এসে ঝাল-মুড়ির ব্যবসা শুরু করেন।ওসি খাঁন আব্দুল হালিম জানান, নিহতের চার ছেলে ঢাকা থেকে বাড়ি আসছেন। এ ব্যাপারে মামলার প্রস্তুতি চলছে।শেরপুর সদর সার্কেলের অতিরিক্ত পুলিশ সুপার মো. আমিনুল ইসলাম ঘটনাস্থল পরিদর্শন করেছেন।হাকিম বাবুল/এনএফ/এমএস</body>
</article>
