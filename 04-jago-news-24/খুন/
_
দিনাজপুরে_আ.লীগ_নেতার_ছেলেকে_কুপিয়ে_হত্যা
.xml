<article>
  <headline>
দিনাজপুরে আ.লীগ নেতার ছেলেকে কুপিয়ে হত্যা
</headline>
  <url>https://www.jagonews24.com/country/news/435117</url>
  <published_at>
</published_at>
  <category>খুন</category>
  <body>দিনাজপুর শহরের কসবা এলাকায় আওয়ামী লীগ নেতার ছেলেকে কুপিয়ে হত্যা করা হয়েছে। নিহত যুবকের নাম- ইরেস উদ্দিন আহমেদ ইরেস (৩৩) । তিনি সদর উপজেলঅর কসবা মহল্লার বাসিন্দা ও ১২নং ওয়ার্ড আওয়ামী লীগের সভাপতি ময়েজ উদ্দিনের ছেলে।শুক্রবার রাত সাড়ে ৯টার দিকে দিনাজপুর শহরের ১২নং ওয়ার্ডের কসবা কোয়াড়ের মোড় এলাকায় এই হত্যাকাণ্ডের ঘটে। তবে কারা হত্যা করেছে তা চিহিৃত করতে পারলেও কী কারণে হত্যা করা হয়েছে পুলিশ এখনও নিশ্চিত হতে পারেনি।জানা যায়, শুক্রবার রাতে শহরের ১২নং ওয়ার্ডের কসবা কোয়াড়ের মোড় এলাকায় ইরেস উদ্দিন আহমেদ ইরেসের বাঁচাও বাঁচাও চিৎকার শুনতে পেয়ে এলাকাবাসী ছুটে গিয়ে ক্ষত বিক্ষত অবস্থায় ইরেজকে উদ্ধার করে। তাকে আহত অবস্থায় দিনাজপুর এম আব্দুর রহিম মেডিকেল কলেজ হাসাপাতালে হাসাপাতালে নিয়ে যাওয়া হয়। এ সময় ইরেস তাকে কারা কারা আহত করেছে তাদের নাম বলে। পরে তাকে হাসপাতালে নেয়ার পর কর্মরত চিকিৎসক মৃত ঘোষণা করেন।এ বিষয়ে দিনাজপুর কোতোয়ালী থানার পুলিশের ভারপ্রাপ্ত কর্মকর্তা (ওসি-তদন্ত) মো. নাজমুল আহমেদ জানান,হত্যাকারীরা পালিয়ে গেছে। তাদের গ্রেফতার করা সম্ভব হয়নি। এ বিষয়ে নিহত ইরেসের বাবা ময়েজ উদ্দিন হত্যাকারীদের নাম উল্লেখ করে মামলা করেছেন।এমদাদুল হক মিলন/আরএ/আরআইপি</body>
</article>
