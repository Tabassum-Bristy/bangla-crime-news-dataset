<article>
  <headline>
স্ত্রী-সন্তানের সামনেই পিটিয়ে হত্যা
</headline>
  <url>https://www.jagonews24.com/country/news/459438</url>
  <published_at>
</published_at>
  <category>খুন</category>
  <body>লালমনিরহাটে জমি নিয়ে বিরোধের জেরে ফজলুর রহমান (৪০) নামে এক ব্যক্তিকে পিটিয়ে হত্যা করেছে প্রতিপক্ষরা। এ সময় আহত হয়েছেন তার স্ত্রী আহেরুন (৩২) ও ১০ বছরের ছেলে তাইজুল ইসলাম।শুক্রবার সকালে এ ঘটনার সঙ্গে জড়িত আবুল কাসেমকে আটক করেছে লালমনিরহাট সদর থানা পুলিশ। এর আগে বৃহস্পতিবার রাত ১০টার দিকে লালমনিরহাট সদর হাসপাতালে নিয়ে গেলে চিকিৎসকরা ফজলুরকে মৃত ঘোষণা করেন।নিহত ফজলুর রহমান সদর উপজেলার পঞ্চগ্রাম ইউনিয়নের খোড়াগাছ তেলিটপাড়া গ্রামের মৃত দানেস আলীর ছেলে।পুলিশ ও প্রত্যক্ষদর্শীরা জানান, ফজলুর রহমানের সঙ্গে দীর্ঘদিন ধরে জমি নিয়ে বিরোধ ছিল প্রতিবেশী ইছান উদ্দিনের ছেলে আব্দুর রহমানের। স্থানীয়ভাবে একাধিকবার বৈঠক হলেও মানতে নারাজ আব্দুর রহমান।বৃহস্পতিবার বিকেলে নিজের বাড়ির পাশে সুপারি চারা রোপন করছিলেন ফজলুর রহমান। এ সময় দলবল নিয়ে অতর্কিতে ফজলুরের ওপর হামলা চালান আব্দুর রহমান। বাঁচাতে এগিয়ে এলে হামলার শিকার হন ফজলুরের স্ত্রী আহেরন বেগম (৩৬) ও ছেলে তাইজুল ইসলাম (১০)।স্থানীয়রা তাদের তিনজনকে রক্তাক্ত অবস্থায় উদ্ধার করে লালমনিরহাট সদর হাসপাতালে নিয়ে গেলে চিকিৎসকরা ফজলুরকে মৃত ঘোষণা করেন। আহত মা-ছেলেকে হাসপাতালে ভর্তি করা হয়েছে।লালমনিরহাট সদর থানার ভারপ্রাপ্ত কর্মকর্তা (ওসি) মাহফুজ আলম জানান, সন্দেহজনক ভাবে একজনকে আটক করে জিজ্ঞসাবাদ করা হচ্ছে। ঘটনার সঙ্গে জড়িতদের আটকের চেষ্টা চলছে।রবিউল হাসান/এফএ/এমএস</body>
</article>
