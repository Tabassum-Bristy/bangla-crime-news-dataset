<article>
  <headline>
চট্টগ্রামে ছুরিকাঘাতে দোকান ম্যানেজার খুন
</headline>
  <url>https://www.jagonews24.com/country/news/419530</url>
  <published_at>
</published_at>
  <category>খুন</category>
  <body>চট্টগ্রাম নগরীর পাহাড়তলী বাজারে রানা স্টোর নামক এক পাইকারি ডিম দোকানের ম্যানেজার ছুরিকাঘাতে নিহত হয়েছেন। নিহতের নাম মাসুদ রানা (৩৫)। বুধবার রাত ১২টার দিকে এই ঘটনা ঘটে।নিহত মাসুদ সীতাকুণ্ড উপজেলার বড় দারোগার হাটের দক্ষিণ বগাচতর গ্রামের ছৈয়দুল হকের ছেলে বলে জানা গেছে।চট্টগ্রাম মেডিকেল পুলিশ ফাঁড়িতে কর্মরত উপপরিদর্শক (এএসআই) আলাউদ্দিন জানান, বুধবার রাত১২ টার দিকে কে বা কারা রানা স্টোরের ম্যানেজার মাসুদকে ছুরিকাঘাত করে। পরে তাকে গুরুতর অবস্থায় রাত ১টার দিকে চট্টগ্রাম মেডিকেল কলেজ হাসপাতালে নিয়ে আসা হয়। সেখানে কর্তব্যরত ডাক্তাররা তাকে মৃত ঘোষণা করেন।নিহতের ছোটভাই সোহেল রানা জানান, রাত সোয়া ১২টার দিকে বাইরে থেকে আসা একগাড়ি ডিম দোকানের পেছনে লোড করছিলেন আমার ভাই। এসময় ৩-৪ জন দুর্বৃত্ত অতর্কিত হাজির হয়ে দোকানের ক্যাশ লুট করার চেষ্টা করে। এতেবাধা দিলে দুর্বৃত্তরা আমার ভাইকে ছুরিকাঘাত করে চলে যায়। এসময় ক্যাশে নগদ ১০ লক্ষ টাকা থাকলেও দুর্বৃত্তরা তা নিয়ে যেতে পারেনি।পুলিশ ঘটনাস্থল পরিদর্শন করেছে। এ ব্যাপারে থানায় মামলা দায়েরের প্রক্রিয়া চলছে।এসআর/আরআইপি</body>
</article>
