<article>
  <headline>
সিলেটে ছুরিকাঘাতে যুবক খুন
</headline>
  <url>https://www.jagonews24.com/country/news/424007</url>
  <published_at>
</published_at>
  <category>খুন</category>
  <body>সিলেট নগরের কাজিরবাজার ব্রিজ এলাকায় বৃহস্পতিবার রাতে দুর্বৃত্তদের ছুরিকাঘাতে মোহাম্মদ আলী (৩০) নামের এক যুবক খুন হয়েছেন। নিহত আলী সুনামগঞ্জের জগন্নাথপুর উপজেলার বাসিন্দা।তিনি মহানগরের দক্ষিণ সুরমার তেলিবাজার এলাকায় বসবাস করতেন। আর্থিক লেনদেন নিয়ে বিরোধের জেরে এ ঘটনা ঘটতে পারে বলে ধারণা করছে পুলিশ।ওসমানী মেডিকেল কলেজ ও হাসপাতাল পুলিশ ফাঁড়ির এসআই পলাশ জানান, বৃহস্পতিবার (২৬ এপ্রিল) রাত সাড়ে ৭টার দিকে কাজিরবাজার ব্রিজ এলাকায় আলী নামের ওই যুবককে ছুরিকাহত করা হয়।পরে তাকে রক্তাক্ত অবস্থায় ওসমানী মেডিকেল কলেজ হাসপাতালের জরুরি বিভাগে নিয়ে আসেন পথচারীরা। তার শরীর থেকে প্রচুর রক্তক্ষরণ হয়। হাসপাতালে চিকিৎসাধীন অবস্থায় রাত ৮টার দিকে তার মৃত্যু হয়।কোতয়ালি মডেল থানার ভারপ্রাপ্ত কর্মকর্তা (ওসি) গৌছুল হোসেন জানান, নিহত মোহাম্মদ আলীর বিরুদ্ধে পকেটমারসহ বেশকিছু অভিযোগ রয়েছে। এ সংক্রান্ত বিরোধে সে খুন হতে পারে। তবে খুনিদের শনাক্ত করে আসামিদের গ্রেফতারে পুলিশ মাঠে রয়েছে বলে জানান তিনি।ছামির মাহমুদ/বিএ</body>
</article>
