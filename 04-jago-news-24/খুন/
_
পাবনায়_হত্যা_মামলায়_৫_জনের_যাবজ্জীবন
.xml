<article>
  <headline>
পাবনায় হত্যা মামলায় ৫ জনের যাবজ্জীবন
</headline>
  <url>https://www.jagonews24.com/country/news/482691</url>
  <published_at>
</published_at>
  <category>খুন</category>
  <body>পাবনার আতাইকুলার চাঞ্চল্যকর আবু সাঈদ হত্যা মামলায় পাঁচজনকে যাবজ্জীবন কারাদণ্ড ও দুইজনকে খালাস দিয়েছেন আদালত। বুধবার দুপুরে পাবনার অতিরিক্ত জেলা ও দায়রা জজ আদালত-১ এর বিচারক রুস্তম আলী এই রায় দেন।সাজাপ্রাপ্তরা হলেন- আতাইকুলা থানার কুমারগারী বিশ্বাসপাড়ার আব্দুল লতিফের ছেলে আব্দুস সালাম ওরফে খোকন (৫০), একই গ্রামের আব্দুল লতিফ বিশ্বাসের ছেলে শাহিন বিশ্বাস (৪৪), ভারিয়াডাঙ্গি গ্রামের নিজাম উদ্দিনের ছেলে মাসুদ রানা (৪৫), সুজানগর উপজেলার তাঁতীবন্ধ গ্রামের আজিজ মোল্লার ছেলে শুকুর আলী মোল্লা (৪৫) ও একই এলাকার আব্দুর রাজ্জাকের ছেলে সাইফুল ইসলাম ওরফে কাঞ্চন (৪৩)।খালাসপ্রাপ্তরা হলেন- সুজানগর উপজেলার ভবানীপুরের সলিমউদ্দিনের ছেলে সেলিম (৪০) ও তাছির উদ্দিন মিয়ার ছেলে আলতাফ হোসেন (৪৫)।মামলার বিবরণে আইনজীবীরা জানান, ২০০৯ সালের ১৩ এপ্রিল রাতে আতাইকুলা থানার কুমারগারী গ্রামে আবু সাঈদকে বাড়ি থেকে ডেকে নিয়ে গিয়ে কুপিয়ে হত্যা করে তার বন্ধুরা। পরদিন নিহতের ভাই রবিউল বাদী হয়ে ৭ জনকে আসামি করে আতাইকুলা থানায় হত্যা মামলা দায়ের করেন। আতাইকুলা থানার তৎকালীন এসআই আখের আলী তদন্ত শেষে ২০১০ সালের ২৮ ফেব্রুয়ারি ৭ জনকেই অভিযুক্ত করে আদালতে চার্জশিট দাখিল করেন।দীর্ঘ শুনানি ও স্বাক্ষ্য প্রমাণ শেষে পাবনার অতিরিক্ত জেলা ও দায়রা জজ আদালত (১) এর বিচারক রুস্তম আলী পাঁচজনকে যাবজ্জীবন কারাদণ্ড ও দেড় লাখ টাকা জরিমানা অনাদায়ে আরও দেড় বছর করে কারাদণ্ডের রায় ঘোষণা করেন।অপর দুইজনের বিরুদ্ধে অপরাধ প্রমাণ না হওয়ায় তাদের মামলা থেকে খালাস দেয়া হয়। রায় ঘোষণার সময় দুইজন আদালতে হাজির ছিলেন।মামলায় আসামি পক্ষের আইনজীবী ছিলেন আইয়ুব খান খোকন আর রাষ্ট্রপক্ষের আইনজীবী ছিলেন সালমা আক্তার শিলু।এফএ/জেআইএম</body>
</article>
