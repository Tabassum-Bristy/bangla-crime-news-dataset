<article>
  <headline>
লোহার রড দিয়ে পিটিয়ে রিকশাচালককে হত্যা
</headline>
  <url>https://www.jagonews24.com/country/news/443938</url>
  <published_at>
</published_at>
  <category>খুন</category>
  <body>চট্টগ্রাম নগরের পাহাড়তলী এলাকায় লোহার রড দিয়ে পিটিয়ে এক রিকশাচালককে আরেক রিকশাচালক হত্যা করেছেন।রোববার বিকেল ৪টার দিকে বশিরশাহ মাজার গেট এলাকায় এ ঘটনা ঘটে। নিহত রিকশাচালকের বয়স ৪৫ বছরের কাছাকাছি বলে জানিয়েছে পুলিশ।পাহাড়তলী থানার ওসি রফিকুল ইসলাম বলেন, দুই রিকশাচালকের মধ্যে কথা কাটাকাটির জের ধরে মারামারি শুরু হয়। একপর্যায়ে একজন আরেকজনকে লোহার রড দিয়ে আঘাত করে। আহত রিকশাচালককে চট্টগ্রাম মেডিকেল কলেজ হাসপাতালে নেয়ার সে পথে মারা যায়।তিনি বলেন, নিহতের মরদেহ মর্গে পাঠানো হয়েছে। তার পরিচয় পাওয়া যায়নি। অভিযুক্ত রিকশাচালক ঘটনার পরপরই পালিয়ে যায়। তাকে গ্রেফতারের চেষ্টা চলছে।আবু আজাদ/জেএইচ/জেআইএম</body>
</article>
