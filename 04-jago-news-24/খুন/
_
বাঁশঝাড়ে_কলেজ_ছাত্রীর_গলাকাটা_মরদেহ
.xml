<article>
  <headline>
বাঁশঝাড়ে কলেজ ছাত্রীর গলাকাটা মরদেহ
</headline>
  <url>https://www.jagonews24.com/country/news/319408</url>
  <published_at>
</published_at>
  <category>খুন</category>
  <body>সিরাজগঞ্জ সদর উপজেলার শিয়ালকোল ইউনিয়নে সাথী খাতুন (১৮) নামে এক কলেজ ছাত্রীকে গলা কেটে হত্যা করেছে দুর্বৃত্তরা।রোববার গভীর রাতে সদর উপজেলার শিয়ালকোল ইউপির জগতগাঁতী গ্রামে এ ঘটনা ঘটে।নিহত সাথী জগতগাঁতী গ্রামের সাইদুর রহমান বাদলের মেয়ে ও শিয়ালকোল আব্দুল্লাহ আল মাহমুদ মেমোরিয়াল স্কুল অ্যান্ড কলেজের এইচএসসি পরীক্ষার্থী ছিলেন।স্থানীয় শিয়ালকোল ইউনিয়ন পরিষদের ৮নং ওয়ার্ডের সদস্য হাফিজুল ইসলাম জানান, রোববার বিকেলের দিকে মেয়ে সাথীকে বাড়িতে রেখে পার্শ্ববর্তী ধুকুরিয়া গ্রামে আত্মীয়ের বাড়িতে যান সাইদুর রহমান বাদল ও তার স্ত্রী। রাতে বাড়ি এসে তারা সাথীকে কোথাও পাননি। অনেক খোঁজাখুঁজির পর বাড়ি থেকে প্রায় একশ গজ দূরের একটি বাঁশঝাড়ে তার গলাকাটা মরদেহ পাওয়া যায়।সদর থানার ইনস্পেক্টর (তদন্ত) রফিকুল ইসলাম জানান, খবর পেয়ে সোমবার ভোরে মরদেহ উদ্ধারের জন্য ঘটনাস্থলে পুলিশ পাঠানো হয়েছে। তবে প্রাথমিকভাবে ধারণা করা হচ্ছে কলেজ ছাত্রীকে সাথী খাতুনকে গলা কেটে হত্যা করে বাঁশঝাড়ে ফেলে রেখে পালিয়েছে দুর্বৃত্তরা।ইউসুফ দেওয়ান রাজু/এফএ/জেআইএম</body>
</article>
