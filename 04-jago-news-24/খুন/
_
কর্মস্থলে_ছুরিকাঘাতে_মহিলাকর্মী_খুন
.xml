<article>
  <headline>
কর্মস্থলে ছুরিকাঘাতে মহিলাকর্মী খুন
</headline>
  <url>https://www.jagonews24.com/national/news/357367</url>
  <published_at>
</published_at>
  <category>খুন</category>
  <body>রাজধানীর মোহাম্মদপুরে নিজ কর্মস্থলে জেসমিন আক্তার টুম্পা ছুরিকাঘাতে খুন হয়েছেন। রোববার দুপুর ১২টার দিকে মোহাম্মদপুরের রাজিয়া সুলতানা রোডের ‘নব্য’ নামে একটি কাপড়ের দোকানে এ ঘটনা ঘটে।হত্যায় জড়িত যুবক ওই নারীর স্বামী কিংবা প্রেমিক হতে পারে বলে জানিয়েছে মোহাম্মদপুর থানা পুলিশ।মোহাম্মদপুর থানার অফিসার ইনচার্জ (ওসি) জামাল উদ্দিন মীর জাগো নিউজকে বলেন, নব্য নামে কাপড়ের দোকানে কাজ করতেন নিহত টুম্পা। রোববার সকালে তিনি কর্মস্থলে আসেন। বেলা সোয়া ১১টার দিকে জনৈক যুবক তার গলায় এলোপাতাড়ি ছুরিকাঘাত করে পালিয়ে যায়। স্থানীয়রা তাকে উদ্ধার করে হাসপাতালে নিয়ে যায়। সেখানেই টুম্পার মৃত্যু হয়।ময়নাতদন্তের জন্য মরদেহ ঢাকা মেডিকেল কলেজ হাসপাতাল মর্গে পাঠানো হয়েছে। হামলাকারী নিহতের স্বামী কিংবা প্রেমিক হতে পারে বলে জানান ওসি।তিনি আরও জানান, ঘটনাস্থল থেকে আলামত সংগ্রহ করা হয়েছে। সর্বোচ্চ গুরুত্ব দিয়ে বিষয়টি তদন্ত করা হচ্ছে। শিগগিরই ওই হামলাকারীকে আইনের আওতায় আনা হবে।জেইউ/এমএআর/জেআইএম</body>
</article>
