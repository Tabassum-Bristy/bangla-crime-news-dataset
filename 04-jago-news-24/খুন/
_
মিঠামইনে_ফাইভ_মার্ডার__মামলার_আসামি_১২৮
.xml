<article>
  <headline>
মিঠামইনে ফাইভ মার্ডার : মামলার আসামি ১২৮
</headline>
  <url>https://www.jagonews24.com/country/news/375109</url>
  <published_at>
</published_at>
  <category>খুন</category>
  <body>কিশোরগঞ্জের মিঠামইনে আধিপত্য বিস্তার ও খালে বাঁধ দেয়াকে কেন্দ্র করে দু’পক্ষের সংঘর্ষে তিন ভাইসহ পাঁচজন নিহতের ঘটনায় মামলা হয়েছে।ঘটনার ৬ দিন পর তিন ভাই হত্যার ঘটনায় নিহতদের ভাতিজা রিফাকুল ইসলাম বাদী হয়ে বুধবার দুপুরে মিঠামইন থানায় হত্যা মামলা করেন। মামলায় প্রতিপক্ষের দলনেতা সোলেমান ভূঁইয়াকে প্রধান আসামি করে ১২৮ জনের নামে এ মামলা করা হয়।মিঠামইন থানা পুলিশের ভারপ্রাপ্ত কর্মকর্তা (ওসি) মো. আলমগীর হোসেন মামলার বিষয়টি নিশ্চিত করে বলেন, অপর পক্ষ এখনও থানায় মামলার এজাহার দেয়নি। তারা মামলার এজাহার দিলেই ওই মামলাটি রেকর্ড করা হবে।গত ৬ নভেম্বর জেলার মিঠামইন উপজেলার ঢাকি ইউনিয়নের চাড়িপাড়া গ্রামে এলাকায় আধিপত্য বিস্তার ও খালে মাছ ধরাকে কেন্দ্র করে টাগুরিয়া গ্রামের সোলেমান ও মারুফ ভূঁইয়ার পক্ষের লোকজনের সঙ্গে খাসসিংহা গ্রামের পল্লব ও মাসুম গ্রুপের সংঘর্ষ হয়।এতে ঘটনাস্থলেই মারা যায় উভয় পক্ষের পাঁচজন। নিহতদের মধ্যে চারিপাড়া পশ্চিমহাটি গ্রামের আব্দুল আজিজের ছেলে ফরদিস মিয়া (৫০), মাসুম মিয়া (৩৫) ও মাখন মিয়া (৪৮) আপন তিন ভাই ছিলেন। তারা পল্লব ও মাসুম গ্রুপের সমর্থক।নিহত অপর দুইজন হলেন- সোলায়মান গ্রপের সমর্থক টাগুরিয়া গ্রামের গ্রামের সুজন মিয়ার ছেলে রাজিব মিয়া (৩২) ও আয়ুব রেজার ছেলে মকবুল মিয়া (৩৩)।নূর মোহাম্মদ/এএম/জেআইএম</body>
</article>
