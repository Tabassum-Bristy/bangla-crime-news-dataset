<article>
  <headline>
মক্কায় বাংলাদেশির লাঠির আঘাতে গেল যুবকের প্রাণ
</headline>
  <url>https://www.jagonews24.com/probash/article/524592</url>
  <published_at>
</published_at>
  <category>খুন</category>
  <body>সৌদি আরবের মক্কার ওয়াদি রেহেজানে কথা কাটাকাটির জেরে বাংলাদেশির লাঠির আঘাতে অপর এক বাংলাদেশি যুবক নিহত হয়েছেন।মক্কা নগরী থেকে প্রায় ৮০ কিলোমিটার দূরে ওয়াদি রেহেজান এলাকার খামারে গত ৩০ আগস্ট এ ঘটনা ঘটে। এ ঘটনার তিনদিন পর খবর পেয়ে মঙ্গলবার (৩ সেপ্টেম্বর) বিকেলে স্থানীয় থানা পুলিশ জসিম উদ্দিনের মরদেহ উদ্ধার করে।জানা গেছে, চট্টগ্রামের লোহাগাড়া উপজেলার একই ইউনিয়নের ৭/৮ জন কাজ করতেন সৌদির ওই খামারে। কাজ শেষে বাসায় ফেরার পর তাদের কয়েকজনের মধ্যে কথা কাটাকাটি হয়। একপর্যায়ে হাতাহাতি হলে রুমমেটের লাঠির আঘাতে মুহাম্মদ জসিম উদ্দিন (৪৪) নিহত হন।জসিম উদ্দিনের বাড়ি চট্টগ্রামের লোহাগাড়া উপজেলায়। তিনি চরম্বা ইউনিয়নের মাইজবিলা-বিরবিলা মাঝখানে টেকের দোকান এলাকার গাজালিয়া মোজাহার সওদাগরের ছেলে।জসিম উদ্দিনের প্রবাসী এক আত্মীয় জানান, লাঠির আঘাতে জসিম উদ্দিন মারা গেলে গোপনে মরদেহ ডোবায় ফেলে দেয় হত্যাকারীরা।এনডিএস/জেআইএম</body>
</article>
