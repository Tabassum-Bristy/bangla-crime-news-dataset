<article>
  <headline>
পিরোজপুরে স্ত্রী ও শ্বশুরকে কুপিয়ে হত্যা
</headline>
  <url>https://www.jagonews24.com/country/news/424000</url>
  <published_at>
</published_at>
  <category>খুন</category>
  <body>পিরোজপুরের ইন্দুরকানী উপজেলার পাড়েরহাটে হাবিবুর রহমান আপন (৩০) নামের এক রাজমিস্ত্রি তার স্ত্রী রিপা (২১) ও শ্বশুর জাহাঙ্গীর ফকিরকে (৪০) কুপিয়ে হত্যা করেছে। এ ঘটনায় তার শ্যালিকা হিরা (১৩) আহত হয়েছেন। বৃহস্পতিবার রাত ৮টার দিকে এ ঘটনা ঘটে।ছুরিকাঘাতে আহত হিরা জানায়, পাড়েরহাট বন্দর থেকে ফেরার পথে আপন প্রথমে রিপাকে এবং বাধা দিতে গেলে শ্বশুরকে উপর্যুপরি ছুরিকাঘাত করে। এ সময় হিরাকেও ছুরিকাঘাত করলে তিনি আহত হন। পরে স্থানীয়রা তাদের উদ্ধার করে পিরোজপুর সদর হাসপাতালে নিয়ে আসলে কর্তব্যরত চিকিৎসক দুজনকে মৃত ঘোষণা করেন।স্থানীয় ইউপি সদস্য মোহসিন হাওলাদার বলেন, আপন রাজমিস্ত্রির যোগানদাতা হিসেবে কাজ করতেন। তিনি মাদকাসক্ত হওয়ায় পারিবারিক জীবনে প্রায়ই কলহের সৃষ্টি হতো। এ কারণে রিপা কিছুদিন আপনের সঙ্গ ত্যাগ করেছিলেন।বিষয়টি নিশ্চিত করে ইন্দুরকানী থানার ওসি নাসির উদ্দিন বলেন, ঘাতক হাবিবুর রহমানকে গ্রেফতার করা হয়েছে। ঘাতক আপন শরিয়তপুর জেলার নড়িয়া উপজেলার বৈশাখীপাড়ার মৃত আলাউদ্দিন সারেংয়ের ছেলে। তিনি পাড়েরহাটের জাহাঙ্গীর ফকিরের মেয়েকে বিয়ে করে শ্বশুরবাড়ির পাশে একটি ভাড়া বাসায় থাকতেন।তিনি আরও জানান, এ ব্যপারে আইনি প্রক্রিয়া চলছে। নিহত রিপার আড়াই বছরের একটি পুত্র সন্তান রয়েছে।হাসান মামুন/বিএ</body>
</article>
