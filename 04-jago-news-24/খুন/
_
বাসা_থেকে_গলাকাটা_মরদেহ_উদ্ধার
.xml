<article>
  <headline>
বাসা থেকে গলাকাটা মরদেহ উদ্ধার
</headline>
  <url>https://www.jagonews24.com/country/news/476510</url>
  <published_at>
</published_at>
  <category>খুন</category>
  <body>চট্টগ্রামের মিরসরাই উপজেলার জোরারগঞ্জ থানা এলাকা থেকে সুদর্শন মজুমদার (৪৫) নামে এক ব্যক্তির গলাকাটা মরদেহ উদ্ধার করেছে পুলিশ। মঙ্গলবার সকাল ৯টার দিকে মরদেহটি উদ্ধার করা হয়।বিষয়টি জাগো নিউজকে নিশ্চিত করেছেন জোরারগঞ্জ থানার ভারপ্রাপ্ত কর্মকর্তা (ওসি) ইফতেখার হাসান।স্থানীয় সূত্র জানায়, নিহত সুদর্শন মজুমদারের বাড়ি জোরারগঞ্জ থানার ৩ নম্বর জোরারগঞ্জ ইউনিয়নের দেওয়ানপুর গ্রামে। সকালে নিজ বাসাতে তাকে গলাকাটা অবস্থায় পাওয়া যায়। পরে পুলিশ এসে মরদেহটি উদ্ধার করে। এসময় তার স্ত্রীকে আটক করে পুলিশ। ধারণা করা হচ্ছে, পারিবারিক কলহের জের ধরে এ ঘটনা ঘটেছে।এসআর/জেআইএম</body>
</article>
