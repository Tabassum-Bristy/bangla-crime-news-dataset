<article>
  <headline>
দেশে এখন চলন্ত বাসে ধর্ষণ চলছে, বিচার হচ্ছে না
</headline>
  <url>https://www.jagonews24.com/country/news/499709</url>
  <published_at>
</published_at>
  <category>ধর্ষণ</category>
  <body>কিশোরগঞ্জের কটিয়াদীতে চলন্ত বাসে ইবনে সিনা মেডিকেল কলেজ হাসপাতালের নার্স শাহিনুর আখতার তানিয়াকে ধর্ষণ ও হত্যাকাণ্ডে জড়িতদের বিচারের দাবিতে রাজশাহীতে মানববন্ধন করা হয়েছে।রোববার সকালে বাংলাদেশ নার্সেস অ্যাসোসিয়েশনের (বিএনএ) রাজশাহী মেডিকেল কলেজ (রামেক) হাসপাতাল শাখা এ মানববন্ধনের আয়োজন করে।রামেক হাসপাতালের সামনের সড়কে আয়োজিত এ মানববন্ধনে সভাপতিত্ব করেন বিএনএ’র রামেক হাসপাতাল শাখার সভাপতি এলোরা পারভীন।মানবববন্ধন চলাকালে সমাবেশে অন্যদের মধ্যে বক্তব্য দেন- বিএনএ’র রামেক হাসপাতাল শাখার সিনিয়র সহ-সভাপতি নাজমা সুলতানা, সাধারণ সম্পাদক ময়েজ উদ্দিন, সহ-সাংগঠনিক সম্পাদক ফখরুল ইসলাম, নার্সিং কর্মকর্তা সাদরুল ইসলাম, খন্দকার গোলাম রাজ, রাজশাহী নার্সিং কলেজের শিক্ষার্থী সাথী আক্তার, লাবণ্য আক্তার ও মেহেদি হাসান প্রমুখ।এতে বক্তারা বলেন, দেশে এখন চলন্ত বাসে ধর্ষণ চলছে। ধর্ষণের পর নির্মমভাবে হত্যা করা হচ্ছে। কিন্তু বিচার হচ্ছে না। ফলে এ ধরনের ঘটনা বার বার ঘটছে। এসব ঘটনায় জড়িতদের কঠোর শাস্তি চাই আমরা।তানিয়া হত্যাকাণ্ডে জড়িতদের কঠোর শাস্তি না হলে কোনো অভিভাবক তার সন্তানকে নার্সিংয়ে পড়াশোনা করতে দেয়ার সাহস পাবে না। তাই পৃথক ট্রাইব্যুনাল করে এ ধরনের ঘটনার দ্রুত বিচার নিশ্চিত করার দাবি জানান তারা।ফেরদৌস সিদ্দিকী/এএম/জেআইএম</body>
</article>
