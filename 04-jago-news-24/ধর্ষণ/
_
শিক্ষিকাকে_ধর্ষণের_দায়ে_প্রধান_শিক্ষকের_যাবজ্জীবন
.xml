<article>
  <headline>
শিক্ষিকাকে ধর্ষণের দায়ে প্রধান শিক্ষকের যাবজ্জীবন
</headline>
  <url>https://www.jagonews24.com/country/news/501610</url>
  <published_at>
</published_at>
  <category>ধর্ষণ</category>
  <body>কুষ্টিয়ায় আবাসিক হোটেলে খ্রিস্টান ধর্মের শিক্ষিকাকে ধর্ষণের দায়ে শরিফুল ইসলাম নামে এক প্রধান শিক্ষককে যাবজ্জীবন কারাদণ্ড দিয়েছেন আদালত। মঙ্গলবার বেলা সাড়ে ১১টার দিকে এ রায় দেন নারী ও শিশু নির্যাতন দমন ট্রাইব্যুনালের বিচারক মুন্সী মো. মশিয়ার রহমান। বিচারক একইসঙ্গে ধর্ষককে ১ লাখ টাকা জরিমানা অনাদায়ে ৬ মাসের বিনাশ্রম কারাদণ্ড দেন।আদালত সূত্রে জানা গেছে, মেহেরপুর জেলার মুজিবনগর উপজেলার আম্রকানন মাধ্যমিক বিদ্যালয়ের প্রধান শিক্ষক শরিফুল ইসলাম একই বিদ্যালয়ের খ্রিস্টান ধর্মের শিক্ষিকাকে নিয়ে ২০১৬ সালের ১৩ মে নিবন্ধন পরীক্ষায় অংশ নিতে কুষ্টিয়া শহরে আসেন। শহরের বড় বাজারের আল আমিন হোটেলে মামা-ভাগনি পরিচয় দিয়ে পাশাপাশি দুটি কক্ষ ভাড়া নেন। ওই দিন সকালে শরিফুল ওই শিক্ষিকার কক্ষে ঢুকে মুখ চেপে ধর্ষণ করে পালিয়ে যান।পরে হোটেলের স্টাফরা অসুস্থ অবস্থায় ওই শিক্ষিকাকে উদ্ধার করে কুষ্টিয়া জেনারেল হাসপাতালে ভর্তি করেন। এ ঘটনায় ওই শিক্ষিকা বাদী হয়ে কুষ্টিয়া মডেল থানায় মামলা দায়ের করেন। পুলিশ তদন্ত করে চার্জশিট দাখিল করে। সাক্ষ্য প্রমাণের ভিত্তিতে মঙ্গলবার আদালত এ রায় প্রদান করেন।আল-মামুন সাগর/এফএ/জেআইএম</body>
</article>
