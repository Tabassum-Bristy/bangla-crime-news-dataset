<article>
  <headline>
লালমনিরহাটে ৬ বছরের শিশুকে ধর্ষণ
</headline>
  <url>https://www.jagonews24.com/country/news/424938</url>
  <published_at>
</published_at>
  <category>ধর্ষণ</category>
  <body>লালমনিরহাট সদর উপজোলার হারাটি ইউনিয়নে ৬ বছরের এক শিশুকে ধর্ষণের অভিযোগ উঠেছে। এ ঘটনায় মঙ্গলবার সন্ধ্যায় ওই শিশুকে লালমনিরহাট সদর হাসপাতালে ভর্তি করা হয়েছে।শিশুটি মারাইরহাট সরকারি প্রাথমিক বিদ্যালয়ের প্রথম শ্রেণির ছাত্রী। আর অভিযুক্ত ধর্ষক দুই সন্তানের জনক মহানন্দ (৪০) হারাটি ইউনিয়নে হিরা মানিক গ্রামের বিনয় চন্দ্রের ছেলে।প্রত্যক্ষদর্শীরা জানায়, মঙ্গলবার বিকেলে বাড়ির পাশে শিশুটি হাঁস তাড়াতে যায়। এ সময় লম্পট মহানন্দ (৪০) তাকে ফুসলিয়ে পাশের ভুট্টাখেতে নিয়ে ধর্ষণ করে। শিশুটির চিৎকারে ওই লম্পট পালিয়ে যায়। এ সময় স্থানীয়রা ভুট্টাখেতে শিশুটিকে রক্তাক্ত অবস্থায় উদ্ধার করে লালমনিরহাট সদর হাসপাতালে ভর্তি করে। শিশুটি বর্তমানে হাসপাতালে অজ্ঞান অবস্থায় চিকিৎসাধীন রয়েছে।লালমনিরহাট সদর হাসপাতালের কর্তব্যরত চিকিৎসক (আরএমও) ডা. মঞ্জুর মোর্শদ দোলন জানান, শিশুটিকে ধর্ষণ করা হয়েছে বলে ধারণা করা হচ্ছে। তারপরও মেডিকেল পরীক্ষা করা হলে বিষয়টি পুরোপরি জানা যাবে।লালমনিরহাট সদর থানার ওসি মাহাফুজ জানান, খবর পেয়ে হাসপাতালে এক উপপরিদর্শককে পাঠানো হয়েছে। শিশুটির পরিবার অভিযোগ দিলে প্রয়োজনীয় ব্যবস্থা নেয়া হবে।রবিউল হাসান/এফএ/পিআর</body>
</article>
