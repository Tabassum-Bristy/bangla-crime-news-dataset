<article>
  <headline>
রাজশাহীতে কিশোরীকে ধর্ষণচেষ্টা, গ্রেফতার ১
</headline>
  <url>https://www.jagonews24.com/country/news/494946</url>
  <published_at>
 </published_at>
  <category>ধর্ষণ</category>
  <body>রাজশাহীতে কিশোরীকে (১৬) ধর্ষণচেষ্টার অভিযোগে মাহফুজুর রহমান (৪০) নামে এক যুবককে আটক করেছে পুলিশ।এ ঘটনায় শনিবার (২০ এপ্রিল) বিকেল সাড়ে ৩টার দিকে মামলা হয়েছে। মাহফুজ রাজপাড়া থানার লক্ষ্মীপুর ভাটাপাড়া এলাকার আবু বক্করের ছেলে। সে পেশায় রিকশাচালক।রাজপাড়া থানার ভারপ্রাপ্ত কর্মকর্তা (ওসি) হাফিজুর রহমান বিষয়টি নিশ্চিত করেছেন।তিনি জানান, শুক্রবার রাতে নগরীর ভাটাপাড়া এলাকার বাসিন্দা রিকশাচালক মাহফুজুর নিজ বাড়িতে ওই কিশোরীকে ধর্ষণের চেষ্টা করে। টের পেয়ে তারই স্ত্রী বিষয়টি স্থানীয়দের জানান। পরে স্থানীয়রা তাকে পিটুনি দিয়ে পুলিশ দেয়। পরে পুলিশ তাকে আদালতে হাজির করে।স্থানীয় ওয়ার্ড কাউন্সিলর নুরুজ্জামান টুকু বলেন, ওই কিশোরী দীর্ঘদিন ধরে মাহফুজুরের বাড়িতে থাকতো। এর আগেও সে মেয়েটিকে ধর্ষণ চেষ্টা করে। কিন্তু লজ্জায় পরিবারের লোকজন বিষয়টি তখন প্রকাশ করেনি। শুক্রবার ফের ধর্ষণের চেষ্টা করলে তার স্ত্রী স্থানীয়দের মাধ্যমে পুলিশে ধরে দেয়।ফেরদৌস সিদ্দিকী/এএইচ/এমকেএইচ</body>
</article>
