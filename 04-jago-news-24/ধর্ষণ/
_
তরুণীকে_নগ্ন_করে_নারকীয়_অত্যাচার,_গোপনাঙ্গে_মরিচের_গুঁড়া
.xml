<article>
  <headline>
তরুণীকে নগ্ন করে নারকীয় অত্যাচার, গোপনাঙ্গে মরিচের গুঁড়া
</headline>
  <url>https://www.jagonews24.com/international/news/452766</url>
  <published_at>
</published_at>
  <category>ধর্ষণ</category>
  <body>চাঁদা দিতে অস্বীকার করায় এক নারীকে নগ্ন করে মারধর করে একদল দুর্বৃত্ত। তাদের এ তাণ্ডবের এখানেই শেষ নয়, ওই নারীর গোপনাঙ্গে মরিচের গুঁড়াও ছিটিয়ে দেয় তারা। দুর্বৃত্তদের ঠেকাতে এগিয়ে এসে মারপিটের শিকার হয়েছেন ওই নারীর শ্বশুর।চাঞ্চল্যকর এ ঘটনা ঘটেছে ভারতের অাসাম প্রদেশের করিমগঞ্জ এলাকায়। ভারতীয় গণমাধ্যমের খবরে বলা হয়েছে, গত ১০ সেপ্টেম্বর এক নারীকে নগ্ন করে বেধড়ক মারধর করেন বেশ কয়েকজন দুর্বৃত্ত। তাদের বাধা দিতে ছুটে আসেন নারীর শ্বশুর। তাকে গাছে বেঁধে তার সামনেই চলে নারকীয় অত্যাচার। পুরো দৃশ্য মোবাইলে ধারণ করে তা সোশ্যাল মিডিয়ায় ছড়িয়ে দেয়া হয়।পুলিশে অভিযোগ জানালে ভয়ঙ্কর পরিণতি হবে বলে ওই নারীকে হুমকি দেয়া হয়। সম্প্রতি সোশ্যাল মিডিয়ায় এই ভিডিও ছড়িয়ে পড়ার পর করিমগঞ্জ পুলিশ নড়ে-চড়ে বসে। পরে রাজ্যে অভিযান চালিয়ে ১৯ জনকে গ্রেফতার করে পুলিশ।অাসাম পুলিশের মহাপরিচালক কুলধর সাইকিয়া বলেন, আমরা ১৯ জনকে গ্রেফতার করেছি। বাকি অভিযুক্তদেরও শিগগিরই গ্রেফতার করা হবে।করিমগঞ্জের অাসাম-মিজোরাম সীমান্তের আদিবাসী অধ্যুষিত মাগুরা গ্রামের বাসিন্দা ওই নারীর অভিযোগ, ১০ সেপ্টেম্বর সকালে দরজা ভেঙে বাড়িতে ঢুকে পড়ে ৬-৭ জন যুবক। প্রধানমন্ত্রী নরেন্দ্র মোদির আবাসন প্রকল্পের পাওয়া সহায়তার টাকা চাঁদা দাবি করে এই যুবকরা।চাঁদা দিতে অস্বীকার করলে বেআইনি মদ বিক্রির অভিযোগ তুলে মারধর শুরু করে তারা। পর গ্রামবাসী জড়ো হলে তাদের সামনেই নগ্ন করে মারধর করা হয়। এ ঘটনায় তদন্ত শুরু করেছে রাজ্য পুলিশ।এসআইএস/জেআইএম</body>
</article>
