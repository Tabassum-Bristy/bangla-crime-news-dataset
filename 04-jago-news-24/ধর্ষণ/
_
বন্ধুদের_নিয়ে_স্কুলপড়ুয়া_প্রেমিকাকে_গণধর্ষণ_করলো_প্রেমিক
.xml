<article>
  <headline>
বন্ধুদের নিয়ে স্কুলপড়ুয়া প্রেমিকাকে গণধর্ষণ করলো প্রেমিক
</headline>
  <url>https://www.jagonews24.com/country/news/433405</url>
  <published_at>
</published_at>
  <category>ধর্ষণ</category>
  <body>কিশোরগঞ্জের পাকুন্দিয়ায় অষ্টম শ্রেণির এক ছাত্রীকে গণধর্ষণের অভিযোগ পাওয়া গেছে। প্রেমের ফাঁদে ফেলে ঈদের কেনাকাটা করে দেয়ার কথা বলে কথিত প্রেমিক বাদশা তার চার বন্ধুকে নিয়ে মেয়েটিকে ধর্ষণ করে। গত রোববার রাতে পাকুন্দিয়া উপজেলার নারান্দি এলাকায় এ ঘটনা ঘটে। নির্যাতনের শিকার মেয়েটিকে কিশোরগঞ্জ ২৫০ শয্যা জেনারেল হাসপাতালে ভর্তি করা হয়েছে।এ ঘটনায় জড়িত বাদশাসহ ৩ যুবককে গ্রেফতার করেছে র‌্যাব-১৪। এ ব্যাপারে মঙ্গলবার (১২ জুন) মেয়েটির বাবা বাদী হয়ে ওই পাঁচ যুবকের বিরুদ্ধে পাকুন্দিয়া থানায় নারী ও শিশু নির্যাতন দমন আইনে একটি মামলা দায়ের করেছেন। মামলা দায়েরের বিষয়টি নিশ্চিত করেছেন পাকুন্দিয়া থানা পুলিশের ভারপাপ্ত কর্মকর্তা আজহারুল ইসলাম সরকার পিপিএম। মামলার অপর ২ আসামিকে গ্রেফতারের চেষ্টা চলছে বলে জানায় র‌্যাব।র‌্যাব-১৪ কিশোরগঞ্জ ক্যাম্পের কোম্পানি অধিনায়ক লে. এম শোভন খান জানান, পাকুন্দিয়া উপজেলার মাইজহাটি শালংকা গ্রামের আব্দুল মোতালিবের ছেলে বাদশা কিশোরগঞ্জ সদর উপজেলার মারিয়া এলাকার স্কুলছাত্রীর সঙ্গে প্রেমের সম্পর্ক গড়ে তোলে। প্রতারক বাদশা গত ১০ জুন রাত ৮টার দিকে ঈদের কেনাকাটা করে দেয়ার কথা বলে মেয়েটিকে বাড়ি থেকে ডেকে আনে।পরে বাদশাসহ তার চার বন্ধু এরশাদ, রুস্তম, নাসিম ও মামুন মেয়েটিকে পার্শ্ববর্তী পাকুন্দিয়া উপজেলার ছোট আজলদী এলাকায় একটি ঈদগাহের পেছনে কলা বাগানে নিয়ে পালাক্রমে ধর্ষণ করে।এ ঘটনার পর অভিযান চালিয়ে পাকুন্দিয়া উপজেলার সালংকা এলাকা থেকে আসামিদের গ্রেফতার করে র‌্যাব।নূর মোহাম্মদ/এমএএস/আরআইপি</body>
</article>
