<article>
  <headline>
প্রেমিকাকে গণধর্ষণ করায় প্রেমিকের আত্মহত্যা
</headline>
  <url>https://www.jagonews24.com/international/news/450884</url>
  <published_at>
</published_at>
  <category>ধর্ষণ</category>
  <body>প্রেমিকাকে গণধর্ষণ করায় আত্মহত্যা করেছেন ২১ বছরের এক যুবক। ভারতের ছত্রিশগড়ে ওই যুবকের সামনেই তার প্রেমিকাকে ধর্ষণ করে দুই ব্যক্তি। বৃহস্পতিবার ছত্রিশগড়ের কোরবা জেলায় এ ঘটনা ঘটেছে বলে জানিয়েছে পুলিশ। খবর এনডিটিভির।সবন সাই নামের ওই যুবকের আত্মহত্যার তদন্তের সময় এ তথ্য জানিয়েছে তার ১৭ বছর বয়সী প্রেমিকা।কর্মকর্তারা বলেন, গণধর্ষণের অভিযোগে বুধবার ঈশ্বর দাস (২২) এবং খিম কানওয়ার (২১) নামের ওই দুই যুবককে আটক করা হয়। যারা এই আত্মহত্যাকে প্ররোচিত করেছিলো।ওই যুবকের প্রেমিকা পুলিশকে জানায়, গত ১ সেপ্টেম্বর সন্ধ্যায় একটি স্কুলের কাছাকাছি সে যখন তার প্রেমিকের সঙ্গে ছিলো তখন ওই লোকগুলো তাদের উদ্দেশ্য করে আজেবাজে কথা বলতে থাকে। অভিযুক্তরা তাদের বেদম মারধর করে তার প্রেমিকের সামনেই তাকে ধর্ষণ করে সেখান থেকে চলে যায়।পরের দিন অর্থাৎ ২ সেপ্টেম্বর তার প্রেমিক যখন এটা জানতে পারে যে ওই ধর্ষণকারীরা এই ঘটনা গ্রামের অন্যান্যদেরও বলেছে তারপরেই আত্মহত্যা করে সে। পরে ওই যুবকের প্রেমিকা পুলিশকে এই ধর্ষকদের ব্যাপারে জানালে বুধবার ওই দুই ব্যক্তিকে আটক করা হয়।টিটিএন/এমএস</body>
</article>
