<article>
  <headline>
ধর্ষণের ঘটনার প্রতিবাদে সোচ্চার হওয়ার আহ্বান
</headline>
  <url>https://www.jagonews24.com/national/news/319990</url>
  <published_at>
</published_at>
  <category>ধর্ষণ</category>
  <body>ধর্ষণ ও ধর্ষণের ঘটনার প্রতিবাদে সবাইকে সোচ্চার হওয়ার আহ্বান জানিয়েছেন বাংলাদেশ মহিলা পরিষদের কেন্দ্রীয় কমিটির সভাপতি আয়শা খানম।সোমবার বাংলাদেশ মহিলা পরিষদের সুফিয়া কামাল ভবন মিলনায়তনে ‘ধর্ষণের ঘটনা বৃদ্ধি ও ভয়াবহতায় উদ্বেগ প্রকাশ’ শীর্ষক সংবাদ সম্মেলন তিনি এ আহ্বান জানান।সংবাদ সম্মেলনে আয়শা খানম বলেন, দেশব্যাপী ধর্ষণের ভয়াবহতা প্রতিরোধের জন্য নারী মানবাধিকার সংগঠন, সরকার, প্রশাসন বহুমাত্রিকভাবে চেষ্টা করে যাচ্ছে কিন্তু তারপরও এর ধরন এবং ভয়াবহতার মাত্রা ক্রমাগত বেড়ে চলছে। গণমাধ্যম গণতন্ত্রের একটি স্তম্ভ। গণমাধ্যম এই সমস্যাটি আরও জোড়ালোভাবে তুলে ধরবে বলে আশা করি।তিনি বলেন, মহিলা পরিষদের কেন্দ্রীয় কমিটিই নয় জেলা শাখাগুলোও ধর্ষণের প্রতিকারের জন্য নিরলসভাবে কাজ করে যাচ্ছে। কিন্তু নারীর প্রতি ধর্ষণের ঘটনাগুলোর সঙ্গে আরও কিছু উপাদান যুক্ত হয়েছে। এই বিষয়গুলো সকারের পক্ষ থেকে মনিটিরিং করা হলে তা অধিকতর উপযোগী হবে।সংবাদ সম্মেলনে বক্তারা বলেন, কোনো না কোনো অপতৎপরতা চলছে নারীকে আবারও ঘরে পাঠানোর। যার কারেণ এই ঘটনাগুলো ঘটে চলছে।তারা বলেন, ধর্ষণকে নারী ইস্যু হিসেবে না দেখে তাকে অপরাধ হিসেবে দেখা উচিত। আমাদের মূল্যবোধকে নাড়া দিতে হবে। রাজনৈতিকভাবে যতক্ষণ না পর্যন্ত সরকার কোনো পদক্ষেপ নেয় ততক্ষণ র্পযন্ত সংশ্লিষ্ট মন্ত্রণালয় নিশ্চুপ থাকে। তাই এই জায়গার পরিবর্তন প্রয়োজন।সভায় কেন্দ্রীয় কমিটির লিখিত বক্তব্য উপস্থাপন করেন সংগঠনের লিগ্যাল এইড উপ-পরিষদের পরিচালক অ্যাড. মাকছুদা আক্তার। সভায় উপস্থিত ছিলেন সংগঠনের সহ-সভাপতি নাহার আহমেদ, সাধারণ সম্পাদক মালেকা বানু, সহ-সাধারণ সম্পাদক অ্যাড. মাসুদা রেহানা বেগম, লিগ্যাল এইড সম্পাদক সাহানা কবির প্রমুখ।এএস/বিএ</body>
</article>
