<article>
  <headline>
প্রবাসীর স্ত্রীকে গণধর্ষণ, গ্রেফতার ১
</headline>
  <url>https://www.jagonews24.com/country/news/424448</url>
  <published_at>
</published_at>
  <category>ধর্ষণ</category>
  <body>চট্টগ্রামের বাঁশখালী উপজেলার শীলকূপ ইউনিয়ন থেকে বাবুল দেব প্রকাশ রুবেল (২৬) নামে ধর্ষণ মামলার এক আসামিকে গ্রেফতার করেছে পুলিশ।শনিবার রাতে শীলকূপ ইউনিয়নের পূর্ব শীলকূপ নোয়াপাড়া গ্রাম থেকে তাকে গ্রেফতার করা হয়। গ্রেফতার রুবেল নোয়াপাড়া গ্রামের সদন দাশের ছেলে।বাঁশখালী থানা পুলিশের ওসি (তদন্ত) শরিফুল ইসলাম জানান, গত ১৮ ফেব্রুয়ারি রাতে রুবেল ও বন্ধুরা পূর্ব শীলকূপের ৮০ ঘরপাড়া গ্রামে এক প্রবাসীর স্ত্রীর ঘরে ঢুকে তাকে গণধর্ষণ করে।এ ঘটনায় ২৬ ফেব্রুয়ারি বাঁশখালী থানায় মামলা দায়ের করে ওই গৃহবধূ। গতকাল রাতে অভিযান চালিয়ে রুবেলকে গ্রেফতার করা হয়।তিনি আরও জানান, প্রাথমিক জিজ্ঞাসাবাদে বাবুল ঘটনায় জড়িত থাকার কথা স্বীকার করেছে। এছাড়া মামলার প্রধান আসামি দিদারুল ইসলামকেও গ্রেফতারে অভিযান চলছে।এএম/পিআর</body>
</article>
