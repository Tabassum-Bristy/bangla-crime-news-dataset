<article>
  <headline>
ইন্টারভিউ বোর্ডে অজ্ঞান করে ধর্ষণের অভিযোগ, অভিযান চালাচ্ছে পুলিশ
</headline>
  <url>https://www.jagonews24.com/national/news/523305</url>
  <published_at>
</published_at>
  <category>ধর্ষণ</category>
  <body>রাজধানীর শ্যামলীর ৩ নম্বর সড়কের একটি অফিসে চাকরির সাক্ষাৎকারের সময় এক চাকরিপ্রত্যাশী তরুণীকে অজ্ঞান করে ধর্ষণ করা হয়েছে বলে অভিযোগ মিলেছে।ঘটনাটি মঙ্গলবার বিকেলের। ওই তরুণীর কাছ থেকে অভিযোগ পাওয়ার পর বুধবার দিবাগত রাত সোয়া ১টায় তাকে নিয়ে শ্যামলীর ওই অফিসটিতে অভিযানে গেছে পুলিশ।শেরেবাংলা নগর থানার এসআই তৌহিদুল জাগো নিউজকে বলেন, মেয়েটি থানায় এসে দাবি করে সাক্ষাৎকারের সময় তাকে কোকের সঙ্গে ঘুমের বা নেশাজাতীয় কোনো ওষুধ খাইয়ে ৩-৪ জন ধর্ষণ করেছে। মেয়েটি প্রতিষ্ঠানের নাম বলতে পারেনি কিন্তু সে বাড়িটি চেনে।শেরেবাংলা নগর থানার ডিউটি অফিসার রেজাউল জাগো নিউজকে জানান, ওই তরুণী শান্তা মারিয়াম নামে একটি শিক্ষাপ্রতিষ্ঠানে পড়ছে বলে জানিয়েছে। তার সঙ্গে তার বন্ধুরাও থানায় এসেছে। তারা সবাই এখন পুলিশের সঙ্গে ওই ভবনে গেছে।সর্বশেষ রাত দেড়টায় ঘটনাস্থল থেকে এসআই তৌহিদুল বলেন, আমরা মেয়েকে নিয়ে ওই ভবনের অফিসটিতে এসেছি। এখানে একজনকে পেয়েছি। তার সঙ্গে কথা বলছি আমরা। ভবনে কোনো অফিসের সাইনবোর্ড নেই। তাই প্রতিষ্ঠানটির নাম আপাতত বলা যাচ্ছে না।এআর/বিএ</body>
</article>
