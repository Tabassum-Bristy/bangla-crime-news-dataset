<article>
  <headline>
রোগীকে অজ্ঞান করে ধর্ষণ করলেন চিকিৎসক
</headline>
  <url>https://www.jagonews24.com/international/news/366202</url>
  <published_at>
</published_at>
  <category>ধর্ষণ</category>
  <body>ভারতের নয়াদিল্লিতে একজন রোগীকে ওষুধের মাধ্যমে অজ্ঞান করে ধর্ষণ করার অভিযোগে চিকিৎসককে গ্রেফতার করেছে পুলিশ। রোববার পূর্ব দিল্লির সোনিয়া বিহার এলাকার চিকিৎসক অমিত রাজকে গ্রেফতার করা হয়।পুলিশ জানিয়েছে, ওই নারীর ডাক্তারি পরীক্ষায় ধর্ষণের আলামত পাওয়ার পরই পুলিশ অভিযুক্ত অমিত রাজকে গ্রেফতার করেছে।পুলিশের ঊর্ধ্বতন একজন কর্মকর্তা বলছেন, ৩২ বছর বয়সী ওই নারী জ্বরে ভুগছিলেন। গত সপ্তাহেও একবার অমিতের ক্লিনিকে এসেছিলেন তিনি। এরপর গত শনিবার ক্লিনিকে আসার পর অমিত জানান, তার টাইফয়েড হয়েছে এবং সে কারণে একটি ইনজেকশন দিতে হবে।তিনি আরও জানান, এর পর ওই নারীকে আলাদা একটি ঘরে নিয়ে গিয়ে ইনজেকশন দেন অমিত। ইনজেকশন দেয়ার পরপরই অজ্ঞান হয়ে যায় ওই নারী। পরে সেখানেই তাকে ধর্ষণ করে পার্শ্ববর্তী এলাকায় রেখে আসেন। সেই সঙ্গে হুমকি দেন, বিষয়টি জানাজানি করলে বিপজ্জনক কিছু ঘটবে।অমিতের হুমকির তোয়াক্কা না করে বিষয়টি পরিবারের লোকজনের কাছে বলে দেন ওই নারী। পরে থানায় অভিযোগের পর পুলিশ অমিতকে গ্রেফতার করে নিয়ে যায়।সূত্র : খালিজ টাইমসকেএ/আরআইপি</body>
</article>
