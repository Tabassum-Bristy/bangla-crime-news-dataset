<article>
  <headline>
মোবাইলে প্রেম, ডেকে নিয়ে ধর্ষণ
</headline>
  <url>https://www.jagonews24.com/country/news/430757</url>
  <published_at>
</published_at>
  <category>ধর্ষণ</category>
  <body>মৌলভীবাজারের কুলাউড়ায় উপজেলায় প্রেমের ফাঁদে ফেলে এক তরুণীকে ধর্ষণের অভিযোগ উঠেছে। বুধবার বিকেলে আদালতের মাধ্যমে অভিযুক্ত বিল্লাল আহমদ ওরফে ডাইলকে (৩৫) কারাগারে পাঠানো হয়েছে। এর আগে মঙ্গলবার দিবাগত রাতে তাকে উপজেলার ব্রাহ্মণবাজার থেকে গ্রেফতার করে পুলিশ।গ্রেফতার বিল্লাল আহমদ ওরফে ডাইল সিলেট জেলার গোলাপগঞ্জ উপজেলার কালিজুরি গ্রামের মৃত আব্দুল মতলিবের ছেলে। তিনি কুলাউড়া উপজেলার ভাটেরা ইউনিয়নের পাপিয়া বিল্ডিংয়ে ভাড়া থেকে সিএনজিচালিত অটোরিকশা চালান।পুলিশ জানায়, রাজনগর উপজেলার কানেশাইল নিজভাগ গ্রামের বাসিন্দা ওই তরুণীর সঙ্গে মোবাইল ফোনের মাধ্যমে প্রেমের সম্পর্ক গড়ে তোলেন বিল্লাল আহমদ ওরফে ডাইল। গত ২১ মে বিল্লাল বরমচাল চা বাগানের নির্জন স্থানে ডেকে নিয়ে ওই তরুণীকে ধর্ষণ করে। ঘটনার ৮ দির পর ২৯ মে রাতে ওই তরুণী কুলাউড়া থানায় এসে প্রেমিক বিল্লাল আহমদ ওরফে ডাইলের বিরুদ্ধে ধর্ষণ মামলা (৪৬/১৮) দায়ের করেন। সেই মামলায় পুলিশ বিল্লাল আহমদ ওরফে ডাইলকে গ্রেফতার করে। এ ঘটনায় ডাক্তারি পরীক্ষা করানোর জন্য ওই তরুণীকে মৌলভীবাজার সদর হাসপাতালে পাঠানো হয়েছে।কুলাউড়া থানার ভারপ্রাপ্ত কর্মকর্তা (ওসি) শামীম মুসা জানান, মামলার পর পুলিশ রাতেই অভিযান চালিয়ে বিল্লালকে আটক করে। আজ বিকেলে তাকে আদালতের তোলা হয়।রিপন দে/আরএআর/জেআইএম</body>
</article>
