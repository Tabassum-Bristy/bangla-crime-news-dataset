<article>
  <headline>
সুবর্ণচরে ধর্ষণের পর গৃহবধূর আত্মহত্যা, আসামি গ্রেফতার
</headline>
  <url>https://www.jagonews24.com/country/news/485930</url>
  <published_at>
</published_at>
  <category>ধর্ষণ</category>
  <body>নোয়াখালীর সুবর্ণচর উপজেলার মোহাম্মদপুর ইউনিয়নে ধর্ষণের শিকার এক গৃহবধূর আত্মহত্যার ঘটনায় একমাত্র আসামি আলাউদ্দিনকে গ্রেফতার করেছে পুলিশ। বৃহস্পতিবার বিকেলে ফেনী সদর উপজেলার ধর্মপুর এলাকা থেকে তাকে গ্রেফতার করা হয়।চরজব্বার থানা পুলিশের ভারপ্রাপ্ত কর্মকর্তা (ওসি) মো. শাহেদ জানান, গত ২ ফেব্রুয়ারি (শনিবার) আলাউদ্দিনকে একমাত্র আসামি করে ওই গৃহবধূর বাবা আত্মহত্যার প্ররোচনা মামলা করেন। মামলার পর থেকে আসামি পলাতক ছিল। সর্বশেষ বৃহস্পতিবার মোবাইল ট্র্যাকিং করে তাকে গ্রেফতার করতে সক্ষম হয় পুলিশ। তাকে প্রাথমিক জিজ্ঞাসাবাদ শেষে আদালতে প্রেরণ করা হবে।উল্লেখ্য, গত ১ ফেব্রুয়ারি (শুক্রবার) রাতে মোহাম্মদপুর ইউনিয়নের চর মাকসুম গ্রামে ধর্ষণের শিকার হন ওই গৃহবধূ। রাতেই ধর্ষণে অভিযুক্ত আলাউদ্দিনকে আটক করা হলেও স্থানীয় এক ইউপি সদস্যসহ গণ্যমান্য ব্যক্তিবর্গ ৬০ হাজার টাকা জরিমানা নিয়ে তাকে ছেড়ে দেন। পরের দিন শনিবার সকালে ওই গৃহবধূ বিষপান করেন। তাকে হাসপাতালে নেয়া হলে চিকিৎসক মৃত ঘোষণা করেন। এ ঘটনায় বিকেলে তার বাবা বাদী হয়ে আলাউদ্দিনকে একমাত্র আসামি করে থানায় আত্মহত্যার প্ররোচনা মামলা করেন।মিজানুর রহমান/আরএআর/পিআর</body>
</article>
