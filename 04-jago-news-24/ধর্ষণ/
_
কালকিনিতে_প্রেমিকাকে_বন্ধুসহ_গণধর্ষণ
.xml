<article>
  <headline>
কালকিনিতে প্রেমিকাকে বন্ধুসহ গণধর্ষণ
</headline>
  <url>https://www.jagonews24.com/country/news/318673</url>
  <published_at>
</published_at>
  <category>ধর্ষণ</category>
  <body>মাদারীপুরের কালকিনিতে বিয়ের প্রলোভন দেখিয়ে চেতনানাশক খাইয়ে এক কলেজছাত্রীকে গণধর্ষণ করেছে বখাটেরা। ওই ছাত্রীকে গুরুতর আহত অবস্থায় উপজেলা স্বাস্থ্য কমপ্লেক্সে চিকিৎসা দেয়া হয়েছে।ধর্ষিত ছাত্রীর বাড়ি গৌরনদী উপজেলার খাঞ্জাপুর এলাকায়। এ ঘটনায় প্রধান ধর্ষকের বাবা-মাকে আটক করেছে পুলিশ। শনিবার বিকেলে এ ঘটনাটি ঘটেছে।এলাকা ও পুলিশ সূত্রে জনা গেছে, গৌরনদী সরকারি কলেজের এইচএসসির প্রথম বর্ষের ছাত্রীর সঙ্গে খাঞ্জাপুর গ্রামের রাজ্জাক আকনের ছেলে রিফাত আকনের দীর্ঘদিন ধরে মন দেয়া নেয়া চলছিল। এর সূত্র ধরে রিফাত বিয়ের প্রলোভন দিয়ে ওই ছাত্রীকে কালকিনি উপজেলার কাজীবাকাই এলাকার মাইজপাড়া গ্রামের একটি নির্জন বাগানে বেড়াতে নিয়ে যায়। এসময় তাকে চেতনানাশক খাইয়ে অজ্ঞান করে রিফাত আকনসহ তার ৪/৫ বন্ধু মিলে পালাক্রমে ধর্ষণ করে।এতে করে ওই ছাত্রী পুরোপুরো অসুস্থ হয়ে পড়লে ধর্ষক রিফাত আকন কালকিনি উপজেলা স্বাস্থ্য কমপ্লেক্সে তাকে ভর্তি করে পালিয়ে যায়। পরে ধর্ষক রিফাত আকনের বাবা রাজ্জাক আকন ও তার মা রেহেনা বেগম ঘটনা জানতে হাসপাতালে আসলে কালকিনি থানা পুলিশ তাদেরকে আটক করেন।ধর্ষকের বাবা রাজ্জাক আকন ঘটনা সততা শিকার করে বলেন, ঘটনা আমার ছেলেসহ তার বন্ধুবান্ধব ঘটিয়েছে ।এ ব্যাপারে কালকিনি থানা পুুলিশের উপ-পরিদর্শক (এএসআই) মো. শাহআলম বলেন, কলেজছাত্রীকে ধর্ষণের ঘটনায় মূল ধর্ষক রিফাত আকনকে না পেয়ে তার বাবা-মাকে আটক করেছি।এ কে এম নাসিরুল হক/এমএএস/আরআইপি</body>
</article>
