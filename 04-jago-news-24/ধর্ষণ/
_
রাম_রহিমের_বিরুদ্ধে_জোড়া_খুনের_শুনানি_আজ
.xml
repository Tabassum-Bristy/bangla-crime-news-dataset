<article>
  <headline>
রাম রহিমের বিরুদ্ধে জোড়া খুনের শুনানি আজ
</headline>
  <url>https://www.jagonews24.com/international/news/341389</url>
  <published_at>
</published_at>
  <category>ধর্ষণ</category>
  <body>ভারতের বিতর্কিত ধর্মগুরু গুরমিত রাম রহিম সিংয়ের বিরুদ্ধে জোড়া খুনের মামলার শুনানি আজ শনিবার। দুজন শিষ্যকে ধর্ষণের দায়ে রোহতকের কারাগারে আছেন রাম রহিম। তবে রাম রহিম কারাগারে থাকায় ভিডিও কনফারেন্সের মাধ্যমে শুনানি চলবে।এর আগে তাকে দোষী সাব্যস্ত করা এবং রায় দেয়া নিয়ে ব্যাপক সহিংসতা শুরু হয়েছিল; মারা গেছে ৩৮ জন এবং আহত হয়েছে আড়াই শতাধিক মানুষ।শনিবারের শুনানিকে কেন্দ্র করে হারিয়ানার পাঁচকুলায় ব্যাপক নিরাপত্তা জোরদার করা হয়েছে। যাতে সহিংস ঘটনার কোনো পুনরাবৃত্তি না ঘটে।হরিয়ানা পুলিশ জানিয়েছে, আদালত চত্বর এবং পাঁচকুলার অন্যান্য জায়গায় আধা সামরিক বাহিনী এবং রাজ্য পুলিশ বাহিনীকে মোতায়েন করা হয়েছে। যদিও আগের বারের মতো এখন কোনো খানেই রাম রহিম ভক্তরা সমবেত হননি। তার পরেও বাড়তি নিরাপত্তা জোরদার করা হয়েছে।রাম রহিমের বিরুদ্ধে অভিযোগ রয়েছে, ২০০২ সালে সাংবাদিক রামচন্দ্র ছত্রপতিকে এবং ডেরা সাচ্চা সৌদার সাবেক ব্যবস্থাপক রণজিৎ সিং-কে খুন করেছেন। তিনি নিজে খুন না করলেও ডেরার লোকদের দিয়ে ওই দুজনকে তিনি খুন করেয়েছেন বলে অভিযোগ রয়েছে।এর আগে ধর্ষণ মামলার রায় দিয়েছেন, সিবিঅাই আদালতের বিচারক জগদ্বীপ সিং। তার আদালতেই শুনানি হবে এই জোড়া খুনের। আগেরবার ২০ বছরের কারাদণ্ড এবং ৩০ লাখ রুপি জরিমানার রায় দিয়েছেন তিনি।কেএ/এমএস</body>
</article>
