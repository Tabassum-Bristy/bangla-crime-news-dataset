<article>
  <headline>
১৫ বছর পর এলো বিচারের রায়
</headline>
  <url>https://www.jagonews24.com/country/news/433081</url>
  <published_at>
</published_at>
  <category>ধর্ষণ</category>
  <body>নারায়ণগঞ্জে ১০ বছরের শিশু খাদিজাকে ধর্ষণের পর হত্যা মামলায় ১৫ বছর পর ৪ আসামির বিরুদ্ধে ফাঁসির আদেশ দিয়েছেন আদালত।সোমবার দুপুর ১২টায় নারায়ণগঞ্জের নারী ও শিশু নির্যাতন দমন আদালতের বিচারক জুয়েল রানা এ রায় ঘোষণা করেন।মৃত্যুদণ্ডপ্রাপ্ত আসামিরা হলেন, নারায়ণগঞ্জ সদর উপজেলার আলীরটেকের সুজন, আলামিন, আবুল কালাম ও শাহাদাত। রায় ঘোষণার সময় আসামিরা কেউই আদালতে উপস্থিত ছিলেন না।নারী ও শিশু নির্যাতন দমন আদালতের পিপি রকিবউদ্দিন বিষয়টি নিশ্চিত করেছেন।জানা যায়, ২০০৩ সালের ১৩ জানুয়ারি সন্ধ্যায় নারায়ণগঞ্জ সদর উপজেলার আলীরটেক এলাকায় আলী আকবরের মেয়ে খাদিজাকে ডেকে নিয়ে বাড়ির পাশের একটি সরিষা খেতে ধর্ষণের পর হত্যা করে আসামিরা। পরদিন সকালে মরদেহ খুঁজে পায় খাদিজার স্বজনরা। এ ঘটনায় তার বাবা আলী আকবর নারায়ণগঞ্জ সদর মডেল থানায় মামলা করেন।শাহাদাৎ হোসেন/এফএ/জেআইএম</body>
</article>
