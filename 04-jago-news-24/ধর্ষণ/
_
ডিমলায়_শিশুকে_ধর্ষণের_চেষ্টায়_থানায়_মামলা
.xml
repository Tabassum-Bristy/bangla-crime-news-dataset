<article>
  <headline>
ডিমলায় শিশুকে ধর্ষণের চেষ্টায় থানায় মামলা
</headline>
  <url>https://www.jagonews24.com/country/news/426866</url>
  <published_at>
</published_at>
  <category>ধর্ষণ</category>
  <body>নীলফামারীর ডিমলায় ৭ বছরের শিশুকে ধর্ষণের চেষ্টার অভিযোগে থানায় মামলা দায়ের হয়েছে। শুক্রবার রাতে শিশুটির বাবা মনতাজুল হক ৭ জনকে আসামি করে থানায় মামলটি করেন। এর আগে বুধবার দুপুরে ধর্ষণের চেষ্টার ঘটনাটি ঘটে।পুলিশ সূত্র জানায়, শিশুটি স্থানীয় একটি স্কুলের প্রথম শ্রেণির ছাত্রী ও গয়াবাড়ী ইউনিয়নের মনতাজুল হকের মেয়ে।জানা যায়, গত বুধবার দুপুরে শিশুটি খেলার সময় পাশ্ববর্তী মৃত হয়রত আলী ছেলে মজিনুর রহমান কালা (২০) তার বাড়িতে ডেকে নিয়ে ধর্ষণের চেষ্টা করে। এ সময় শিশুটি শরীর বিভিন্ন স্থানে আঘাত করে। তার আত্মচিৎকারে এলাকার লোকজন এসে তাকে উদ্ধার করে। শুক্রবার প্রশাসনের সহায়তায় রাতে শিশুটিকে ডিমলা হাসপাতালে ভর্তি করা হয়েছে। শনিবার মেয়েটির ডাক্তারী পরীক্ষার জন্য নীলফামারী আধুনিক হাসপাতালে নেয়া হয়েছে।শিশুটির মা কোহিনুর বেগমের অভিযোগ, আমার মেয়ের রক্ত রক্ষন হলেও তাকে হাসপাতালে ভর্তির করতে দেয়নি একটি প্রভাবশালী মহল। শিশুটি বর্তমানে ডিমলা হাসপাতালের নারী ওয়ার্ডে ১নং বেডে চিকিৎসাধীন রয়েছে। শুক্রবার রাতে শিশুটির বাবা মনতাজুল হক বাদী হয়ে ৭ জনকে আসামি করে ডিমলা থানায় মামলা দায়ের করেছেন।ডিমলা থানার এসআই ও মামলার তদন্তকারী কর্মকর্তা আব্দুর রহিম জানান, ধর্ষণের চেষ্টা মামলা আসামিদের গ্রেফতারের চেষ্টা করা হচ্ছে।জাহেদুল ইসলাম/আরএ/জেআইএম</body>
</article>
