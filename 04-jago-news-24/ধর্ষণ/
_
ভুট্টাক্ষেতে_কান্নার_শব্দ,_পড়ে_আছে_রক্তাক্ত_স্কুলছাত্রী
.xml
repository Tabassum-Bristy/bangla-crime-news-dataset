<article>
  <headline>
ভুট্টাক্ষেতে কান্নার শব্দ, পড়ে আছে রক্তাক্ত স্কুলছাত্রী
</headline>
  <url>https://www.jagonews24.com/country/news/406624</url>
  <published_at>
</published_at>
  <category>ধর্ষণ</category>
  <body>লালমনিরহাটের পাটগ্রাম উপজেলার সরকারেরহাট মমিনপুর গ্রামে চতুর্থ শ্রেণির এক ছাত্রী ধর্ষণের শিকার হয়েছে।রোববার দুপুরে ধর্ষণের শিকার ওই ছাত্রীকে মুমূর্ষু অবস্থায় লালমনিরহাট সদর হাসপাতালে ভর্তি করা হয়েছে। এ ঘটনায় ধর্ষককে গ্রেফতার করেছে পুলিশ।পারিবারিক সূত্রে জানা গেছে, শনিবার সন্ধ্যায় চতুর্থ শ্রেণির ওই ছাত্রী স্থানীয় কাফির বাজার থেকে বাড়ি ফেরার পথে একই এলাকার আমীর হোসেন বিষাদুর ছেলে সুজন (১৫) তাকে তুলে নিয়ে যায়।পরে পাশের ভুট্টাখেতে নিয়ে ওই ছাত্রীকে ধর্ষণ করে রক্তাক্ত অবস্থায় রেখে পালিয়ে যায়। কিছুক্ষণ পর ভুট্টাখেত থেকে কান্নার শব্দ শুনে কয়েকজন এগিয়ে যায়।পরে মুমূর্ষু ও রক্তাক্ত অবস্থায় স্কুলছাত্রীকে উদ্ধার করে পাটগ্রাম স্বাস্থ্য কমপ্লেক্সে ভর্তি করে স্থানীয়রা। স্কুলছাত্রীর রক্তক্ষরণ বন্ধ না হওয়ায় কর্তব্যরত চিকিৎসক লালমনিরহাট সদর হাসপাতালে পাঠায়।পাটগ্রাম স্বাস্থ্য কমপ্লেক্সের আবাসিক মেডিকেল অফিসার রফিকুল ইসলাম জানান, ধর্ষণের শিকার মেয়েটির অবস্থা সংকটাপন্ন। তার জরায়ু ও পায়ুপথে মারাত্মক ক্ষতি হয়েছে। উন্নত চিকিৎসার জন্য তাকে লালমনিরহাট সদর হাসপাতালে পাঠানো হয়েছে।বিষয়টি নিশ্চিত করে পাটগ্রাম থানা পুলিশের ওসি আরজু মো. সাজ্জাদ হোসেন বলেন, এ ঘটনায় অভিযুক্ত ধর্ষককে গ্রেফতার করা হয়েছে। অসুস্থ স্কুলছাত্রীকে হাসপাতালে পাঠানো হয়েছে।রবিউল হাসান/এএম/জেআইএম</body>
</article>
