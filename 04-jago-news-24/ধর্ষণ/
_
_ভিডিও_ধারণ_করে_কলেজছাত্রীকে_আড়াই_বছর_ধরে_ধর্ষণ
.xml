<article>
  <headline>
 ভিডিও ধারণ করে কলেজছাত্রীকে আড়াই বছর ধরে ধর্ষণ
</headline>
  <url>https://www.jagonews24.com/country/news/510003</url>
  <published_at>
</published_at>
  <category>ধর্ষণ</category>
  <body>আশুলিয়ায় আপত্তিকর ভিডিও ধারণ করে এক কলেজছাত্রীকে দীর্ঘ আড়াই বছর ধরে ধর্ষণের অভিযোগ উঠেছে। এ ঘটনায় অভিযুক্ত তানভীর রায়হান (২৬) নামে এক যুবককে গ্রেফতার করেছে পুলিশ। আশুলিয়ার জামগাড়া থেকে তাকে গ্রেফতার করে শনিবার দুপুরে আদালতে পাঠানো হয়েছে।গ্রেফতার তানভীর রায়হান ভোলা জেলার চরফ্যাশন থানার জিন্নাঘর এলাকার বশির আহমেদের ছেলে। এর আগে গতকাল শুক্রবার দুপুরে ভুক্তভোগী ওই কলেজছাত্রী বাদী হয়ে আশুলিয়া থানায় মামলা দায়ের করেন।মামলার এজাহার সূত্রে জানা যায়, গত তিন বছর আগে এক বন্ধুর মাধ্যমে রায়হানের সঙ্গে ওই কলেজছাত্রীর পরিচয় হয়। পরিচয়ের সুবাদে একপর্যায়ে তাদের মধ্যে প্রেমের সম্পর্ক গড়ে ওঠে। এরই ধারাবাহিকতায় আড়াই বছর আগে তাদের মধ্য শারীরিক সম্পর্ক হয়। পরবর্তীতে রায়হান জানায় শারীরিক সম্পর্কের ভিডিও ধারণ করেছে সে। তার কথামত না চললে সামাজিক যোগাযোগ মাধ্যমে ভিডিও ছেড়ে দেবে। এই ভয় দেখিয়ে গত আড়াই বছর যাবৎ তাকে ধর্ষণ করে আসছে রায়হান। বিয়ের কথা বললে নানা টালবাহানা করতে থাকে। গতকাল শুক্রবার (২৮ জুন) দুপুর ২টার দিকে বাড়িতে কেউ না থাকার সুযোগে ওই কলেজছাত্রীকে ফের ধর্ষণ করে রায়হান।আশুলিয়া থানা পুলিশের উপ-পরিদর্শক (এসআই) আজাহারুল ইসলাম বলেন, এ ঘটনায় ভুক্তভোগীকে স্বাস্থ্য পরীক্ষার জন্য ঢাকা মেডিকেল কলেজ হাসপাতালের ওসিসিতে পাঠানো হয়েছে। এই মামলায় গ্রেফতার দেখিয়ে রায়হানকে আদালতে পাঠানো হয়েছে বলেও তিনি জানান।আল-মামুন/আরএআর/জেআইএম</body>
</article>
