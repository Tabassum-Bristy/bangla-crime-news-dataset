<article>
  <headline>
ধর্ষণ চেষ্টা মামলায় পল্লীচিকিৎসক গ্রেফতার
</headline>
  <url>https://www.jagonews24.com/country/news/444130</url>
  <published_at>
</published_at>
  <category>ধর্ষণ</category>
  <body>মাদারীপুরের কালকিনিতে এক তরুণীকে ধর্ষন চেষ্টা মামলায় পবিত্র কুমার রায় (৪২) নামের এক পল্লীচিকিৎসকে গ্রেফতার করেছে পুলিশ।সোমবার বিকেলে তাকে জেলা হাজতে পাঠানো হয়। এর আগে দুপুরে উপজেলার কয়ারিয়া এলাকার বড়চড় কয়ারিয়া গ্রামে থেকে গ্রেফতার করা হয়। গ্রেফতার পবিত্র কুমার ওই এলাকার প্রফুল্ল কুমারের ছেলে।মামলার বরাত দিয়ে পুলিশ জানায়, পল্লী চিকিৎসক পবিত্র কুমারের কয়ারিয়ায় এলাকায় একটি ওষুধের ফার্মেসি রয়েছে। গত রোববার বিকেলে ওই ফার্মেসিতে একই এলাকার এক তরুণী চিকিৎসা নিতে আসেন। এ সুযোগে ওই তরুণীকে একা পেয়ে ওষুধ খাওয়ানোর কথা বলে ফার্মেসির বেডে জাপটে ধরে ধর্ষণের চেষ্টা চালায় পবিত্র সরকার। এ সময় তরুণীর চিৎকারে স্থানীয় লোকজন ছুটে এলে পবিত্র কুমার পালিয়ে যায়। পরে এ ঘটনায় ওই তরুণীর মা বাদী হয়ে কালকিনি থানায় একটি ধর্ষণ চেষ্টা মামলা দায়ের করেন। এ মামলার পরিপেক্ষিতে চিকিৎসক পবিত্র কুমারকে গ্রেফতার করেন কালকিনি থানা পুলিশ।এ বিষয়ে মামলার তদন্তকারী কর্মকর্তা (এসআই) বাবুল বসু বলেন, তরুণীকে ধর্ষণ চেষ্টার ঘটনায় থানায় মামলা হয়েছে। তাই আমরা তাকে গ্রেফতার করে মাদারীপুর জেল হাজতে পাঠিয়েছি।এ কে এম নাসিরুল হক/আরএ/আরআইপি</body>
</article>
