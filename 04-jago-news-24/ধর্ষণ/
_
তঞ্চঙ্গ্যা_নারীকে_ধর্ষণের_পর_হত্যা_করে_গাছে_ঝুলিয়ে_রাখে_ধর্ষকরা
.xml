<article>
  <headline>
তঞ্চঙ্গ্যা নারীকে ধর্ষণের পর হত্যা করে গাছে ঝুলিয়ে রাখে ধর্ষকরা
</headline>
  <url>https://www.jagonews24.com/country/news/500893</url>
  <published_at>
</published_at>
  <category>ধর্ষণ</category>
  <body>বান্দরবানের আলীকদমে লাকাচিং তঞ্চঙ্গ্যাকে (৩২) ধর্ষণের পর হত্যা করা হয়েছে বলে জানিয়েছে পুলিশ। প্রতিবন্ধী ওই নারীকে ধর্ষণের পর গলাটিপে হত্যা করে গাছে ঝুলিয়ে রাখা হয়েছিল বলে পুলিশের হাতে গ্রেফতার তিন যুবকই জিজ্ঞাসাবাদে স্বীকার করেছে।নিহত লাকাচিং উপজেলার আমতলী আশ্রয়ণ প্রকল্পের বাসিন্দা। এ ঘটনায় নিহতের বোনের ছেলে ক্যানুমং আলীকদম থানায় হত্যা মামলা দায়ের করেন।গ্রেফতাররা হলেন- ত্রিমথীয় ত্রিপুরা, জয় কুমার তঞ্চঙ্গ্যা ও জন ত্রিপুরা। এরা সবাই আলীকদম উপজেলার বাসিন্দা।শুক্রবার বিকেলে এক সংবাদ সম্মেলনে এ তথ্য জানান আলীকদম থানা পুলিশের ভারপ্রাপ্ত কর্মকর্তা (ওসি) রফিক উল্লাহ।তিনি আরও জানান, ২০১৮ সালের ২৫ শে নভেম্বর পুলিশ উপজেলার আমতলী অসুখ পাড়ার একটি গাছ থেকে লাকাচিং তঞ্চঙ্গ্যার ঝুলন্ত মরদেহ উদ্ধার করে। পরে পুলিশ মরদেহ ময়নাতদন্তের জন্য বান্দরবান সদর হাসপাতালে পাঠায়। ময়নাতদন্ত রিপোর্ট পাওয়ার পর নিহতের বোনের ছেলে ক্যানুমং বাদী হয়ে আলীকদম থানায় হত্যা মামলা দায়ের করেন ।পরে দীর্ঘ ছয় মাস পর বিভিন্ন সময়ে ত্রিমথীয় ত্রিপুরা, জয় কুমার তঞ্চঙ্গ্যা ও জন ত্রিপুরা নামে তিনজনকে গ্রেফতার করে পুলিশ । তারা প্রত্যেকেই হত্যাকাণ্ডের সঙ্গে জড়িত থাকার কথা স্বীকার করেছে।মামলার বাদী ক্যানুমং তঞ্চঙ্গ্যা বলেন, আসল ঘটনা উদঘাটন ও আসামিদের গ্রেফতার করায় লাকাচিং এর আত্মা শান্তি পাবে । এখন আদালত আসামিদের দৃষ্টান্তমূলক শাস্তি দিবে এমনটাই আশা করি ।সৈকত দাশ/আরএআর/জেআইএম</body>
</article>
