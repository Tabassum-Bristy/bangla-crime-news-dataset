<article>
  <headline>
ছাগলকে ধর্ষণ করায় পুলিশ সদস্য ক্লোজড
</headline>
  <url>https://www.jagonews24.com/country/news/511094</url>
  <published_at>
</published_at>
  <category>ধর্ষণ</category>
  <body>ঝিনাইদহ সদর উপজেলার ডাকবাংলো পুলিশ ক্যাম্পের সদস্য মিজানুর রহমানের বিরুদ্ধে ছাগলের সঙ্গে বিকৃত যৌনাচারের অভিযোগ পাওয়া গেছে। এ ঘটনার পর পুলিশ সদস্য মিজানুরকে ক্লোজ করে পুলিশ লাইন্সে সংযুক্ত করা হয়েছে।ছাগলের মালিক সদর উপজেলার মাগুরাপাড়ার রুবেল হোসেনের স্ত্রী ইয়াসমিন খাতুন বলেন, প্রতিদিনের মতো শুক্রবার (২৮ জুন) পুলিশ ক্যাম্পের পাশের একটি জমিতে আমার ছাগলটি বেঁধে আসি। বেলা ২টার দিকে হঠাৎ ছাগলের চিৎকার শুনতে পাই। ছাগল বিদ্যুৎস্পৃষ্ট হয়ে চিৎকার করছে ভেবে আমি ঘটনাস্থলে ছুটে যাই। সেখানে গিয়ে দেখি পুলিশ সদস্য মিজানুর রহমান ছাগলের সঙ্গে খারাপ কাজে লিপ্ত রয়েছেন। আমাকে দেখে উঠে দাঁড়ান মিজানুর রহমান। সঙ্গে সঙ্গে পকেট থেকে মোবাইল বের করে কানে ধরে কথা বলার ভান করে ক্যাম্পের ভেতরে ঢুকে যান মিজানুর।ইয়াসমিন খাতুন আরও বলেন, এ ঘটনার পরপরই আমরা ক্যাম্পে গিয়ে বিষয়টি পুলিশকে জানাই। এ সময় আমাদের একটি কক্ষে ডেকে নিয়ে চুপ থাকতে বলেন পুলিশ ক্যাম্পের ইনচার্জ। পুলিশ ক্যাম্পের ইনচার্জ আমাদের আরও বলেন আমরা এ ঘটনার বিচার করব।এ বিষয়ে জানতে চাইলে সদর উপজেলার ডাকবাংলো পুলিশ ক্যাম্পের ইনচার্জ তৌহিদুর রহমান বলেন, ঘটনার পরপরই পুলিশ সদস্য মিজানুর রহমানকে ক্লোজ করা হয়েছে। সেই সঙ্গে তাকে পুলিশ লাইন্সে সংযুক্ত করা হয়েছে। এর বেশি আমি কিছু জানি না।এএম/এমএস</body>
</article>
