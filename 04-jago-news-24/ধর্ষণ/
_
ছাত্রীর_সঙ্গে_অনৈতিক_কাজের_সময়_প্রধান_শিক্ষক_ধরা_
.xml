<article>
  <headline>
ছাত্রীর সঙ্গে অনৈতিক কাজের সময় প্রধান শিক্ষক ধরা!
</headline>
  <url>https://www.jagonews24.com/country/news/478943</url>
  <published_at>
</published_at>
  <category>ধর্ষণ</category>
  <body>গাইবান্ধার গোবিন্ধগঞ্জে স্কুলছাত্রীর সঙ্গে অনৈতিক কাজের সময় প্রধান শিক্ষককে আটক করেছে এলাকাবাসী। এসময় পরিস্থিতি নিয়ন্ত্রণে আনতে কয়েক রাউন্ড টিয়ারশেল নিক্ষেপ করে পুলিশ। এ ঘটনায় পুলিশসহ ৮ জন আহত হয়েছেন। তাদের স্থানীয় স্বাস্থ্য কমপ্লেক্সে ভর্তি করা হয়েছে। শনিবার রাত ৯টার দিকে এ ঘটনা ঘটে।এলাকাবাসী জানান, গোবিন্দগঞ্জ উপজেলার তালতলা উচ্চ বিদ্যালয়ের প্রধান শিক্ষক শহিদুল ইসলাম বেশ কিছুদিন থেকেই সন্ধ্যার পরে প্রাইভেট পড়ানোর কথা বলে স্কুলছাত্রীর সঙ্গে অনৈতিক কাজ করে আসছিল। এরই ধারাবাহিকতায় রাত ৯টার দিকে এক স্কুলছাত্রীর সঙ্গে ওই শিক্ষক স্কুলের কক্ষেই অনৈতিক কর্মকাণ্ডে লিপ্ত হয়। এ সময় তাকে হাতে নাতে আটক করে এলাকাবাসী। ঘটনাস্থলে পুলিশ আসার পর এলাকাবাসী এ ঘটনার বিচারের দাবিতে ঢাকা-রংপুর মহাসড়ক অবরোধ করে।পরিস্থিতি নিয়ন্ত্রণে আনতে কয়েক রাউন্ড টিয়ারশেল নিক্ষেপ করে। এসময় পুলিশসহ ৮ জন আহত হয়। তবে তাদের নাম ঠিকানা জানা যায়নি ।এ ঘটনায় গোবিন্ধগঞ্জ থানা পুলিশের ভারপ্রাপ্ত কর্মকর্তার একেএম মেহেদী হাসানের সঙ্গে যোগাযোগের চেষ্টা করলে তার ফোন ব্যস্ত পাওয়া যায়।জাহিদ/এমএএস</body>
</article>
