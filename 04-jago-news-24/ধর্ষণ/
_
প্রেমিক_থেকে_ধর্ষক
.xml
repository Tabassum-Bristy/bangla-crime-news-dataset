<article>
  <headline>
প্রেমিক থেকে ধর্ষক
</headline>
  <url>https://www.jagonews24.com/country/news/522274</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের সোনারগাঁ উপজেলায় বিয়ের প্রলোভন দেখিয়ে এক স্কুলছাত্রীকে (১৬) ধর্ষণের ঘটনা ঘটেছে। এ ঘটনায় ধর্ষক ওবায়দুল হক ওরফে উজ্জ্বলকে (২৩) গ্রেফতার করেছে পুলিশ।শনিবার দুপুরে এ ঘটনায় স্কুলছাত্রীর বাবা বাদী হয়ে উজ্জ্বলের বিরুদ্ধে সোনারগাঁ থানায় ধর্ষণ মামলা করেছেন। গ্রেফতার ওবায়দুল হক ওরফে উজ্জ্বল সোনাগাঁ উপজেলার বারদী এলাকার চান্দেরপাড়া গ্রামের গিয়াস উদ্দিনের ছেলে।মামলার এজাহার থেকে জানা যায়, ভুক্তভোগী স্কুলছাত্রী উপজেলার বারদী এলাকার স্থানীয় একটি হাই স্কুলের সপ্তম শ্রেণির ছাত্রী। স্কুলে আসা-যাওয়ার পথে ওই এলাকার উজ্জ্বলের সঙ্গে প্রেমের সম্পর্ক গড়ে ওঠে তার।একপর্যায়ে স্কুলছাত্রীকে বিয়ের প্রলোভন দেখিয়ে বিভিন্ন সময় বিভিন্ন স্থানে নিয়ে ধর্ষণ করে উজ্জ্বল। গত ১৫ মে সন্ধ্যায় উপজেলার দৌলরদী পরাননগনর গ্রামের শাহ আলমের বাড়িতে নিয়ে স্কুলছাত্রীকে ধর্ষণ করা হয়। পরে স্কুলছাত্রী বিয়ের জন্য চাপ দিলে অস্বীকৃতি জানায় উজ্জ্বল। এরপর স্কুলছাত্রী বিষয়টি তার পরিবারকে জানায়। শনিবার স্কুলছাত্রীর বাবা বাদী হয়ে উজ্জ্বলের বিরুদ্ধে ধর্ষণ মামলা করেন।ঘটনার সত্যতা নিশ্চিত করে সোনারগাঁ থানা পুলিশের ভারপ্রাপ্ত কর্মকর্তা (ওসি) মনিরুজ্জামান বলেন, এ ঘটনায় মামলা হয়েছে। ধর্ষক উজ্জ্বলকে গ্রেফতার করা হয়েছে।মো. শাহাদাত হোসেন/এএম/এমকেএইচ</body>
</article>
