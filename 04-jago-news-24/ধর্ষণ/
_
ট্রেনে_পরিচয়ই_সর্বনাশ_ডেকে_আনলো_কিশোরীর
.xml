<article>
  <headline>
ট্রেনে পরিচয়ই সর্বনাশ ডেকে আনলো কিশোরীর
</headline>
  <url>https://www.jagonews24.com/country/news/492398</url>
  <published_at>
</published_at>
  <category>ধর্ষণ</category>
  <body>ময়নসিংহের ঈশ্বরগঞ্জে এক কিশোরীকে গণধর্ষণের অভিযোগে তিনজনকে আটক করেছে পুলিশ।পুলিশ ও এলাকাবাসী সূত্রে জানা যায়, কিশোরগঞ্জ সদর থানার রশিদাবাদ ইউনিয়নের সীমান্তপুর গ্রামের ওই কিশোরীর কিশোরগঞ্জ থেকে ঢাকা যাওয়ার পথে ট্রেনে ঈশ্বরগঞ্জ উপজেলার সাহেবনগর গ্রামের মজিবুর রহমানের ছেলে মাহফুজুর রহমানের সঙ্গে পরিচয় হয়। শনিবার রাতে মাহফুজ মেয়েটিকে নিয়ে সোহাগী স্টেশনে নেমে অটোরিকসাযোগে গ্রামের বাড়ি সাহেবনগর নিয়ে যেতে চায়। কিন্তু মেয়েটি তার সঙ্গে যেতে অস্বীকৃতি জানালে মাহফুজ ঢাকা পাঠানোর উদ্দেশে আবার ঈশ্বরগঞ্জ রেলস্টেশনে নিয়ে আসে। কিন্তু ঢাকায় যাওয়ার কোনো ট্রেন না থাকায় ঈশ্বরগঞ্জ স্টেশনে ঘোরাফেরার সময় সুজন ও তার সহযোগীরা স্টেশনের পরিত্যক্ত একটি কোয়াটারে নিয়ে ওই কিশোরীকে ধর্ষণ করে।পরে সেখান থেকে মেয়েটিকে একটি বাসায় সুজন, রনি, বাবুল, স্বপন, বাপ্পা ও মাহফুজ পালাক্রমে ধর্ষণ করে রোববার ভোরে বাসা থেকে বের করে দেয়। একইসঙ্গে এ ঘটনা কাউকে বলতে নিষেধ করে।কিন্তু ওই কিশোরী বিষয়টি এলাকাবাসীকে জানালে স্থানীয় মাতাব্বররা বিচারের আশ্বাসে ঘটনাটি ধামাচাপা দেয়ার চেষ্টা করেন। খবর পেয়ে পুলিশ পৌর শহরের ধামদি এলাকা থেকে ধর্ষিতাকে উদ্ধার করে থানায় নিয়ে আসে।এ সময় পুলিশ আশপাশের এলাকায় অভিযান চালিয়ে অভিযুক্ত মাহফজ, বাপ্পা ও বাবুলকে আটক করে। এ ঘটনায় খবর পেয়ে ধর্ষিতার মা এসে বাদী হয়ে সাত জনকে আসামি করে রোববার সন্ধ্যায় ঈশ্বরগঞ্জ থানায় ধর্ষণ মামলা দায়ের করেছেন।এ ব্যাপারে ময়মনসিংহের গৌরীপুর সার্কেলের অতিরিক্ত পুলিশ সুপার সাখের হোসেন সিদ্দিকী জানান, ঘটনার সঙ্গে জড়িত অভিযোগে তিনজনকে আটক করা হয়েছে। আটকরা জিজ্ঞাসাবাদে ঘটনার সঙ্গে জড়িত থাকার কথা স্বীকার করেছে। সোমবার মেয়েটিকে ডাক্তারি পরীক্ষার জন্য ময়মনসিংহ মেডিকেল কলেজ হাসপাতালে পাঠানো হবে।রকিবুল হাসান রুবেল/এফএ/এমকেএইচ</body>
</article>
