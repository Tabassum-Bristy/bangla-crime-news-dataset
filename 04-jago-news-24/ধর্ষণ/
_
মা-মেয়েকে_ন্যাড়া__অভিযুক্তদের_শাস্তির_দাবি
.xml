<article>
  <headline>
মা-মেয়েকে ন্যাড়া : অভিযুক্তদের শাস্তির দাবি
</headline>
  <url>https://www.jagonews24.com/country/news/318706</url>
  <published_at>
</published_at>
  <category>ধর্ষণ</category>
  <body>বগুড়ায় ছাত্রী ধর্ষণ ও পরে মা-মেয়েকে ন্যাড়া করে নির্যাতনের ঘটনার মূল হোতা তুফান সরকার তার স্ত্রী আশা ও শাশুড়ি রুমা বেগমসহ এ ঘটনায় জড়িতদের শাস্তির দাবিতে মানববন্ধন ও সমাবেশ অনুষ্ঠিত হয়েছে।ধর্ষক তুফান সরকার ও তার সহযোগীদের দৃষ্টান্তমূলক শাস্তি দাবিতে শনিবার এ সমাবেশ ও মানববন্ধন অুনষ্ঠিত হয়।শহরের প্রাণকেন্দ্র সাতমাথায় শহরের চকসুত্রাপুর কমিউনিটি ওয়াচ গ্রুপ ও যৌন হয়রানি নির্মূলকরণ নেটওর্য়াক বগুড়া এ মানববন্ধনের আয়োজন করে। এছাড়া বগুড়া জেলা আওয়ামী লীগের সমাবেশ থেকে অভিযুক্তদের শাস্তির দাবি জানানো হয়।মানববন্ধন চলাকালে এক সমাবেশ যৌন হয়রানি নির্মূলকরণ নেটওর্য়াক বগুড়া আহ্বায়ক অ্যাডভোকেট আল মাহামুদের সভাপতিত্বে অনুষ্ঠিত হয়।এ সময় বক্তব্য রাখেন সুজন’র সভাপতি মোস্তাফিজুর ররহমান ফিজু, স্বপ্ন’র নির্বাহী পরিচালক জিয়াউর রহমান, সংসপ্তক থিয়েটারের সাধারণ সম্পাদক সাকেদুর রহমান সুজন, বগুড়া প্রেসক্লাবের সাবেক সহসভাপতি প্রদীপ ভট্টাচার্য্য শংকর ও সাধারণ সম্পাদক আরিফ রেহমান প্রমুখ।ওই শিক্ষার্থী ধর্ষণ ও পরে মা-মেয়েকে মাথা ন্যাড়ে করে দেয়ার তীব্র নিন্দা জানান বক্তারা। সেই সঙ্গে ধর্ষক তুফান সরকার ও তার সহযোগী পৌর কাউন্সিলর মারজিয়া হাসান রুমকীসহ অভিযুক্তদের দৃষ্টান্তমূলক শাস্তি দাবি করেন।মানববন্ধনে বগুড়া বিভিন্ন শিক্ষা প্রতিষ্ঠানের শিক্ষক-শিক্ষিকা ও শিক্ষার্থী ছাড়াও শহরের বিভিন্ন সামাজিক, সাংস্কৃতিক ও পেশাজীবী সংগঠনের সদস্যরা উপস্থিত ছিলেন।লিমন বাসার/এএম/জেআইএম</body>
</article>
