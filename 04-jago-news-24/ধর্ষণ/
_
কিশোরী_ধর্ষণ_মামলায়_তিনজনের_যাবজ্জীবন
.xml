<article>
  <headline>
কিশোরী ধর্ষণ মামলায় তিনজনের যাবজ্জীবন
</headline>
  <url>https://www.jagonews24.com/country/news/339997</url>
  <published_at>
</published_at>
  <category>ধর্ষণ</category>
  <body>চাঁপাইনবাবগঞ্জে এক কিশোরীকে ধর্ষণ মামলায় তিনজনকে যাবজ্জীবন কারাদণ্ডাদেশ দিয়েছে আদালত। একই সঙ্গে তাদের এক লাখ টাকা জরিমানা অনাদায়ে আরও তিন বছরের কারাদণ্ডাদেশ দেয়া হয়েছে।বুধবার দুপুরে জেলার নারী ও শিশু নির্যাতন দমন ট্রাইব্যুনাল-২ এর বিচারক জিয়াউর রহমান এ রায় দেন। সেই সঙ্গে জরিমানার অর্থ ওই কিশোরীকে দিতে নির্দেশ দেয় আদালত।দণ্ডাদেশ পাওয়া ব্যক্তিরা হলেন- শিবগঞ্জ উপজেলার মির্জাপুর গ্রামের জিয়ারুল ইসলাম (২৮), বাটা গ্রামের নজরুল ইসলাম (৪০) ও কাশিয়াবাড়ি খাসপাড়া গ্রামের এজু ওরফে নজু ওরফে নজরুল (৪৯)।চাঁপাইনবাবগঞ্জ জজ আদালতের অতিরিক্ত পাবলিক প্রসিকিউটর অ্যাডভোকেট আঞ্জুমান আরা জানান, ২০১৩ সালের ২০ আগস্ট কিশোরী শিবগঞ্জে খালার বাড়িতে বেড়াতে যায়। ওই রাতে মাটির ঘরের সিঁধ কেটে কিশোরীকে অপহরণ করে ধর্ষণ করেন আসামিরা।পরের দিন কিশোরীকে হাত-পা বাঁধা অবস্থায় উদ্ধার করে হাসপাতালে ভর্তি করা হয়। এ ঘটনায় কিশোরীর বাবা বাদী হয়ে ২৫ আগস্ট শিবগঞ্জ থানায় পাঁচজনের বিরুদ্ধে ধর্ষণ মামলা করেন।২০১৩ সালের ২১ নভেম্বর এই তিনজনের বিরুদ্ধে আদালতে অভিযোগপত্র দাখিল করেন মামলার তদন্ত কর্মকর্তা শিবগঞ্জ থানা পুলিশের উপ-পরিদর্শক (এসআই) আবুল কালাম আজাদ। মামলার অভিযোগপত্র দাখিল ও সাক্ষ্যগ্রহণ শেষে আসামিদের উপস্থিতিতে আজ রায় দেন বিচারক।এএম/এমএস</body>
</article>
