<article>
  <headline>
বাড়িতে একা পেয়ে প্রতিবন্ধী শিশুকে ধর্ষণ, যুবক গ্রেফতার
</headline>
  <url>https://www.jagonews24.com/country/news/513862</url>
  <published_at>
</published_at>
  <category>ধর্ষণ</category>
  <body>নেত্রকোনার খালিয়াজুরীতে শারীরিক ও বাকপ্রতিবন্ধী শিশুকে (১০) ধর্ষণের অভিযোগে সাদেক (১৯) নামের এক যুবককে গ্রেফতার করেছে পুলিশ। সোমবার সকালে উপজেলার চাকুয়া ইউনিয়নের রানীচাপুর গ্রাম থেকে তাকে গ্রেফতার করা হয়।গ্রেফতার সাদেক ওই গ্রামের ইমান আলীর ছেলে।পুলিশ সূত্রে জানা গেছে, গত রোববার রাতে ওই শিশুকে বাড়িতে একা পেয়ে ধর্ষণ করে অভিযুক্ত সাদেক। এ ঘটনায় সোমবার সকালে শিশুটির মা বাদী হয়ে খালিয়াজুরী থানায় নারী ও শিশু নির্যাতন দমন আইনে মামলা করেন। পরে মামলার তদন্ত কর্মকর্তা ও লেপসিয়া বাজার পুলিশ তদন্ত কেন্দ্রের ইনচার্জ মো. আব্দুল কাইয়ুম অভিযান চালিয়ে ধর্ষক সাদেককে গ্রেফতার করে।এ বিষয়ে খালিয়াজুরী থানার অফিসার ইনচার্জ (ওসি) এটিএম মাহমুদুল হক জানান, গ্রেফতার ধর্ষককে নেত্রকোনার আদালতে পাঠানো হয়েছে। এছাড়া ডাক্তারি পরীক্ষার জন্য শিশুটিকে নেত্রকোনা আধুনিক সদর হাসপাতালে ভর্তি করা হয়েছে।কামাল হোসাইন/এমবিআর/জেআইএম</body>
</article>
