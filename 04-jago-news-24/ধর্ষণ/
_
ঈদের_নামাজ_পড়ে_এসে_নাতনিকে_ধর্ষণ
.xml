<article>
  <headline>
ঈদের নামাজ পড়ে এসে নাতনিকে ধর্ষণ
</headline>
  <url>https://www.jagonews24.com/country/news/505064</url>
  <published_at>
</published_at>
  <category>ধর্ষণ</category>
  <body>ঈদের সেমাই খাওয়ানোর নাম করে বাড়িতে ডেকে নিয়ে ৮ বছরের এক শিশুকে ধর্ষণের অভিযোগ উঠেছে ৫০ বছর বয়সী আব্দুস ছালামের বিরুদ্ধে। ঘটনার পর ওই শিশুটিকে রক্তাক্ত অবস্থায় জয়পুরহাট সদর হাসপাতালে ভর্তি করা হয়েছে।নওগাঁর ধামইরহাট উপজেলার উত্তর দূর্গাপুরে এ ঘটনা ঘটে। বুধবার বিকেলে অভিযুক্ত আব্দুস ছালামকে স্থানীয়রা আটক করে থানা পুলিশে সোপর্দ করেছে।স্থানীয় ও পুলিশ সূত্রে জানা গেছে, আব্দুস ছালাম ঈদের নামাজ আদায় করে তৃতীয় শ্রেণি পড়ুয়া প্রতিবেশী এক নাতনিকে সেমাই দেওয়ার নাম করে বাড়ি নিয়ে যায়। এরপর ঘরের মধ্যে মুখ চেপে ধরে ধর্ষণ করে। ধর্ষণের পর ভয় দেখিয়ে ওই শিশুটিকে বাড়ি পাঠান আব্দুস ছালাম। শিশুটি বাড়ি ফিরে ভয়ে বসে থাকে। এক পর্যায়ে পরিবারের লোকজন রক্তক্ষরণের বিষয়টি দেখতে পেয়ে জিজ্ঞাসা করলে শিশুটি ঘটনা খুলে বলে।এ সময় প্রতিবেশীরা জানতে পেরে আব্দুস ছালামকে আটক করে থানা পুলিশে সোপর্দ করেন। শিশুটিকে উদ্ধার করে দ্রুত ধামইরহাট উপজেলা স্বাস্থ্য কমপ্লেক্সে নিয়ে যাওয়া হয়। শারীরিক অবস্থা আশঙ্কাজনক হওয়ায় তাকে জয়পুরহাট সদর হাসপাতালে স্থানান্তর করা হয়।ধামইরহাট থানা পুলিশের ওসি জাকিরুল ইসলাম ঘটনার সত্যতা নিশ্চিত করে বলেন, এ ঘটনায় থানায় ধর্ষণের মামলা দায়ের করা হয়েছে। আসামি আব্দুস ছালামকে গ্রেফতার করা হয়েছে।এফএ/এমএস</body>
</article>
