<article>
  <headline>
কিশোরী শ্রমিককে গণধর্ষণ, দুই আসামি গ্রেফতার
</headline>
  <url>https://www.jagonews24.com/national/news/511637</url>
  <published_at>
</published_at>
  <category>ধর্ষণ</category>
  <body>চট্টগ্রামে কোরিয়ান ইপিজেডের কিশোরী শ্রমিককে গণধর্ষণের ঘটনায় দুই আসামিকে গ্রেফতার করেছে আনোয়ারা থানা পুলিশ। শনিবার (৬ জুলাই) ভোরে সাঁড়াশি অভিযান চালিয়ে তাদের গ্রেফতার করা হয়।বিষয়টি জাগো নিউজকে নিশ্চিত করেছেন আনোয়ারা থানার পরিদর্শক (তদন্ত) মাহবুব মিলকী। তবে তিনি তাৎক্ষণিকভাবে গ্রেফতার যুবকদের নাম জানাতে পারেননি।প্রাথমিক জিজ্ঞাসাবাদে গ্রেফতার দুইজন ঘটনার সঙ্গে সম্পৃক্ততার কথা স্বীকার করেছেন বলে জানান মাহবুব মিলকী। আজ দুপুরে তাদের আদালতে প্রেরণ করা হয়েছে।প্রসঙ্গত, বুধবার (৩ জুন) রাতে আনোয়ারা থানার চৌমুহনী এলাকার কালারমার দিঘির অন্ধকার ঝোপের পাশ থেকে মুমূর্ষু অবস্থায় উদ্ধার করা হয় এক কিশোরীকে। ওই কিশোরী কোরিয়ান ইপিজেডে কর্ণফুলী সু ফ্যাক্টরিতে কাজ করতেন।পরিবারের অভিযোগ, দুর্বৃত্তরা মেয়েটিকে ধর্ষণের পর মুমূর্ষু অবস্থায় রাস্তায় ফেলে যায়। বর্তমানে মেয়েটি চট্টগ্রাম মেডিকেল কলেজ (চমেক) হাসপাতালে চিকিৎসাধীন। ঘটনার পর বৃহস্পতিবার (৪ জুলাই) ওই কিশোরীর ভাই অজ্ঞাত চারজনের বিরুদ্ধে থানায় মামলা দায়ের করেন।আবু আজুদ/বিএ/এমকেএইচ</body>
</article>
