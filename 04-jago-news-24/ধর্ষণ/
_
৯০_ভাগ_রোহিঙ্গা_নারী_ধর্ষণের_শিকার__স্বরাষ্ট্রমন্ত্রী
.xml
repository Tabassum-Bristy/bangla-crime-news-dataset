<article>
  <headline>
৯০ ভাগ রোহিঙ্গা নারী ধর্ষণের শিকার : স্বরাষ্ট্রমন্ত্রী
</headline>
  <url>https://www.jagonews24.com/national/news/339934</url>
  <published_at>
</published_at>
  <category>ধর্ষণ</category>
  <body>স্বরাষ্ট্রমন্ত্রী আসাদুজ্জামান খান কামাল বলেছেন, মিয়ানমার থেকে যেসব রোহিঙ্গা নারী বাংলাদেশে এসেছে তাদের মধ্যে ৯০ ভাগ ধর্ষণের শিকার হয়েছে। আমি সেখানকার অনেকের সঙ্গে কথা বলেছি।তিনি বলেন, ১৯৭১ সালে আমাদের (বাংলাদেশ) অনেকেও প্রতিবেশী দেশ ভারতে গিয়ে অবস্থান নেয়। প্রধানমন্ত্রী শেখ হাসিনা ২ হাজার একর জমিতে এসব রোহিঙ্গাদের থাকার ব্যবস্থা করেছেন। পাশাপাশি তাদের ফিরিয়ে দিতে কূটনীতিক তৎপরতা চালাচ্ছেন।বুধবার রাজধানীর তেজগাঁওয়ে ইম্পালস হাসপাতাল উদ্বোধনী অনুষ্ঠান শেষে মন্ত্রী এ কথা বলেন।রোহিঙ্গারা কক্সবাজারসহ বিভিন্ন স্থানে ছড়িয়ে ছিটিয়ে যাচ্ছে সাংবাদিকদের এমন প্রশ্নের জবাবে স্বরাষ্ট্রমন্ত্রী আসাদুজ্জামান খান কামাল বলেন, বিভিন্ন স্থানে পুলিশের চেকপোস্ট বসানো হয়েছে। এছাড়া ওই সব এলাকার বাসযাত্রীদের পরিচয়পত্র চেক করা হবে।রোহিঙ্গারা বিভিন্ন জনের সঙ্গে অনিবন্ধিত সিমে যোগাযোগ করছে এমন প্রশ্নের জবাবে মন্ত্রী বলেন, এ বিষয়ে আমাদের নজরদারি রয়েছে। রোহিঙ্গারা মিয়ানমারের সিম দিয়ে সীমান্ত এলাকায় যোগাযোগ করছে। এসব সিমের ব্যাপারে আমাদের কোনো নিয়ন্ত্রণ নেই।এআর/জেএইচ/এমএস</body>
</article>
