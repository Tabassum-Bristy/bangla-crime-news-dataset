<article>
  <headline>
বাবার বাড়িতে ধর্ষণের শিকার গৃহবধূ
</headline>
  <url>https://www.jagonews24.com/country/news/460847</url>
  <published_at>
</published_at>
  <category>ধর্ষণ</category>
  <body>টাঙ্গাইলের মির্জাপুরে বাবার বাড়িতে বেড়াতে গিয়ে ধর্ষণের শিকার হয়েছেন এক গৃহবধূ। বৃহস্পতিবার উপজেলার বানাইল ইউনিয়নের কুড়ালিয়াপাড়া গ্রামে এ ঘটনা ঘটে।এ ঘটনায় ধর্ষিতার মা বাদী হয়ে প্রতিবেশী রাজিব মিয়াকে আসামি করে থানায় মামলা করেছেন। রাজিব কুড়ালিয়াপাড়া গ্রামের শাহানুর মিয়ার ছেলে।পুলিশ সূত্র জানায়, পার্শ্ববর্তী দেলদুয়ার উপজেলার পাথরাইল গ্রামের ওই গৃহবধূ মির্জাপুর উপজেলার বানাইল ইউনিয়নের কুড়ালিয়াপাড়া গ্রামে বাবার বাড়িতে বেড়াতে যান। বৃহস্পতিবার সকালে বাবা কর্মস্থলে ও মা ছোট বোনকে নিয়ে জেএসসি পরীক্ষার কেন্দ্রে যান। এ সুযোগে বাড়িতে একা পেয়ে পাশের বাড়ির রাজিব মিয়া (২৫) ধর্ষণ করে তাকে। এ সময় আরেক বোন ও ওই নারীর চিৎকার শুনে আশপাশের লোকজন এগিয়ে এলে রাজিব মিয়া পালিয়ে যায়।খবর পেয়ে ধর্ষিতার মা বাড়িতে যান। পরে মেয়েকে নিয়ে রাজিবকে আসামি করে মির্জাপুর থানায় মামলা করেন।শুক্রবার দুপুরে ধর্ষিতার বাবা মির্জাপুর প্রেসক্লাবে এসে ধর্ষণের ঘটনাটি সাংবাদিকদের জানান।মির্জাপুর থানার উপপরিদর্শক মামলার তদন্তকারী কর্মকর্তা খোকন কুমার জানান, ধর্ষিতাকে টাঙ্গাইল জেনারেল হাসপাতালে মেডিকেল পরীক্ষা করানো হয়েছে। তাছাড়া অভিযুক্ত রাজিবকে গ্রেফতারে পুলিশের অভিযান অব্যাহত রয়েছে।এস এম এরশাদ/এফএ/এমএস</body>
</article>
