<article>
  <headline>
প্রসবের পর হাসপাতালে ধর্ষণের শিকার পুলিশ পত্নী
</headline>
  <url>https://www.jagonews24.com/international/news/80809</url>
  <published_at>
</published_at>
  <category>ধর্ষণ</category>
  <body>সন্তান প্রসবের মাত্র দুই ঘণ্টা ২০ মিনিট পর একটি বেসরকারি হাসপাতালের ইনটেনসিভ কেয়ার ইউনিটে (আইসিইউ) ধর্ষণের শিকার হয়েছেন এক পুলিশ কর্মকর্তার স্ত্রী। শনিবার রাতে ভারতের হরিয়ানা রাজ্যের ঝাঁঝড় জেলায় এ ঘটনা ঘটেছে। রাতে সন্তান প্রসবের পর শারীরিক অবস্থার উন্নতির জন্য ইনটেনসিভ কেয়ার ইউনিটে রাখা হয় ওই নারীকে। সেখানেই লালসার শিকার হন তিনি। এ ঘটনার তদন্তে নেমে ডিএসপি সুরেশ কুমার জানিয়েছেন, শনিবার রাত ১টার দিকে অস্ত্রোপচার করে সন্তান প্রসব করানো হয় ওই নারীর। এরপর রাত ৩টা ২০ মিনিটে তাকে আইসিইউতে ভর্তি করানো হয়। সেখানে এক ব্যক্তি ডাক্তারের পোশাকে প্রবেশ করেন। পরে ধর্ষণের শিকার নারী চিৎকার করা শুরু করলে ধর্ষক সেখান থেকে পালিয়ে যায়।চলে যাওয়ার পর ফের ওই রাস্তারই অন্য একটি হাসপাতালে প্রবেশ করে ওই ব্যক্তি। সেখানে আবার ডাক্তার সেজে অন্য এক নারী রোগীর কাছে যায়। ওই নারীর গায়ে হাত দিতে শুরু করলে চিৎকার করতে থাকেন ওই নারী। তবে কেউ আসার আগেই পালিয়ে যায় ধর্ষক। হাসপাতালের সিসিটিভির ক্যামেরায় ধরা পড়েছে ওই ব্যক্তি। তবে মুখোশ পড়া থাকায় পুলিশ এখনও ওই ব্যক্তিকে শনাক্ত করতে পারেনি। সূত্র: টাইমস অব ইন্ডিয়া।এসআইএস/এবিএস</body>
</article>
