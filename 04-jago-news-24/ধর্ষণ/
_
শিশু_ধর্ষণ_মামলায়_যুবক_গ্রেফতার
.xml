<article>
  <headline>
শিশু ধর্ষণ মামলায় যুবক গ্রেফতার
</headline>
  <url>https://www.jagonews24.com/country/news/439848</url>
  <published_at>
</published_at>
  <category>ধর্ষণ</category>
  <body>ফরিদপুরের সদরপুর উপজেলায় পঞ্চম শ্রেণির ছাত্রী ১১ বছর বয়সী এক শিশু ধর্ষণ মামলায় মুক্তার শিকদার (৩৫) নামে এক যুবককে গ্রেফতার করেছে পুলিশ। রোববার দুপুরে গ্রেফতার মুক্তার আদালতের মাধ্যমে জেলহাজতে পাঠানো হয়েছে।এর আগে শনিবার রাত ১২টার দিকে উপজেলার চৌদ্দরশি গ্রামে অভিযান চালিয়ে প্রতিবেশীর এক বাড়ি থেকে মুক্তারকে গ্রেফতার করা হয়েছে। ওই দিন দুপুর দেড়টার দিকে সদরপুর ইউনিয়নের একটি গ্রামে ওই শিশুর নিজ বাড়িতেই ধর্ষণের শিকার হয়। অভিযোগ চৌদ্দরশি গ্রামে মুক্তার শিকদার শিশুটিকে ঘরে একা পেয়ে ধর্ষণ করেন।এ বিষয়ে ওই শিশুটির বাবা বাদী হয়ে শনিবার রাত সাড়ে ৮টার দিকে মুক্তার শিকদারকে একমাত্র আসামি করে ধর্ষণের অভিযোগে একটি মামলা দায়ের করেন।সদরপুর থানার পরিদর্শক (তদন্ত) সুব্রত গোলদার বলেন, প্রাথমিক জিজ্ঞাসাবাদে মুক্তার এ ঘটনায় নিজের জড়িত থাকার কথা স্বীকার করেছে। মুক্তারকে দিয়ে আদালতে ৬৪ ধারায় তার বক্তব্য রেকর্ড করার চেষ্টা করা হচ্ছে।তিনি বলেন, ওই শিশুটিকে ফরিদপুরের ওয়ান স্টপ ক্র্যাইসিস সেন্টার (ওসিসি) থেকে সেফ হোমে পাঠানো হয়েছে। আর মুক্তারকে আদালতের মাধ্যমে জেলহাজতে পাঠানো হয়েছে।আরএ/জেআইএম</body>
</article>
