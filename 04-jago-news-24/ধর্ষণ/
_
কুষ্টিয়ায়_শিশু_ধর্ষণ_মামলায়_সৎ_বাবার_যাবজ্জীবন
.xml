<article>
  <headline>
কুষ্টিয়ায় শিশু ধর্ষণ মামলায় সৎ বাবার যাবজ্জীবন
</headline>
  <url>https://www.jagonews24.com/country/news/329407</url>
  <published_at>
</published_at>
  <category>ধর্ষণ</category>
  <body>নয় বছর বয়সী এক শিশুকে ধর্ষণের দায়ে শিশুটির সৎ বাবা মনিরুল ইসলামের যাবজ্জীবন কারাদণ্ড দিয়েছেন আদালত। একই সঙ্গে তাকে ১০ হাজার টাকা জরিমানা করা হয়েছে।বুধবার দুপুরে কুষ্টিয়ার অতিরিক্ত জেলা ও দায়রা জজ ১ম আদালতের বিচারক রেজা মো. আলমগীর হাসান জনাকীর্ণ আদালতে আসামির উপস্থিতিতে এ রায় দেন।দণ্ডপ্রাপ্ত মনিরুল ইসলাম চুয়াডাঙ্গার আলমডাঙ্গা উপজেলার হারদী গ্রামের মতলেব আলীর ছেলে।আদালত সূত্রে জানা যায়, খড়ি কুড়ানোর নাম করে ২০১৬ সালের ২৬ আগস্ট বিকেলে কুষ্টিয়ার মিরপুরের বাজিতপুর দাড়ীয়ার মাঠে মেহগনির বাগানে শিশুটির সৎ বাবা মনিরুল ইসলাম ধর্ষণ করে শিশুটিকে রক্তাক্ত অবস্থায় ফেলে রেখে পালিয়ে যায়। পরে স্থানীয়রা শিশুটিকে উদ্ধার করে হাসপাতালে ভর্তি করেন। এ ঘটনায় শিশুটির প্রকৃত বাবা সাইফুল ইসলাম বাদী হয়ে মিরপুর থানায় নারী ও শিশু নির্যাতন দমন আইনে মামলা করেন। মামলাটি তদন্ত শেষে আদালতে চূড়ান্ত প্রতিবেদন দাখিল করে পুলিশ।দীর্ঘ শুনানি শেষে অভিযোগ সন্দেহাতীতভাবে প্রমাণিত হওয়ায় বুধবার আদালত ধর্ষক মনিরুল ইসলামকে যাবজ্জীবন কারাদণ্ড ও ১০ হাজার টাকা জরিমানার আদেশ দেন। পরে তাকে পুলিশের প্রহরায় জেল হাজতে নিয়ে যাওয়া হয়।রাষ্ট্রপক্ষে মামলাটি পরিচালনা করেন অ্যাডভোকেট অনুপ কুমার নন্দী।আল-মামুন সাগর/আরএআর/এমএস</body>
</article>
