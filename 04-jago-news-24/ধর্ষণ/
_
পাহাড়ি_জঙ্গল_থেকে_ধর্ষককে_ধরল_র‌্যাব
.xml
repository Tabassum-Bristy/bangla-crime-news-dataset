<article>
  <headline>
পাহাড়ি জঙ্গল থেকে ধর্ষককে ধরল র‌্যাব
</headline>
  <url>https://www.jagonews24.com/country/news/524936</url>
  <published_at>
</published_at>
  <category>ধর্ষণ</category>
  <body>টাঙ্গাইলে আট বছরের শিশুকে ধর্ষণের ঘটনায় জড়িত বাচ্চু মিয়াকে গ্রেফতার করেছে র‌্যাব-১২-এর সদস্যরা। বৃহস্পতিবার ভোরে ঘাটাইল উপজেলার সাতকুয়া খাজার চালা পাহাড়ি গভীর জঙ্গল থেকে তাকে গ্রেফতার করা হয়।গ্রেফতারকৃত বাচ্চু মিয়া (৫০) টাঙ্গাইলের সদর উপজেলার পশ্চিম আকুরটাকুর পাড়ার হাউজিং মাঠ এলাকার মৃত তারাব আলীর ছেলে। তাকে গ্রেফতারের বিষয়টি নিশ্চিত করেছেন র‌্যাব-১২ সিপিসি-৩-এর ভারপ্রাপ্ত কোম্পানি কমান্ডার শফিকুর রহমান।এর আগে রোববার (০১ সেপ্টেম্বর) দুপুরে টাঙ্গাইল পৌরসভার কাউন্সিলর হেলার ফকিরের শহরের আকুরটাকুর পাড়ার ভাড়া বাসায় ওই ছাত্রী ধর্ষণের শিকার হয়। সোমবার ছাত্রী দাদা বাদী টাঙ্গাইল মডেল থানায় মামলা করেন।মামলায় উল্লেখ করা হয়, পৌরসভার ৩নং ওয়ার্ডের কাউন্সিলর হেলাল ফকিরের পশ্চিম আকুরটাকুর পাড়া হাউজিং মাঠের ভাড়া বাসায় থেকে বাবুর্চির কাজ করতো একই এলাকার মৃত তারাব আলীর ছেলে বাচ্চু মিয়া। একই বাসায় ওই শিশুর দাদা-দাদিও ভাড়া থাকেন। শিশুটির বাবা ঢাকায় সিএনজি চালান। এজন্য তার বাবা-মা ঢাকায় থাকেন। রোববার দুপুরে বাসায় একা পেয়ে শিশুকে ধর্ষণ করে বাচ্চু মিয়া। তার চিৎকারে আশেপাশের লোকজন এগিয়ে এলে বাচ্চু পালিয়ে যায়। বিষয়টি প্রথমে পারিবারিক সমাধানের চেষ্টা করলেও পরবর্তীতে সমাধান করা সম্ভব হয়নি।সোমবার রাত ১২টার দিকে চিকিৎসার জন্য শিশুকে টাঙ্গাইল জেনারেল হাসপাতালে ভর্তি করা হয়। মঙ্গলবার টাঙ্গাইল জেনারেল হাসপাতালে শিশুটির ডাক্তারি পরীক্ষা সম্পন্ন হয়। পরে একই দিন ২২ ধারায় আদালতে জবানবন্দি দেয় ওই শিশু।র‌্যাব-১২ সিপিসি-৩-এর ভারপ্রাপ্ত কোম্পানি কমান্ডার শফিকুর রহমান বলেন, শিশুকে ধর্ষণের পর পাহাড়ি জঙ্গলে আত্মগোপনে ছিল। তথ্যপ্রযুক্তি ব্যবহার করে বৃহস্পতিবার ভোরে সাতকুয়া খাজার চালা পাহাড়ি জঙ্গল থেকে তাকে গ্রেফতার করা হয়। পরে তাকে পুলিশের কাছে হস্তান্তর করে র‌্যাব।আরিফ উর রহমান টগর/এএম/এমকেএইচ</body>
</article>
