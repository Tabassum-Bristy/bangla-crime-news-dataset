<article>
  <headline>
রংপুরে প্রতিবন্ধী কিশোরী অন্তঃসত্ত্বা, ধর্ষক গ্রেফতার
</headline>
  <url>https://www.jagonews24.com/country/news/406056</url>
  <published_at>
</published_at>
  <category>ধর্ষণ</category>
  <body>রংপুরের গঙ্গাচড়ায় প্রতিবন্ধী কিশোরীকে (১৫) ধর্ষণের অভিযোগে বুলবুল আলম নামে (৩০) একজনকে গ্রেফতার করেছে পুলিশ। বৃহস্পতিবার সকালে উপজেলার বড়বিল ইউনিয়নের নিজ বাড়ি থেকে তাকে গ্রেফতার করা হয়। অভিযুক্ত বুলবুল ওই ইউনিয়নের আনোয়ার আলীর ছেলে।পুলিশ ও স্থানীয়রা জানান, এক সন্তানের জনক বুলবুল আলমের কু-দৃষ্টি পড়ে প্রতিবেশী ওই প্রতিবন্ধী কিশোরীর উপর। ওই কিশোরীর মা-বাবা হতদরিদ্র হওয়ায় তারা দুই জনেই কাজের জন্য প্রায়ই দিন বাড়ির বাইরে থাকতেন। এ সুযোগে বুলবুল প্রতিবন্ধী মেয়েটিকে প্রতিনিয়ত ধর্ষণ করতেন। একপর্যায়ে মেয়েটি অন্তঃসত্ত্বা হয়ে পড়ে।এদিকে, মেয়ের শারীরিক পরিবর্তন দেখতে পেয়ে গত বুধবার তার মা জানতে চাইলে ওই কিশোরী বুলবুলের নাম বলে দেয়। পরে তার বাবা এলাকার গণ্যমান্য ব্যক্তিদের বিষয়টি জানান। এতে কোনো প্রতিকার না পেয়ে বৃহস্পতিবার গঙ্গাচড়া মডেল থানায় অভিযোগ করেন মেয়েটির বাবা।অভিযোগ পেয়ে পুলিশ বৃহস্পতিবার সকালে ধর্ষক বুলবুলকে গ্রেফতার করেন। গঙ্গাচড়া মডেল থানা পুলিশের ভারপ্রাপ্ত কর্মকর্তা (ওসি) মশিউর রহমান জানান, আসামিকে গ্রেফতার করে জেল হাজতে পাঠানো হয়েছে।জিতু কবীর/এমএএস/জেআইএম</body>
</article>
