<article>
  <headline>
ভারতে তিন ধর্ষকের মৃত্যুদণ্ড
</headline>
  <url>https://www.jagonews24.com/international/news/382915</url>
  <published_at>
</published_at>
  <category>ধর্ষণ</category>
  <body>১৫ বছরের এক কিশোরীকে ধর্ষণের পর খুনের দায়ে অভিযুক্ত তিন ধর্ষকের মৃত্যুদণ্ডের রায় ঘোষণা করেছেন ভারতের একটি আদালত।অভিযুক্ত তিন ধর্ষকের বয়স ২০ বছর। গত বছরের জুলাইয়ে ওই কিশোরীকে ধর্ষণের পর হত্যা করে তারা। চলতি বছরের নভেম্বরে আদালত তাদেরকে দোষী সাব্যস্ত করেন।ধর্ষণের শিকার কিশোরী দেশটির উচ্চ বর্ণ মারাঠা সম্প্রদায়ের এবং অভিযুক্ত তিন ধর্ষকই অচ্ছুত নিম্নবর্ণ দলিত সম্প্রদায়ের।গত বছরের এ ধর্ষণের ঘটনার পর ভারতের পশ্চিমাঞ্চলের মহারাষ্ট্রজুড়ে কয়েক সপ্তাহ ধরে মারাঠা সম্প্রদায়ের লাখ লাখ মানুষ নীরব প্রতিবাদ জানান। ধর্ষণের শিকার কিশোরী ও ধর্ষকরা মহারাষ্ট্রের কোপার্দি গ্রামের বাসিন্দা। ধর্ষণের এ ঘটনা দেশটিতে কোপার্দি মামলা নামে পরিচিত।নিষ্ঠুর-নৃশংস এ অপরাধের সঙ্গে ২০১২ সালে দেশটির রাজধানী নয়াদিল্লির রাস্তায় চলন্ত বাসে ধর্ষণের শিকার নির্ভয়ার ঘটনার সঙ্গে তুলনা করা হয়। সাম্প্রতিক বছরগুলোতে ভারতে নারীর বিরুদ্ধে নৃশংস অপরাধের পরিমাণ বৃদ্ধি পেয়েছে। তবে প্রত্যেক দেশটির পুলিশের কাছে হাজার হাজার ধর্ষণের অভিযোগ আসছে।সূত্র : বিবিসি।এসআইএস/জেআইএম</body>
</article>
