<article>
  <headline>
’স্কুলছাত্রীকে বিবস্ত্র করে ভিডিও ইন্টারনেটে, দলবেঁধে ধর্ষণ
</headline>
  <url>https://www.jagonews24.com/country/news/352561</url>
  <published_at>
</published_at>
  <category>ধর্ষণ</category>
  <body>গাজীপুরের কালীগঞ্জ উপজেলায় পঞ্চম শ্রেণির এক ছাত্রীকে তুলে নিয়ে বিবস্ত্র করে ভিডিও ধারণের পর ইন্টারনেটে ছেড়ে দেয়ার অভিযোগ পাওয়া গেছে। সেই সঙ্গে ওই স্কুলছাত্রীকে একাধিকবার গণধর্ষণ করা হয়েছে।উপজেলার বক্তারপুর ইউনিয়নের ফুলদী গ্রামের দাসপাড়া এলাকায় এ ঘটনা ঘটে। এ ঘটনায় গত শুক্রবার নির্যাতিত স্কুলছাত্রলীর মা বাদী হয়ে কালীগঞ্জ থানায় লিখিত অভিযোগ দেন। অভিযোগের প্রেক্ষিতে ওইদিন রাতে একটি মামলা করা হয়। মামলার বিষয়টি নিশ্চিত করেছেন থানা পুলিশের উপ-পরিদশর্দক (এসআই) মো. আব্দুল হালিম।এ মামলায় উল্লেখ করা হয়, স্থানীয় রবি দাসের ছেলে সাগর রবি দাস, সাইজুদ্দিনের ছেলে রাজু, কাসেমের ছেলে শ্যামল, মন্টু রবি দাসের ছেলে সঞ্জীবন রবি দাস এ ঘটনা ঘটায়।মামলায় উল্লেখ করা হয়, গত ১৬ সেপ্টেম্বর স্কুল ছুটির পর বিকেল সাড়ে ৪টার দিকে বাড়ি ফিরছিল স্কুলছাত্রী। ঘোষপাড়া এলাকায় পৌঁছালে ওই গ্রামের সাগর রবি দাস, রাজু, শ্যামল ও সঞ্জীবন রবি দাস স্কুলছাত্রীকে তুলে জঙ্গলে নিয়ে বিবস্ত্র করে মোবাইলে ভিডিও ধারণ করে। পরে সেই ভিডিও ইন্টারনেটে ছেড়ে দেয়ার ভয় দেখিয়ে দলবেঁধে ধর্ষণ করে।এ ঘটনা কারও কাছে প্রকাশ করলে মোবাইলে ধারণ করা ভিডিও ইন্টারনেটে ছেড়ে দেয়া ও স্কুলছাত্রীকে মেরে ফেলার হুমকি দেয় তারা। এ কারণে সে সময় বিষয়টি প্রকাশ করেনি স্কুলছাত্রী।চলতি মাসের ৩ সেপ্টেম্বর পুনরায় স্কুলছাত্রীকে তুলে নিয়ে সাগর রবিদাস ও তার সহযোগীরা ধর্ষণ করে। সেই সঙ্গে মোবাইলে ধারণ করা ভিডিও ইন্টারনেটে ছড়িয়ে দেয়।বিষয়টি নিশ্চিত করে কালীগঞ্জ থানা পুলিশের ভারপ্রাপ্ত কর্মকর্তা (ওসি) মো. আলম চাঁদ বলেন, এ ব্যাপারে নির্যাতিত স্কুলছাত্রীর মা থানায় অভিযোগ করেছেন। সে প্রেক্ষিতে শুক্রবার রাতে মামলা হয়েছে। এ মামলায় অভিযুক্তদের গ্রেফতারে চেষ্টা চালাচ্ছে পুলিশ।আব্দুর রহমান আরমান/এএম/আরআইপি</body>
</article>
