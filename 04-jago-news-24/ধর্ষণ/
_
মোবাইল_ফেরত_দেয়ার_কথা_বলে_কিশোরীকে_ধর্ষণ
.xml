<article>
  <headline>
মোবাইল ফেরত দেয়ার কথা বলে কিশোরীকে ধর্ষণ
</headline>
  <url>https://www.jagonews24.com/country/news/433595</url>
  <published_at>
</published_at>
  <category>ধর্ষণ</category>
  <body>নারায়ণগঞ্জ সদর উপজেলার ফতুল্লায় এক কিশোরীকে (১৪) ধর্ষণের অভিযোগে স্বাধীন (২৫) নামে এক যুবককে গ্রেফতার করেছে পুলিশ। বুধবার দুপুরে ফতুল্লার পাগলা এলাকা থেকে তাকে গ্রেফতার করা হয়। এ ঘটনায় ওই কিশোরীর বাবা বাদী হয়ে ফতুল্লা মডেল থানায় মামলা দায়ের করেছেন।গ্রেফতার স্বাধীন পাগলা নন্দলালপুর ভাবি বাজার এলাকার মৃত রাজ্জাক মিয়ার ছেলে।মামলার বরাত দিয়ে ফতুল্লা মডেল থানা পুলিশের উপ-পরিদর্শক (এসআই) কাজি এনামুল জানান, গতকাল মঙ্গলবার দুপুরে পাগলার নয়ামাটি এলাকার ওই কিশোরী বাড়ি হতে নন্দনালপুর এলাকার স্থানীয় আউয়ালের পোশাক কারখানায় যাওয়ার পথে স্থানীয় স্বাধীন ৩-৪ জন বন্ধু নিয়ে তার পথরোধ করে হাতে থাকা মোবাইল ছিনিয়ে নিয়ে যায়। পরে মোবাইল ফেরত দেয়ার কথা বলে স্বাধীনসহ তার সহযোগিরা কিশোরীকে নিয়ে একটি পরিত্যক্ত বাড়িতে যায়। সেখানে তাকে ধর্ষণ করা হয়। এ ঘটনায় কিশোরীর বাবা বাদী হয়ে ফতুল্লা মডেল থানায় স্বাধীনসহ অজ্ঞাত চারজনকে আসামি করে মামলা দায়ের করেন। পরে স্বাধীনকে গ্রেফতার করা হয়।তিনি আরও জানান, ওই কিশোরীকে ডাক্তারি পরীক্ষার জন্য হাসপাতাল প্রেরণ করা হবে। এ ঘটনায় জড়িত অন্যদের গ্রেফতারের চেষ্টা চলছে।শাহাদাত হোসেন/আরএআর/পিআর</body>
</article>
