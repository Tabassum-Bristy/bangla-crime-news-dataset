<article>
  <headline>
স্কুলছাত্রীকে অপহরণের পর প্রতিদিন ধর্ষণ, ভারতে পাচারকালে ধরা
</headline>
  <url>https://www.jagonews24.com/country/news/493927</url>
  <published_at>
</published_at>
  <category>ধর্ষণ</category>
  <body>যৌন পল্লীতে বিক্রির উদ্দ্যেশে ভারতে পাচারকালে বরিশালের বানারীপাড়া উপজেলার অষ্টম শ্রেণির এক স্কুলছাত্রীকে (১৪) উদ্ধার করেছে পুলিশ।গতকাল রোববার রাতে টুঙ্গিপাড়া উপজেলার মধুখালী গ্রামের নতুন বাজারের বটতলা এলাকা থেকে ওই স্কুলছাত্রীকে উদ্ধার করে বানারীপাড়া থানার পুলিশ। তবে অপহরণকারী অজিত হালদার (২৫) ও তার সহযোগীরা পুলিশের উপস্থিতি টের পেয়ে পালিয়ে যায়। অপহরণের পর ওই স্কুলছাত্রীকে একাধিকবার ধর্ষণ করা হয়েছে বলে অভিযোগ পাওয়া গেছে।সোমবার দুপুরে আদালতে ২২ ধারায় ওই স্কুলছাত্রী ধর্ষণ ও অপহরণ ঘটনার বর্ণনা দেয়। পাশাপাশি শেবাচিম হাসপাতালে ধর্ষণ সংক্রান্ত ডাক্তারি পরীক্ষা সম্পন্ন করা হয় ওই স্কুলছাত্রীর।তার স্বজনরা জানান, বানারীপাড়া উপজেলার বিশারকান্দি ইউনিয়নের মরিচবুনিয়া এলাকার বখাটে অজিত হালদার (২৫) তার ৫ থেকে ৬ জন সহযোগী নিয়ে ১০ এপ্রিল সকাল ৯টার দিকে স্কুলে যাওয়ার পথে ওই ছাত্রীকে অপহরণ করে। এ ঘটনায় ওইদিন বিকেলে স্কুলছাত্রীর বাবা আসলাম বেপারি বাদী হয়ে থানায় একটি অভিযোগ দায়ের করেন। পরে ওসি খলিলুর রহমানের নেতৃত্বে রোববার রাতে ভারতে পাচার করার চেষ্টাকলে টুঙ্গিপাড়া থানার মধুখালী গ্রামের নতুন বাজারের বটতলা এলাকা থেকে তাকে উদ্ধার করে।স্বজনরা আরও জানান, যৌনপল্লীতে বিক্রির উদ্দ্যেশে ভারতে পাচার করা হচ্ছিল তাদের মেয়েকে। ভাগ্য ভালো তাই, ভারতে পাচারের আগেই উদ্ধার করা সম্ভব হয়েছে।বানারীপাড়া থানা পুলিশের ওসি মো. খলিলুর রহমান বলেন, ২২ ধারায় ওই স্কুলছাত্রী ধর্ষণ ও অপহরণ ঘটনার জবানবন্দি আদালতে দিয়েছে। পাশাপাশি শেবাচিম হাসপাতালে ধর্ষণ সংক্রান্ত ডাক্তারি পরীক্ষা সম্পন্ন করা হয় হয়েছে। এ ঘটনায় জড়িতদের গ্রেফতারে অভিযান চলছে।সাইফ আমীন/এমএএস/জেআইএম</body>
</article>
