<article>
  <headline>
গাড়ি থামিয়ে নারীকে ধর্ষণে অভিযুক্ত পুলিশ
</headline>
  <url>https://www.jagonews24.com/international/news/457520</url>
  <published_at>
</published_at>
  <category>ধর্ষণ</category>
  <body>যুক্তরাষ্ট্রের মেরিল্যান্ডে অঙ্গরাজ্যে গাড়ি থামিয়ে এক নারীকে ধর্ষণের ঘটনায় এক পুলিশ সদস্যকে অভিযুক্ত করা হয়েছে। তার বিরুদ্ধে ধর্ষণের অভিযোগ আনা হয়েছে।ছয় বছর ধরে প্রিন্স জর্জ কাউন্টির পুলিশ ডিপার্টমেন্টে কর্মরত ছিলেন রিয়ান ম্যাকলিন নামের ওই পুলিশ সদস্য। এক সংবাদ সম্মেলনে পুলিশ ডিপার্টমেন্টের তরফ থেকে জানানো হয়েছে, সোমবার সন্ধ্যায় ওই পুলিশ সদস্যকে পুলিশ হেফাজতে নেয়া হয়েছে।পুলিশ ডিপার্টমেন্টের তরফ থেকে বলা হয়েছে, তাকে বিনা বেতনে বরখাস্ত করা হয়েছে। তার বিরুদ্ধে প্রথম মাত্রার ধর্ষণ, দ্বিতীয় মাত্রার ধর্ষণ, বিকৃত চর্চা, দ্বিতীয় মাত্রার যৌন হেনস্তা এবং চার মাত্রার যৌন অপরাধের অভিযোগ আনা হয়েছে।পুলিশ বলছে, গত বৃহস্পতিবার মধ্যরাত একটার দিকে ম্যাকলিন এক নারীকে টেনে নিয়ে যায়। ওই নারীর গাড়ি থামিয়ে জোরপূর্বক তার সঙ্গে শারীরিক সম্পর্ক স্থাপনে বাধ্য করেন। একটি পার্কিং লটে ওই নারীর গাড়িতেই তাকে ধর্ষণ করেন ওই পুলিশ সদস্য। সে সময় ওই পুলিশ সদস্য ডিউটিতে ছিলেন এবং তিনি পুলিশের পোশাক পরে ছিলেন।সোমবার এক সংবাদ সম্মেলনে প্রিন্স জর্জ কাউন্টির পুলিশ প্রধান হ্যাংক স্তাউয়িন্সকি বলেন, ধর্ষণের ঘটনার বেশ কয়েক ঘণ্টা পর বন্ধুদের সহায়তায় এই ঘটনা প্রকাশ করার সাহস পান ধর্ষণের শিকার ওই নারী। পুলিশ বলছে, কর্তব্যরত অবস্থায় ম্যাকলিন কেন এ ধরনের ঘটনা ঘটিয়েছেন সে বিষয়ে তারা এখনও নিশ্চিত নয়।স্তাউয়িন্সকি আরও বলেন, ওই পুলিশ সদস্যের বিরুদ্ধে অভিযোগ গঠন আমাদের জন্য সত্যিই একটি যন্ত্রণাদায়ক ঘটনা। অফিসাররা অন্যদের সুরক্ষার জন্য শপথ গ্রহণ করেন, কারো ক্ষতি করে সংশ্লিষ্ট কর্তৃপক্ষকে হয়রানির জন্য নয়।তিনি আরও বলেন, যারা জর্জ কাউন্টিতে বসবাস করেন এবং কাজ করেন তারা এই ডিপার্টমেন্টের পুরুষ এবং নারী সদস্যদের কাছ থেকে সবচেয়ে ভালো কিছু প্রত্যাশা করেন।টিটিএন/এমএস</body>
</article>
