<article>
  <headline>
সুবর্ণচরে স্কুলছাত্রীকে গণধর্ষণে জড়িত দুইজন রিমান্ডে
</headline>
  <url>https://www.jagonews24.com/country/news/480595</url>
  <published_at>
</published_at>
  <category>ধর্ষণ</category>
  <body>নোয়াখালীর সুবর্ণচর উপজেলার পূর্বচরবাটা ইউনিয়নে ষষ্ঠ শ্রেণির ছাত্রীকে গণধর্ষণের ঘটনায় গ্রেফতার দুই জনের চার দিন করে রিমান্ড মঞ্জুর করেছেন আদালত।রোববার বিকেলে নোয়াখালীর ২ নম্বর আমলি আদালতের জ্যেষ্ঠ বিচারিক হাকিম নবনিতা গুহের আদালতে হাজির করা হলে শুনানি শেষে তাদের চার দিন করে রিমান্ড মঞ্জুর করেন বিচারক।তারা হলো- সুবর্ণচর উপজেলার পূর্বচরবাটা ইউনিয়নের দক্ষিণ চরমজিদ গ্রামের মৃত তৈয়বের ছেলে ইস্রাফিল আজাদ স্বপন (২৩) ও একই এলাকার চাঁন মিয়ার ছেলে নিজাম উদ্দিন (২২)।চরজব্বার থানা পুলিশের পরিদর্শক (তদন্ত) ইব্রাহিম খলিল বিষয়টি নিশ্চিত করে বলেন, বিকেলে গ্রেফতারকৃত আসামিদের ৫ দিন করে রিমান্ড চেয়ে আদালতে হাজির করা হলে চার দিন করে রিমান্ড মঞ্জুর করেন বিচারক।২ ফেব্রুয়ারি দুপুরে স্থানীয় ভূমিহীন বাজার জুনিয়র উচ্চ বিদ্যালয়ের ছাত্রী (১৩) তার মাকে হাতিয়া যাওয়ার জন্য এগিয়ে দিতে বুড়ার দোকান এলাকায় যায়। মাকে পৌঁছে দিয়ে বাড়ি ফেরার পথে ব্যাটারিচালিত অটোরিকশা চালক স্বপন ওই ছাত্রীকে ভাড়া ছাড়া বাড়িতে পৌঁছে দেয়ার কথা বলে অটোরিকশায় তুলে।দিনের বাকি সময় স্বপন তাকে বিভিন্ন জায়গায় ঘুরিয়ে রাত ৯টার দিকে চরমজিদ গ্রামের শাহজাহানের বাড়ির পাশে একটি নির্জন স্থানে নিয়ে যায়। সেখানে আগে থেকেই অপেক্ষা করে স্বপনের সহযোগী নিজাম। তারা দুইজন রাতে ওই ছাত্রীকে ধর্ষণ করে। পরে সকালে বাড়ি ফিরে বিষয়টি পরিবারের লোকজনকে জানায় ওই ছাত্রী।এ ঘটনায় শুক্রবার দুপুরে ওই ছাত্রীর বড় ভাই বাদী হয়ে স্বপন ও নিজামকে আসামি করে একটি মামলা করেন। অভিযোগের ভিত্তিতে রাতে অভিযান চালিয়ে স্বপন ও নিজামকে গ্রেফতার করা হয়েছে।মিজানুর রহমান/এএম/পিআর</body>
</article>
