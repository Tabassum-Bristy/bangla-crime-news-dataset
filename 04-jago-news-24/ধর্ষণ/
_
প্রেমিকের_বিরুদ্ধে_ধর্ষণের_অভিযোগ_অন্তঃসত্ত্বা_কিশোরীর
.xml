<article>
  <headline>
প্রেমিকের বিরুদ্ধে ধর্ষণের অভিযোগ অন্তঃসত্ত্বা কিশোরীর
</headline>
  <url>https://www.jagonews24.com/country/news/502091</url>
  <published_at>
</published_at>
  <category>ধর্ষণ</category>
  <body>সাভারে বিয়ের প্রলোভন দেখিয়ে এক কিশোরীকে ধর্ষণের অভিযোগে থানায় মামলা হয়েছে। মামলায় অভিযুক্ত কাউছার ইসলাম শাহীনকে গ্রেফতার করেছে পুলিশ।বুধবার দিবাগত রাতে মামলা দায়েরের পর মধ্যরাতে সাভারের হেমায়েতপুরের আর্জেন্টপাড়ায় অভিযান চালিয়ে অভিযুক্তকে গ্রেফতার করে পুলিশ।ভুক্তভোগী ওই কিশোরীর দায়ের করা মামলার এজাহার থেকে জানা যায়, সাভারের হেমায়েতপুরের আর্জেন্টপাড়া এলাকায় ভাড়া বাড়ির একটি কক্ষে পরিবার নিয়ে ওই কিশোরী থাকত। অপর একটি রুমে অভিযুক্ত কাউছার ইসলাম শাহীনও ভাড়া থাকত। পাশাপাশি কক্ষে থাকার সুবাদে তাদের মধ্যে প্রেমের সম্পর্ক গড়ে ওঠে। এক পর্যয়ে বিয়ের প্রলোভন দেখিয়ে শাহিন তাকে একাধিবার ধর্ষণ করে।এতে ওই কিশোরী ৭ মাসের অন্তঃসত্ত্বা হয়ে পড়ায় শাহীনকে বিয়ের জন্য চাপ দিলে সে বিয়ে করতে অস্বীকৃতি জানায়। এ ঘটনায় ভুক্তভোগী কিশোরী গতকাল সাভার মডেল থানায় মামলা দায়ের করেন।সাভার মডেল থানার ভারপ্রাপ্ত কর্মকর্তা (ওসি) এএফএম সায়েদ বলেন, ওই কিশোরীর দায়ের করা মামলার পরপরই অভিযান চালিয়ে অভিযুক্ত শাহীনকে গ্রেফতার করা হয়েছে। তাকে আদালতে পাঠানোর প্রস্তুতি চলছে বলেও জানান তিনি।আল-মামুন/এফএ/আরআইপি</body>
</article>
