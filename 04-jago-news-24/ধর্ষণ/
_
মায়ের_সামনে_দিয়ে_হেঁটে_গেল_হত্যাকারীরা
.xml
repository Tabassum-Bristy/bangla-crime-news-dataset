<article>
  <headline>
মায়ের সামনে দিয়ে হেঁটে গেল হত্যাকারীরা
</headline>
  <url>https://www.jagonews24.com/country/news/459345</url>
  <published_at>
</published_at>
  <category>ধর্ষণ</category>
  <body>মৌলভীবাজারের জুড়ী উপজেলায় ধর্ষণের পর ফারজানা জান্নাত রিমা (১৫) নামের এক কিশোরীকে হত্যা করা হয়েছে বলে অভিযোগ পাওয়া গেছে।নিহত রিমা উপজেলার জায়ফরনগর ইউনিয়নের জাঙ্গিরাই গ্রামের মৃত ফয়জুর রহমানের মেয়ে। বৃহস্পতিবার ভোরে রিমার মরদেহ উদ্ধার করে ময়নাতদন্তের জন্য সদর হাসপাতাল মর্গে পাঠায় পুলিশ।বিষয়টি নিশ্চিত করে জুড়ী থানা পুলিশের ভারপ্রাপ্ত কর্মকর্তা (ওসি) জাহাঙ্গীর সর্দার বলেন, হাসপাতালের চিকিৎসকের সঙ্গে আমার কথা হয়েছে। চিকিৎসক জানিয়েছেন মরদেহ দেখে প্রাথমিকভাবে নিশ্চিত ধর্ষণের পর তাকে শ্বাসরোধে হত্যা করা হয়েছে।রিমার পরিবারের বরাত দিয়ে ওসি জাহাঙ্গীর সর্দার বলেন, বুধবার রাতের কোনো এক সময় এ ঘটনা ঘটেছে। ভোর রাতে রিমার মা প্রকৃতির ডাকে সাড়া দিয়ে ঘুম থেকে উঠে দেখেন রিমার গলায় ওড়না পেঁছানো। এ সময় দুইজনকে ঘর থেকে বের হতে দেখেন। তারা রিমার মায়ের সামনে দিয়ে হেঁটে চলে যায়। তারা হলেন প্রতিবেশী দেলোয়ার এবং বড়লেখা উপজেলার বাবলু। এ ঘটনায় মামলার প্রস্তুতি চলছে বলেও জানান ওসি।রিপন দে/এএম/জেআইএম</body>
</article>
