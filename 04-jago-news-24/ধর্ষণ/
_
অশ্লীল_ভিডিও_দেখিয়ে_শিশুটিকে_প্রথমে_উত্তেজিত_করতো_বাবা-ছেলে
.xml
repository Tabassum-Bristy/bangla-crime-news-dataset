<article>
  <headline>
অশ্লীল ভিডিও দেখিয়ে শিশুটিকে প্রথমে উত্তেজিত করতো বাবা-ছেলে
</headline>
  <url>https://www.jagonews24.com/country/news/450182</url>
  <published_at>
</published_at>
  <category>ধর্ষণ</category>
  <body>বরিশালের উজিরপুর উপজেলায় এক শিশুকে (১৩) বাবা-ছেলে মিলে ধর্ষণের অভিযোগে মামলা হয়েছে। মামলার পর সোমবার দুপুরে অভিযুক্ত বাবা-ছেলেকে গ্রেফতার করেছে পুলিশ।গ্রেফতারকৃতরা হলেন, উপজেলার উত্তর বড়াকোঠা গ্রামের মৃত আজাহার বেপারীর ছেলে আলী আকবর বেপারী (৬০) ও তার ছেলে বেল্লাল বেপারী (৩৫)।মামলা সূত্রে জানা গেছে, আলী আকবর বেপারীর প্রতিবেশী নজরুল ইসলাম মন্টু কারিগরের বাড়িতে ঝিয়ের কাজ করতো ধর্ষিতা শিশুটির মা। কাজের জন্য ওই বাড়িতে কিশোরীর যাওয়া আসার পথে শিশুটির ওপর ওই বাবা-ছেলের দৃষ্টি পড়ে। প্রথমে লম্পট আলী আকবর বেপারী গত ১৫ জুলাই বিকেল ৪টায় ওই কিশোরীকে প্রলোভন দেখিয়ে দক্ষিণ ধামুরা ডাবেরকুল রোর্ডের পূর্ব পাশে আলাউদ্দিন খন্দকারের বিল্ডিংয়ে নিয়ে ধর্ষণ করে।এরপর তার ছেলে লম্পট বেল্লাল বেপারী গত ২ সেপ্টেম্বর বিকেল ৪টায় একই এলাকার জব্বার মোল্লার মিল সংলগ্ন বাগানের মধ্যে একটি পরিত্যক্ত ঘরে নিয়ে তোকে ধর্ষণ করে। এমনকী ওই লম্পট বাবা-ছেলে প্রায়ই মোবাইল ফোনে শিশুটিকে অশ্লীল ভিডিও দেখিয়ে উত্তেজিত করে ধর্ষণ করতো। এরপর গত ৯ সেপ্টেম্বর হঠাৎ শিশুটি অসুস্থ হয়ে পড়ে। পরে শিশুটি মায়ের কাছে সব কথা বলে দেয়।এ ঘটনায় সোমবার সকালে শিশুটির মা বাদী হয়ে উজিরপুর মডেল থানায় লম্পট বাবা ও ছেলের বিরুদ্ধে মামলা দায়ের করেন।উজিরপুর থানা পুলিশের অফিসার ইনচার্জ (ওসি) শিশির কুমার পাল জানান, মামলা দায়েরের পর পুলিশ অভিযান চালিয়ে অভিযুক্ত বাবা-ছেলেকে গ্রেফতার করে। বিকেলে তাদের আদালতে সোপর্দ করা হয়েছে।সাইফ আমীন/এমএএস/আরআইপি</body>
</article>
