<article>
  <headline>
বাড়ি পৌঁছে দেয়ার কথা বলে প্রতিবন্ধী কিশোরীকে ধর্ষণ
</headline>
  <url>https://www.jagonews24.com/country/news/440972</url>
  <published_at>
</published_at>
  <category>ধর্ষণ</category>
  <body> নারায়ণগঞ্জের রূপগঞ্জে বাড়িতে পৌঁছে দেয়ার কথা বলে এক প্রতিবন্ধী কিশোরীকে ধর্ষণের অভিযোগ পাওয়া গেছে। এ ঘটনায় দুইজনকে আটক করেছে পুলিশ। এ ঘটনায় শনিবার সকালে ওই প্রতিবন্ধী কিশোরীর মা বাদী হয়ে রূপগঞ্জ থানায় একটি মামলা দায়ের করেছেন।এর আগে গত ১৯ জুলাই রাতে উপজেলার কাঞ্চন বাজার এলাকায় ওই কিশোরীকে ধর্ষণ করা হয়। আটকরা হলেন- উপজেলার নগরপাড়া এলাকার সাদ্দত আলীর ছেলে কবির হোসেন ও বড়ালু পাড়াগাও এলাকার মহিবুরের ছেলে গাফফার।ওই প্রতিবন্ধী কিশোরীর মা জানান, তার মেয়ে চনপাড়া এলাকায় একটি প্রতিবন্ধী স্কুলে লেখাপড়া করে। গত ১৯ জুলাই (বৃহস্পতিবার) সন্ধ্যায় বেলায়েত হোসেন নামে এক সিএনজি চালক ফোন করে বলে তার মেয়ে ডেমরা থানার স্টাফ কোয়ার্টার এলাকায় আছে। পরে পরিবারের লোকজন স্টাফ কোয়ার্টার গিয়েও তাকে খুঁজে পায়নি। পরে সিএনজি চালককে ফোন দিলে তার মোবাইল ফোন বন্ধ পাওয়া যায়।তিরি আরও জানান, রাতে বেলায়েত হোসেন প্রতিবন্ধী মেয়েটিকে বাড়িতে পৌঁছে দেয়ার কথা বলে উপজেলার কাঞ্চন বাজার এলাকায় নির্জন স্থানে নিয়ে সিএনজির ভেতরে ধর্ষণ করেন। কবির হোসেন ও গাফফার ধর্ষণে সহযোগিতা করেন।এ ব্যাপারে রূপগঞ্জ থানা পুলিশের ভারপ্রাপ্ত কর্মকর্তা (ওসি) মনিরুজ্জামান মনির বলেন, এ ঘটনায় মামলা হয়েছে। অভিযুক্তকে আটকের চেষ্টা চলছে।মীর আব্দুল আলিম/আরএআর/আরআইপি</body>
</article>
