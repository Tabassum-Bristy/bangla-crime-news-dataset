<article>
  <headline>
পড়া থেকে তুলে নিয়ে শিশু ছাত্রীকে ধর্ষণ করলেন মাদরাসা শিক্ষক
</headline>
  <url>https://www.jagonews24.com/country/news/511715</url>
  <published_at>
</published_at>
  <category>ধর্ষণ</category>
  <body>পটুয়াখালীর গলাচিপা উপজেলার উত্তর চরবিশ্বাস হাদিউল উম্মা মহিলা মাদরাসার শিক্ষক মোহাম্মদ ফরাজির বিরুদ্ধে ১১ বছর বয়সী এক শিশু ছাত্রীকে পড়া থেকে তুলে নিয়ে ধর্ষণের অভিযোগ উঠেছে।এ ঘটনায় শনিবার শিশুর বাবা বাদী হয়ে অভিযুক্ত শিক্ষকের বিরুদ্ধে মামলা করেছেন।মামলা সূত্রে জানা গেছে, চরবিশ্বাস ইউনিয়নের উত্তর চরবিশ্বাস হাদিউল উম্মা মহিলা মাদরাসার শিক্ষক মোহাম্মদ ফরাজি গত ২৬ জুন সকালে ফজরের নামাজের পর আরও সাত শিশুকে নিয়ে শ্রেণিকক্ষে পড়াতে বসেন। এসময় ভুক্তভোগী শিশুটিকে তিনি (শিক্ষক) পড়া থেকে তুলে অন্য একটি রুমে নিয়ে দরজা বন্ধ করে মুখ চেপে ধর্ষণ করেন। ঘটনার পর শিশুটি কান্নাকাটি করে দৌড়ে শ্রেণিকক্ষে এলে একই মাদরাসার শিক্ষার্থী শিশুটির বড় বোন কান্নার কারণ জানতে চায়। তবে লজ্জায় তখন সে কিছুই বলেনি। পরে ওই দিন দুপুর ১২টার দিকে বাড়িতে গিয়ে শিশুটি তার মায়ের কাছে সব বলে দেয়।ওই ঘটনায় আজ শনিবার শিশুটির বাবা বাদী হয়ে গলাচিপা থানায় অভিযুক্ত শিক্ষকের বিরুদ্ধে ধর্ষণ মামলা করেন।গলাচিপা থানার অফিসার ইনচার্জ (ওসি) আখতার মোর্শেদ জানান, মামলার পর শিশুটিকে উদ্ধার করে ডাক্তারি পরীক্ষার জন্য পটুয়াখালী মেডিকেল কলেজ হাসপাতালে পাঠানো হয়েছে। অভিযুক্ত শিক্ষক মোহাম্মদ ফরাজি পলাতক। তাকে গ্রেফতারে অভিযান অব্যাহত রয়েছে।মহিব্বুল্লাহ্ চৌধুরী/এমবিআর/এমএস</body>
</article>
