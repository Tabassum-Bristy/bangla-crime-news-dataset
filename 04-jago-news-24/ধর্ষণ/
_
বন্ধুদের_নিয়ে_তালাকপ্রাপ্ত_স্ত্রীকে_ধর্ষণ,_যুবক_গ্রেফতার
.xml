<article>
  <headline>
বন্ধুদের নিয়ে তালাকপ্রাপ্ত স্ত্রীকে ধর্ষণ, যুবক গ্রেফতার
</headline>
  <url>https://www.jagonews24.com/country/news/387673</url>
  <published_at>
</published_at>
  <category>ধর্ষণ</category>
  <body>লক্ষ্মীপুরে কমলনগরে তালাকপ্রাপ্ত স্ত্রীকে অপহরণ করে বন্ধুদের নিয়ে গণধর্ষণের ঘটনায় আবু কালাম (৩৫) নামে এক যুবককে গ্রেফতার করেছে পুলিশ। ঘটনার ২১ দিন পর বৃহস্পতিবার রাতে নারায়ণগঞ্জের সোনারগাঁও থেকে তাকে গ্রেফতার করা হয়।আটক আবু কালাম কমলগরের তোরাবগঞ্জ এলাকার আনোয়ার আলীর ছেলে।কমলনগর থানা পুলিশের পরিদর্শক (তদন্ত) মো. আলমগীর হোসেন বলেন, আলোচিত এ ঘটনার পর থেকে আবু কালাম পলাতক ছিল। গোপন সংবাদের ভিত্তিতে সোনারগাঁও থানা পুলিশের সহযোগিতায় তাকে গ্রেফতার করা হয়।প্রসঙ্গত, গত ১৭ নভেম্বর সন্ধ্যায় কমলনগরের তোরাবগঞ্জ এলাকায় সিএনজিচালিত অটোরিকশা থেকে তালাকপ্রাপ্ত স্ত্রীকে অপহরণ করে রাতভর ধর্ষণ করে আবুল কালাম ও তার দুই সহযোগী। এ সময় ওই নারীকে মাথার চুল কেটেও নির্যাতন করা হয়। পরদিন তাকে সদর হাসপাতালে ভর্তি করা হয়। এ ঘটনায় নির্যাতনের শিকার ওই নারীর মা বাদী হয়ে থানায় মামলা করেন।কাজল কায়েস/আরএআর/এমএস</body>
</article>
