<article>
  <headline>
১২ বছরের শিশু অন্তঃসত্ত্বা, ঈদের দিন ধরা পড়ল ধর্ষক
</headline>
  <url>https://www.jagonews24.com/country/news/520116</url>
  <published_at>
</published_at>
  <category>ধর্ষণ</category>
  <body>বিয়ের প্রলোভন দেখিয়ে ১২ বছরের এক শিশুকে দিনের পর দিন ধর্ষণ করেছে মোহন্ত (২৩) নামে এক যুবক। এতে ১২ বছরের ওই শিশু অন্তঃসত্ত্বা হয়ে পড়েছে।দিনাজপুরের বিরামপুর উপজেলায় এ ঘটনা ঘটেছে। এ ঘটনায় ওই যুবককে অভিযুক্ত করে রোববার (১১ আগস্ট) বিরামপুর থানায় নারী ও শিশু নির্যাতন দমন আইনে মামলা করেন শিশুটির মা। মামলার পর অভিযান চালিয়ে ওই যুবককে গ্রেফতার করে সোমবার (১২ আগস্ট) জেলহাজতে পাঠিয়েছে পুলিশ।বিরামপুর থানা পুলিশের পরিদর্শক (তদন্ত) সোহেল রানা বলেন, আট মাস ধরে ওই শিশুকে ধর্ষণ করেছে মোহন্ত হাসদা নামে একই এলাকার এক যুবক। শনিবার বিয়ের দাবি নিয়ে ওই যুবকের বাসায় গেলে তার বাবা-মা মেয়েটিকে বাসা থেকে বের করে দেয়। এ ঘটনায় রোববার ওই যুবককে অভিযুক্ত করে মামলা করেন মেয়েটির মা। পরে অভিযুক্ত যুবককে গ্রেফতার করে জেলহাজতে পাঠায় পুলিশ।শিশুটির মা বলেন, অনেকদিন ধরে আমার মেয়েকে বিয়ের প্রলোভন দেখিয়ে ধর্ষণ করে মোহন্ত। কয়েকদিন ধরে মেয়ের শারীরিক পরিবর্তন ঘটলে বিষয়টি আমাকে জানায়। বিষয়টি যাচাই করার জন্য শহরের একটি বেসরকারি ক্লিনিকে আল্ট্রাসনোগ্রাম করানো হয়। পরে রিপোর্টে মেয়েটি ছয় মাসের অন্তঃসত্ত্বা বলে নিশ্চিত করেন ডাক্তার।বিরামপুর থানা পুলিশের ভারপ্রাপ্ত কর্মকর্তা (ওসি) মনিরুজ্জামান বলেন, ধর্ষণের শিকার মেয়েটির মায়ের মামলার পর ওই যুবককে গ্রেফতার করা হয়। সোমবার সকালে তাকে দিনাজপুর জেলহাজতে পাঠানো হয়েছে। মেয়েটিকে ধর্ষণের কথা স্বীকার করেছে মোহন্ত।এএম/পিআর</body>
</article>
