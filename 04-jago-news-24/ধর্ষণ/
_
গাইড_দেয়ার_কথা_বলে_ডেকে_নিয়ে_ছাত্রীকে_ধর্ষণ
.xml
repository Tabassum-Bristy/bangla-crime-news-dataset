<article>
  <headline>
গাইড দেয়ার কথা বলে ডেকে নিয়ে ছাত্রীকে ধর্ষণ
</headline>
  <url>https://www.jagonews24.com/country/news/476205</url>
  <published_at>
</published_at>
  <category>ধর্ষণ</category>
  <body>বরগুনায় গাইড দেয়ার কথা বলে ডেকে নিয়ে অষ্টম শ্রেণির এক ছাত্রীকে ধর্ষণের অভিযোগ উঠেছে সাইফুল ইসলাম নামে এক মাদরাসা শিক্ষকের বিরুদ্ধে। রোববার দুপুর ১২টার দিকে বরগুনা সদর উপজেলার সাহেবের হাওলা রফেজিয়া দাখিল মাদরাসার কাছে এ ঘটনা ঘটে।পরে নির্যাতনের শিকার ওই ছাত্রীর বাবার কাছে খবর পেয়ে তাকে রক্তাক্ত অবস্থায় উদ্ধার করে বরগুনা জেনারেল হাসপাতালে ভর্তি করেছেন স্থানীয় এক সমাজকর্মী।অভিযুক্ত সাইফুল ইসলাম সাহেবের হাওলা রফেজিয়া দাখিল মাদরাসার শরীর চর্চার শিক্ষক। তিনি বরগুনা সদর উপজেলার ফুলঝুরি ইউনিয়ন আওয়ামী লীগের সভাপতি ও সাহেবের হাওলা রফেজিয়া দাখিল মাদরাসার সহকারী শিক্ষক মো. ইব্রাহিম মাওলানার ছেলে।ওই ছাত্রীকে উদ্ধারকারী সমাজকর্মী আরিফুর রহমান মারুফ মৃধা বলেন, দুপুরে গাইড দেয়ার কথা বলে কিশোরী ওই ছাত্রীকে মাদরাসায় ডেকে নেয় সাইফুল। মাদরাসার খুব কাছেই সাইফুলের বাড়ি। ওই ছাত্রী মাদরাসায় গেলে সাইফুল তাকে তাদের বাড়ির দোতলায় নিয়ে ধর্ষণ করে। এতে ওই ছাত্রী গুরুতর অসুস্থ হয়ে পড়লে তাকে ঘরে রেখেই পালিয়ে যায় সাইফুল। পরে স্থানীয়দের কাছে খবর পেয়ে ওই ছাত্রীর বাবা তাকে ফোনে বিষয়টি জানান। পরে তিনি ওই বাড়িতে গিয়ে মেয়েটিকে উদ্ধার করে বরগুনা জেনারেল হাসপাতালে ভর্তি করেন।এদিকে বরগুনা জেনারেল হাসপাতাল সূত্রে জানা গেছে, ধর্ষণের কারণে ওই ছাত্রীর রক্তক্ষরণ হচ্ছে। তাকে চিকিৎসা দেয়া হচ্ছে।এ বিষয়ে বরগুনা সদর থানা পুলিশের ভারপ্রাপ্ত কর্মকর্তা (ওসি) আবির হোসেন মাহমুদ বলেন, খবর পেয়ে পুলিশ অভিযুক্ত সাইফুলকে গ্রেফতারের চেষ্টা চালাচ্ছে। এ ঘটনায় মামলার প্রস্তুতি চলছে।সাইফুল ইসলাম মিরাজ/আরএআর/জেআইএম</body>
</article>
