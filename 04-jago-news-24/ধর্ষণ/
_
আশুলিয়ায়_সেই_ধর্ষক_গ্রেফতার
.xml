<article>
  <headline>
আশুলিয়ায় সেই ধর্ষক গ্রেফতার
</headline>
  <url>https://www.jagonews24.com/country/news/508095</url>
  <published_at>
</published_at>
  <category>ধর্ষণ</category>
  <body>সাভারের আশুলিয়ার ধনাইদে করলা কেটে দেয়ার কথা বলে বাড়ি থেকে তরুণীকে ডেকে নিয়ে ধর্ষণ করা সেই যুকককে গ্রেফতার করেছে র‌্যাব-১। বৃহস্পতিবার বিকেলে ধনাইদের ইউসুফ মার্কেট সংলগ্ন এলাকা থেকে তাকে গ্রেফতার করা হয়।পরে সন্ধ্যায় র‌্যাব ধর্ষক জামশেদকে আশুলিয়া থানায় হস্তান্তর করে। গ্রেফতার জামশেদ গাইবান্ধার পলাশবাড়ী উপজেলার ভাঙাবুনিয়া গ্রামের মো. আব্দুল হান্নানের ছেলে।র‌্যাব জানায়, ধর্ষণ মামলার আসামি জামশেদ এতদিন পলাতক ছিল। গোপন সংবাদের ভিত্তিতে তাকে গ্রেফতার করে র‌্যাব-১ এর একটি দল। আসামিকে আশুলিয়া থানায় হস্তান্তর করা হয়েছে।মামলার তদন্তকারী কর্মকর্তা আশুলিয়া থানার উপ-পরিদর্শক রাম কৃষ্ণ দাস জানান, ধর্ষণের প্রধান আসামি জামশেদকে গ্রেফতার করা হয়েছে। আগামীকাল সকালে রিমান্ড আবেদন করে আদালতে পাঠানো হবে।  এর আগে, ওই তরুণীর মা বাদী হয়ে বুধবার আশুলিয়া থানায় একটি মামলা করে। পরে ধর্ষককে সহায়তা করায় রাবেয়া বেগম নামের এক গৃহবধূকে গ্রেফতার করে বৃহস্পতিবার রিমান্ড আবেদন করে আদালতে পাঠালে বিজ্ঞ আদালত দুইদিনের রিমান্ড মঞ্জুর করেন।উল্লেখ্য, সোমবার দুপুরে ওই তরুণীর মা-বা বাসার বাহিরে অবস্থান করার সুবাদে পাশের বাড়ির ভাড়াটিয়া প্রতিবেশী গৃহবধূ রাবেয়া বেগম আরেক প্রতিবেশী জামশেদের বাসায় করলা কেটে দেয়ার কথা বলে ডেকে নেয়। পরে জামশেদের রুমের মধ্যে মেয়েটিকে ঢুকিয়ে দিয়ে বাইরে থেকে দরজা বন্ধ করে দেয় রাবেয়া।মোহাম্মদ রনি খাঁ/এমআরএম</body>
</article>
