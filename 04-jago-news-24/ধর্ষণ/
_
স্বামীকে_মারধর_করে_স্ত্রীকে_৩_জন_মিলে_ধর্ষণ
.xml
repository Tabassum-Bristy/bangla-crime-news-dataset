<article>
  <headline>
স্বামীকে মারধর করে স্ত্রীকে ৩ জন মিলে ধর্ষণ
</headline>
  <url>https://www.jagonews24.com/country/news/521012</url>
  <published_at>
</published_at>
  <category>ধর্ষণ</category>
  <body>মুন্সিগঞ্জের সিরাজদিখানে স্বামীর সঙ্গে ঘুরতে গিয়ে গণধর্ষণের শিকার হয়েছেন এক নববধূ (১৯)। এ ঘটনায় সোহেল (২২) নামে এক যুবককে আটক করে পুলিশে দিয়েছেন স্থানীয়রা। সোমবার ওই নববধূ বাদী হয়ে সিরাজদিখান থানায় মামলা করেছেন। এর আগে গতকাল রোববার বিকেলে উপজেলার পলাশপুর গ্রামের ডিসি প্রজেক্টে এ গণধর্ষণের ঘটনা ঘটে।মামলার এজাহার সূত্রে জানা যায়, গতকাল বিকেলে ওই নবদম্পতি ডিসি প্রজেক্টে ঘুরতে যান। বিকেল সাড়ে ৪টার দিকে তিন যুবক স্বামীকে পিটিয়ে স্ত্রীকে জোড় করে নির্জন বাগানে নিয়ে পালাক্রমে ধর্ষণ করে এবং মোবাইলে ভিডিও করে। স্বামী দৌড়ে মেইন রোডে পলাশপুর মসজিদের সামনে গিয়ে বিষয়টি লোকজনকে জানালে স্থানীয়রা এসে সোহেল নামে এক যুবককে হাতেনাতে আটক করে। এ সময় অন্য দুজন পালিয়ে যায়।আটক সোহেল ঢাকার দক্ষিণ কেরানীগঞ্জের বাঘাপুর গ্রামের ওসমান আলীর ছেলে। বাকি দুজন হলেন- সিরাজদিখান উপজেলার পলাশপুর গ্রামের সালাউদ্দিনের ছেলে হিমেল (২০) ও মৃত খোরশেদ আলমের ছেলে শামীম (২৫)।সিরাজদিখান থানা পুলিশের ওসি (প্রশাসন) মো. ফরিদ উদ্দিন জানান, তাদের বিরুদ্ধে নারী ও শিশু নির্যাতন দমন আইনে মামলা হয়েছে। আটক সোহেল ঘটনা স্বীকার করে তার দু্ই সঙ্গীর নাম বলেছে। দুপুরে সোহেলকে আদালতে প্রেরণ করা হয়েছে। বাকি আসামিদের গ্রেফতারের চেষ্টা চলছে।এফএ/আরএআর/পিআর/এমএস</body>
</article>
