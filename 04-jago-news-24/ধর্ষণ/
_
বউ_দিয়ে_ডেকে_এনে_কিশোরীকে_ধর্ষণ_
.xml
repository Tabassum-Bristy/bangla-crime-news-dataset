<article>
  <headline>
বউ দিয়ে ডেকে এনে কিশোরীকে ধর্ষণ!
</headline>
  <url>https://www.jagonews24.com/country/news/315244</url>
  <published_at>
</published_at>
  <category>ধর্ষণ</category>
  <body>বউকে দিয়ে স্কুলছাত্রীকে বাসা থেকে ডেকে এনে ইয়াবা সেবন করিয়ে ধর্ষণ করা হয়েছে বলে অভিযোগ পাওয়া গেছে।গতকাল শনিবার রাতে বরিশালের আগৈলঝাড়া উপজেলায় এ ঘটনা ঘটে। এ ঘটনায় স্বামী-স্ত্রীসহ তিনজনকে গ্রেফতার করেছে পুলিশ।রোববার নির্যাতিত স্কুলছাত্রী বাদী হয়ে অজ্ঞাত ধর্ষকসহ পাঁচজনকে আসামি করে থানায় মামলা করেছে। নির্যাতিত ওই কিশোরী উপজেলার একটি বিদ্যালয়ের ১০ম শ্রেণির ছাত্রী।মামলা সূত্রে জানা যায়, উপজেলার বাহাদুপুর গ্রামের দীপক জয়ধর দীর্ঘদিন ধরে তার বাড়িতে মাদক ও নারী ব্যবসা করে আসছে। নির্যাতিত স্কুলছাত্রী দীপক জয়ধরের প্রতিবেশী।গতকাল শনিবার রাতে দীপক জয়ধর, তার স্ত্রী কচি জয়ধর ও তার মা পুষ্পা জয়ধর ওই স্কুলছাত্রীকে ঘর থেকে ডেকে নিয়ে তাদের বাড়িতে নিয়ে যায়।পরে স্কুলছাত্রীকে ইয়াবা সেবন করিয়ে একই এলাকার তাপস শীলের সহযোগিতায় তার বন্ধু ওই ছাত্রীকে ধর্ষণ করে। পরে বাড়ির লোকজন বিষয়টি টের পেলে তাপস শীল ও তার বন্ধু পালিয়ে যায়।আগৈলঝাড়া থানা পুলিশের ভারপ্রাপ্ত কর্মকর্তা (ওসি) মনিরুল ইসলাম বিষয়টি নিশ্চিত করে বলেন, এ ঘটনায় নির্যাতিত স্কুলছাত্রী বাদী হয়ে তাপস ও তার বন্ধুসহ পাঁচজনকে আসামি করে মামলা করেছে। এ পর্যন্ত তিনজনকে গ্রেফতার করা হয়েছে। অন্য আসামিদের গ্রেফতারে অভিযান চলছে বলেও জানান ওসি।সাইফ আমীন/এএম/আরআইপি</body>
</article>
