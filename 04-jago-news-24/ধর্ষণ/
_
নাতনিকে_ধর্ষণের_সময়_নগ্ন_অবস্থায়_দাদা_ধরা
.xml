<article>
  <headline>
নাতনিকে ধর্ষণের সময় নগ্ন অবস্থায় দাদা ধরা
</headline>
  <url>https://www.jagonews24.com/country/news/498135</url>
  <published_at>
</published_at>
  <category>ধর্ষণ</category>
  <body>মানিকগঞ্জের হরিরামপুর উপজেলায় ষষ্ঠ শ্রেণির এক ছাত্রীকে ধর্ষণের সময় হাতেনাতে ধরা পড়েছে দাদা। এ ঘটনায় দাদাকে গ্রেফতার করেছে পুলিশ।মানিকগঞ্জ জেলা সদর হাসপাতালে শিশুটির মেডিকেল পরীক্ষা সম্পন্ন হয়েছে। পাশাপাশি গ্রেফতার হওয়া দাদার সাতদিনের রিমান্ড চেয়ে আদালতে পাঠানো হয়েছে।ধর্ষণের শিকার শিশুটির মা জানান, ষাটোর্ধ্ব ওই ব্যক্তি সম্পর্কে শিশুটির চাচাতো দাদা। একই বাড়িতে তাদের বসবাস। শুক্রবার (৩ মে) সন্ধ্যা ৭টার দিকে মেয়েকে বাড়িতে রেখে পাশের বাড়িতে যান মা। এ সময় ফাঁকা বাড়িতে একা পেয়ে তার মেয়েকে ধর্ষণ করে ওই ব্যক্তি। কিছুক্ষণ পর মেয়ের বাবা বাজার থেকে বাড়িতে এলে মেয়ের চিৎকার শুনে হাতেনাতে ওই ব্যক্তিকে নগ্ন অবস্থায় ধরে ফেলেন। পরে থানায় খবর দিলে রাতেই তাকে গ্রেফতার করে পুলিশ।বিষয়টি নিশ্চিত করে হরিরামপুর থানা পুলিশের ভারপ্রাপ্ত কর্মকর্তা (ওসি) আমিনুর রহমান বলেন, ষষ্ঠ শ্রেণির ওই ছাত্রীকে ধর্ষণের ঘটনায় তার মা বাদী হয়ে থানায় মামলা করেছেন। আসামিকে গ্রেফতারের পর শনিবার দুপুরে সাতদিনের রিমান্ড চেয়ে আদালতে পাঠানো হয়েছে। আদালত রিমান্ড শুনানির দিন ধার্য করে আসামিকে জেলহাজতে পাঠিয়েছেন।ওসি আরও বলেন, ধর্ষণের শিকার ছাত্রীর মেডিকেল পরীক্ষা সম্পন্ন হয়েছে। তাকে পরিবারের জিম্মায় দেয়া হয়েছে। শিশুটির খোঁজখবর রাখবে পুলিশ।মানিকগঞ্জ জেলা হাসপাতালের আবাসিক চিকিৎসা কর্মকর্তা (আরএমও) ডা. লুৎফর রহমান বলেন, শিশুটির ডাক্তারি পরীক্ষা শনিবার দুপুরে সম্পন্ন করা হয়েছে। তিন সদস্যের একটি মেডিকেল টিম গঠন করা হয়েছে। দ্রুত সময়ের মধ্যে এ বিষয়ে রিপোর্ট দেবে মেডিকেল টিম।এএম/পিআর</body>
</article>
