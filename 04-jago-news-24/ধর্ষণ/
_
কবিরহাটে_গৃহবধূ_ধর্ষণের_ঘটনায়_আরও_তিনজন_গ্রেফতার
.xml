<article>
  <headline>
কবিরহাটে গৃহবধূ ধর্ষণের ঘটনায় আরও তিনজন গ্রেফতার
</headline>
  <url>https://www.jagonews24.com/country/news/476166</url>
  <published_at>
</published_at>
  <category>ধর্ষণ</category>
  <body>নোয়াখালীর কবিরহাট উপজেলার ধানসিঁড়ি ইউনিয়নের নবগ্রামে গত শুক্রবার মধ্যরাতে তিন সন্তানের জননীকে ধর্ষণের ঘটনায় আরও তিনজনকে গ্রেফতার করেছে পুলিশ। শনিবার রাতে বিভিন্ন স্থানে অভিযান চালিয়ে তাদের গ্রেফতার করা হয়।গ্রেফতাররা হলেন- নকগ্রামের অজিলউল্যার ছেলে আবদুর রব ওরপে মান্না (২১), ইসমাইল হোসেন ছেলে সেলিম (২৫) ও মফিজুর রহমানের ছেলে হারুন অর রশিদ ৩০)।কবিরহাট থানা পুলিশের ভারপ্রাপ্ত কর্মকর্তা (ওসি) মির্জা মো. হাসান জাগো নিউজকে জানান, নির্যাতনের শিকার ওই নারী বাদী হয়ে জাকের হোসেনসহ অজ্ঞাত আরও চারজনকে আসামি করে মামলা দায়ের করেছিলেন। পুলিশ তাৎক্ষণিক অভিযান চালিয়ে জাকের হোসেনেক গ্রেফতার করে পরবর্তীতের আরও তিনজনকে গ্রেফতার করা হয়।এদিকে নির্যাতনের শিকার ওই নারীর বিভিন্ন শারীরিক পরীক্ষা-নিরীক্ষার কাজ চলছে বলে জানিয়েছেন নোয়াখালী জেনারেল হাসপাতালে তত্ত্বাবধায়ক ডা. খলিল উল্যাহ।তিনি জানান, আরও দুই দিন পর ডাক্তারি পরীক্ষার রিপোর্ট প্রদান করা হবে। তবে ওই নারীর শারীরিক অবস্থা বর্তমানে ভালো আছে।এদিকে এ ঘটনার প্রতিবাদে এলাকার বিভিন্ন শ্রেণী-পেশার মানুষ মানববন্ধন ও সমাবেশ করেছে। রোববার দুপুরে স্থানীয় সমিতি বাজারে বিভিন্ন স্কুল-কলেজের শিক্ষার্থী, ব্যবসায়ী, রাজনীতিকসহ দলমত নির্বিশেষে সর্বস্তরের মানুষের অংশগ্রহণে ঘণ্টাব্যাপী এ কর্মসূচি পালিত হয়।মিজানুর রহমান/আরএআর/জেআইএম</body>
</article>
