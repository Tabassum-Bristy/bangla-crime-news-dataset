<article>
  <headline>
মুন্সীগঞ্জের চরাঞ্চলে কিশোরী ধর্ষণ, আটক ১
</headline>
  <url>https://www.jagonews24.com/country/news/330553</url>
  <published_at>
</published_at>
  <category>ধর্ষণ</category>
  <body>মুন্সীগঞ্জের চরাঞ্চলে এক কিশোরীকে ধর্ষণের অভিযোগ পাওয়া গেছে। শুক্রবার রাতে সদর থানার পুলিশ ধর্ষিতাকে মোল্লাকান্দি ইউনিয়নের চরডুমুরিয়া বাড়ি থেকে উদ্ধার করে থানায় নিয়ে আসেন।এর আগে বৃহস্পতিবার সন্ধ্যায় চরডুমুরিয়া গ্রামের লোকমান মোল্লার বখাটে ছেলে সজিব (২২) তাকে ডেকে নিয়ে গ্রামের একটি পরিত্যক্ত ঘরে আটকে রেখে ধর্ষণ করে। এ ঘটনায় ধর্ষক সজিবের মা নয়ন তারাকে (৪৫) আটক করা হয়েছে জিজ্ঞাসাবাদের জন্য।ধর্ষিতার মা জানান, এ ঘটনার সঙ্গে আরও অনেকে জড়িত আছে। ধর্ষণের পর ধর্ষিতার মা ও বাবাকে বখাটে সজিব নানা হুমকি দিয়ে আসছে বলেও অভিযোগ করেছেন তিনি।এদিকে, ঘটনার পর ধর্ষিতার মা তার গৃহপালিত ৭টি গরু নিয়ে দুশ্চিন্তায় রয়েছে। গরুগুলো লুট হয়ে যাওয়ার আশঙ্কা করছেন তিনি।মুন্সীগঞ্জের অতিরিক্ত পুলিশ সুপার মো. মোস্তাফিজুর রহমান জানান, ধর্ষক সজিবকে আটকের চেষ্টা এবং ধর্ষণ মামলার প্রস্তুতি চলছে। অযথা কাউকে হয়রানি করা হবে না। তবে, ধর্ষিতার সঙ্গে ধর্ষকের প্রেমের সর্ম্পক থাকতে পারে বলেও ধারণা করছেন তিনি। ধর্ষক সজিবের বিরুদ্ধে মুন্সীগঞ্জ থানায় আগেও মামলা ছিল।ভবতোষ চৌধুরী নুপুর/জেএইচ</body>
</article>
