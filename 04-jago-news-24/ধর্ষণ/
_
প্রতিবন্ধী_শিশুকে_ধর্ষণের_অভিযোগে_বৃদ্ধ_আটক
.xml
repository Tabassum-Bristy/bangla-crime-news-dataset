<article>
  <headline>
প্রতিবন্ধী শিশুকে ধর্ষণের অভিযোগে বৃদ্ধ আটক
</headline>
  <url>https://www.jagonews24.com/country/news/322105</url>
  <published_at>
</published_at>
  <category>ধর্ষণ</category>
  <body>টাঙ্গাইলের মধুপুর উপজেলার বোকারবাইদ এলাকায় বুদ্ধি প্রতিবন্ধী স্কুলের এক শিশুকে (১৩) ধর্ষণের অভিযোগ শমসের আলী (৫৫) নামের এক বৃদ্ধকে আটক করে পুলিশে সোপর্দ করেছে স্থানীয়রা।বৃহস্পতিবার সন্ধ্যায় উপজেলার বোকারবাইদ জয়বাংলা বাজার থেকে তাকে আটক করা হয়। শমসের ওই বাজারের একজন চা বিক্রেতা এবং কৈয়া পাড়ার মৃত রসুলুল্লাহ শেখের ছেলে।প্রতিবন্ধী বিদ্যালয়ের প্রধান শিক্ষক রেবেকা সুলতানা জানান, বিদ্যালয়ে যাওয়া আসার পথে ৩য় শ্রেণির ওই শিশুটিকে উত্ত্যক্ত করতেন শমসের আলী। বেশ কিছুদিন ধরেই তিনি এ কাজটি করছেন।স্থানীয়রা জানান, গত সোমবার (৭ আগস্ট) শিশুটিকে বাড়িতে একা পেয়ে ধর্ষণ করে শমসের। এরপর বিষয়টি কাউকে না জানানোর জন্যও প্রাণে মেরে ফেলার হুমকি দেন। দিন দিন শিশুটির শারীরিক অবস্থা খারাপ হতে থাকে। বিদ্যালয়ে আসা প্রায় বন্ধ হয়ে যায়। অবশেষে বৃহস্পতিবার শিশুটির মা বিদ্যালয়ের প্রধান শিক্ষককে বিষয়টি জানান।বিষয়টি জানাজানি হলে শিক্ষকরা ক্ষুব্ধ হয়ে কাকরাইদ-সাগরদিঘী সড়কের জয়বাংলা বাজারের রাস্তায় নেমে আসে। এসময় অভিভাবকসহ ইদিলপুর উদিয়মান তরুণ সংগঠন তাদের সঙ্গে যোগ দেয়। স্থানীয় প্রভাবশালীদের বাধাকে উপেক্ষা করে বিক্ষোভকারীরা ধর্ষককে আটক করে পুলিশে খবর দেয়। এ প্রসঙ্গে মধুপুর থানার ভারপ্রাপ্ত কর্মকর্তা (ওসি) সফিকুল ইসলাম ঘটনার সত্যতা স্বীকার করে জানান, ধর্ষক আটক রয়েছে। এ ঘটনায় থানায় মামলা দায়ের হয়েছে।আরিফ উর রহমান টগর/এফএ/এমএস</body>
</article>
