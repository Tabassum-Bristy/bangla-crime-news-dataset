<article>
  <headline>
আম দেয়ার প্রলোভনে ৮ বছরের শিশুকে ধর্ষণ
</headline>
  <url>https://www.jagonews24.com/country/news/505858</url>
  <published_at>
</published_at>
  <category>ধর্ষণ</category>
  <body>চাঁপাইনবাবগঞ্জ সদর উপজেলার বারোঘরিয়া এলাকায় আট বছর বয়সী এক শিশুকে ধর্ষণের অভিযোগে সেলিম রেজা (৪৫) নামে এক ব্যক্তিকে গ্রেফতার করেছে পুলিশ। গ্রেফতারকৃত সেলিম বারোঘরিয়া নীলকুটিপাড়ার মৃত আব্দুল গফুরের ছেলে।চাঁপাইনবাবগঞ্জ সদর থানার ভারপ্রাপ্ত কর্মকর্তা (ওসি) জিয়াউর রহমান জানান, সোমবার রাত ৮টার দিকে সদর উপজেলার বারোঘরিয়া এলাকায় আম দেয়ার প্রলোভন দেখিয়ে সেলিম রেজা আট বছরের এক শিশুকে প্রাচীরের পাশে নিয়ে ধর্ষণ করে।এ সময় শিশুটির চিৎকার শুনে পাশের রাস্তা দিয়ে যাওয়া কয়েকজন নারী সেখানে গিয়ে শিশুটিকে উদ্ধার করে এবং ধর্ষক সেলিমকে আটক করে পুলিশে খবর দেয়। খবর পেয়ে পুলিশ সেলিমকে থানায় নিয়ে যায়।শিশুটিকে চিকিৎসার জন্য হাসপাতালে পাঠানো হয়েছে। এ ঘটনায় ধর্ষক সেলিমের বিরুদ্ধে আইনানুগ ব্যবস্থা নেয়া হবে বলে জানান ওসি।মোহা. আব্দুল্লাহ/বিএ</body>
</article>
