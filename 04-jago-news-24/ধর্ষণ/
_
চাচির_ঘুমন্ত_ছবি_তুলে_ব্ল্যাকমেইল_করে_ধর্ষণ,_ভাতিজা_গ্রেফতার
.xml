<article>
  <headline>
চাচির ঘুমন্ত ছবি তুলে ব্ল্যাকমেইল করে ধর্ষণ, ভাতিজা গ্রেফতার
</headline>
  <url>https://www.jagonews24.com/country/news/404041</url>
  <published_at>
</published_at>
  <category>ধর্ষণ</category>
  <body>অশ্লীল ও নগ্ন ছবি ইন্টারনেটে ছড়িয়ে দেয়ার ভয় দেখিয়ে বরিশালের গৌরনদী উপজেলার কমলাপুর গ্রামে দূর-সম্পর্কের চাচিকে (২৯) ধর্ষণের অভিযোগে আনোয়ার ফকির (২০) নামে এক যুবককে গ্রেফতার করেছে পুলিশ।সোমবার দুপুরে গ্রেফতারকৃত আনোয়ারকে আদালতে সোপর্দ করা হয় এবং ধর্ষিতাকে মেডিকেল পরীক্ষার জন্য শের-ই-বাংলা মেডিকেল কলেজ হাসপাতালে পাঠানো হয়েছে। অভিযুক্ত আনোয়ার উপজেলার কমলাপুর গ্রামের সোনা মিয়া ফকিরের ছেলে।গৌরনদী থানা পুলিশের অফিসার ইনচার্জ (ওসি) মনিরুল ইসলাম জানান, কমলাপুর গ্রামের এক গৃহবধূর স্বামী কয়েক বছর ধরে ঢাকা সিটির ফুটপাতে ব্যবসা করে আসছে। সেই সুবাদে একই বাড়ির দূর-সম্পর্কের ভাতিজা আনোয়ার প্রায় তাদের বাড়িতে ঘুমাতো এবং সুযোগ বুঝে গৃহবধূর ঘুমন্ত অবস্থায় বিবস্ত্র ছবি মোবাইলে ভিডিও করতো। ওই ছবি ইন্টারনেটে ছেড়ে দেয়ার ভয় দেখিয়ে বখাটে আনোয়ার প্রায় ওই গৃহবধূকে ধর্ষণ করে। সর্বশেষ গত ৪ জানুয়ারি রাতে আনোয়ার ওই গৃহবধূর ঘরে টিভি দেখতে এসে তাকে জোরপূর্বক ধর্ষণ করে। এ সময় গৃহবধূর চিৎকারে লোকজন ছুটে এলে আনোয়ার পালিয়ে যায়।ওই সময় গৃহবধূ মামলা করতে চাইলেও স্থানীয়দের বাধার কারণে করতে পারেননি। ১০ দিন পর গত রোববার রাতে ধর্ষিতা বাদী হয়ে আনোয়ার ফকিরকে একমাত্র আসামি করে মামলাটি দায়ের করেন। পুলিশ তাৎক্ষণিক অভিযান চালিয়ে কমলাপুর গ্রাম থেকে অভিযুক্ত আনোয়ারকে গ্রেফতার ও তার ব্যবহৃত মোবাইল ফোন জব্দ করে।সাইফ আমীন/এমএএস/আইআই</body>
</article>
