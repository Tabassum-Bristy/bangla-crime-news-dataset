<article>
  <headline>
চার বছরের শিশুকে ধর্ষণ, ধর্ষককে গণধোলাই
</headline>
  <url>https://www.jagonews24.com/country/news/511720</url>
  <published_at>
</published_at>
  <category>ধর্ষণ</category>
  <body>গাইবান্ধার গোবিন্দগঞ্জে আম খাওয়ানোর লোভ দেখিয়ে চার বছরের শিশুকে ধর্ষণের অভিযোগে মোকাব্বের আলী (৪৫) নামের একজনকে গণধোলাই দিয়ে পুলিশে দিয়েছে স্থানীয়রা।শনিবার সকালে উপজেলার গুমানীগঞ্জ ইউনিয়নের কুড়িপাইকা গ্রামের এ ঘটনা ঘটে। আটক মোকাব্বের আলী ওই গ্রামের মৃত মফিজ উদ্দিনের ছেলে।স্থানীয়দের বরাত দিয়ে গোবিন্দগঞ্জ থানার ভারপ্রাপ্ত কর্মকর্তা (ওসি) মেহেদী হাসান জানান, শনিবার সকালে লম্পট মোকাব্বের আম খাওয়ানোর কথা বলে চার বছরের এক শিশুকে নিজ শয়ন কক্ষে নিয়ে ধর্ষণ করে। এসময় শিশুটির চিৎকারে পাশের বাড়ির লোকজন হাতেনাতে ধর্ষককে আটক করে ও শিশুটিকে রক্তাক্ত অবস্থায় উদ্ধার করে। ঘটনাটি মুহূর্তের মধ্যে চারদিকে ছড়িয়ে পড়লে স্থানীয় জনতা ধর্ষককে গণধোলাই দিয়ে পুলিশে খবর দেয়। পরে পুলিশ ঘটনাস্থলে গিয়ে ধর্ষককে আটক করে।তিনি আরও জানান, প্রাথমিকভাবে শিশুটিকে ধর্ষণের আলামত মিলেছে। ডাক্তারি পরীক্ষার জন্য তাকে গাইবান্ধা জেলা আধুনিক হাসপাতালে পাঠানো হয়েছে।ধর্ষক মোকাব্বের হোসেনের বিরুদ্ধে আইনানুগ ব্যবস্থা গ্রহণ করে আগামীকাল রোববার তাকে আদালতে পাঠানো হবে বলেও জানান ওসি।জাহিদ খন্দকার/এমবিআর/এমএস</body>
</article>
