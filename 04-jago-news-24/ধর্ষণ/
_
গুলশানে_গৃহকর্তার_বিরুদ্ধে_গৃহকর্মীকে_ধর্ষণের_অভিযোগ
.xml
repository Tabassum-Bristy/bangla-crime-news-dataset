<article>
  <headline>
গুলশানে গৃহকর্তার বিরুদ্ধে গৃহকর্মীকে ধর্ষণের অভিযোগ
</headline>
  <url>https://www.jagonews24.com/national/news/481226</url>
  <published_at>
</published_at>
  <category>ধর্ষণ</category>
  <body>রাজধানীর গুলশানে গৃহকর্তার বিরুদ্ধে ১৬ বছর বয়সী এক গৃহকর্মীকে ধর্ষণের অভিযোগ উঠেছে। স্বাস্থ্য পরীক্ষার জন্য ওই তরুণীকে বর্তমানে ঢাকা মেডিকেল কলেজ (ঢামেক) হাসপাতালের ওয়ানস্টপ ক্রাইসিস সেন্টারে (ওসিসি) ভর্তি করা হয়েছে।বুধবার সকালে গুলশান থানার কালাচাঁদপুর এলাকার একটি বাসায় সে ধর্ষণের শিকার হয় বলে দাবি করে।গুলশান থানার ভারপ্রাপ্ত কর্মকর্তা (ওসি) আবু বকর সিদ্দিক বলেন, ‘পুলিশ ধর্ষণের খবর পেয়েছে। এ নিয়ে পুলিশ কাজ করছে ও মামলা প্রক্রিয়াধীন।’ধর্ষণের শিকার তরুণীর বরাত দিয়ে তার চাচাতো বোন সাংবাদিকদের জানান, তাদের বাড়ি শেরপুর জেলায়। বাসায় কেউ না থাকায় গৃহকর্তা ইউসুফ তার বোনকে ধর্ষণ করে। একপর্যায়ে সে জ্ঞান হারিয়ে ফেলে। জ্ঞান ফেরার পর সে আমাকে এসব কথা জানিয়েছে।গুলশান থানা সূত্রে জানা গেছে, গৃহকর্তার নাম ইউসুফ (৪৫)। তিনি গুলশানের কালাচাঁদপুর এলাকায় একটি বাসায় থাকেন। গুলশানের একটি দূতাবাসে রান্নার কাজ করেন তার স্ত্রী। ইউসুফ একটি বেসরকারি প্রতিষ্ঠানে চাকরি করেন।এআর/এসআর/পিআর</body>
</article>
