<article>
  <headline>
চার বছরের শিশুকে ধর্ষণের অভিযোগে কিশোর আটক
</headline>
  <url>https://www.jagonews24.com/country/news/509211</url>
  <published_at>
</published_at>
  <category>ধর্ষণ</category>
  <body>সাতক্ষীরার কলারোয়ায় চার বছরের শিশুকে ধর্ষণের অভিযোগে মোত্তাকিন হোসেন (১৫) নামে এক কিশোরকে আটক করেছে পুলিশ।মঙ্গলবার উপজেলার কুশোডাঙ্গা গ্রাম থেকে তাকে আটক করা হয়। আটক মোত্তাকিন ওই গ্রামের এবাদুর রহমানের ছেলে।পুলিশ ও স্থানীয় সূত্রে জানা গেছে, সোমবার দুপুরের দিকে শিশুটি বাড়িতে খেলা করছিল। এসময় তাকে ফুসলিয়ে নিজের বাড়িতে ডেকে নিয়ে যায় প্রতিবেশী মোত্তাকিন। পরে ঘরের মধ্যে নিয়ে ধর্ষণ করে।এ ঘটনায় শিশুটির মা বাদী হয়ে কলারোয়া থানায় একটি মামলা করেন। মামলার পর মোত্তাকিনকে আটক করে পুলিশ।এ বিষয়ে কলারোয়া থানার অফিসার ইনচার্জ (ওসি) মুনীর-উল-গীয়াস জাগো নিউজকে জানান, প্রাথমিক তদন্তে ঘটনার সত্যতা পাওয়া গেছে। কিশোর মোত্তাকিনকে আটক করে মঙ্গলবার দুপুরে আদালতে পাঠানো হয়েছে।আকরামুল ইসলাম/এমবিআর/পিআর</body>
</article>
