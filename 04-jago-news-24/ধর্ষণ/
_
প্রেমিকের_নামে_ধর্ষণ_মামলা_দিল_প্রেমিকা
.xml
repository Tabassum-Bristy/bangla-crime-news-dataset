<article>
  <headline>
প্রেমিকের নামে ধর্ষণ মামলা দিল প্রেমিকা
</headline>
  <url>https://www.jagonews24.com/country/news/514884</url>
  <published_at>
</published_at>
  <category>ধর্ষণ</category>
  <body>বরিশালের উজিরপুর উপজেলায় স্বামী পরিত্যাক্তা এক নারীকে ধর্ষণের মামলায় সজীব মোল্লা (২৩) নামে এক যুবককে গ্রেফতার করেছে পুলিশ।শুক্রবার বিকেলে উপজেলার ওটরা ইউনিয়নের তারাশিরা গ্রাম থেকে তাকে গ্রেফতার করা হয়।এর আগে দুপুরে নির্যাতিতা নারী নিজে বাদী হয়ে অভিযুক্তসহ তার ৩ ভাইকে আসামি করে মামলা করেন।গ্রেফতারকৃত সজীব মোল্লা উপজেলার ওটরা ইউনিয়নের তারাশিরা গ্রামের আজিজ মোল্লার ছেলে।স্থানীয়রা জানান, স্বামী পরিত্যাক্তা ওই নারী ও সজীব মোল্লার বাড়ি একই গ্রামে। তারা পূর্ব পরিচিত। বৃহস্পতিবার রাতে বিয়ের প্রলোভন দেখিয়ে ওই নারীকে ঘরের বাইরে ডেকে নিয়ে যায়। এরপর জঙ্গলে নিয়ে ধর্ষণ করে। বিষয়টি দেলোয়ার হোসেন নামে এক ব্যক্তি দেখতে পেয়ে ডাক চিৎকার দিলে স্থানীয়রা ছুটে এসে সজীব মোল্লাকে আটক করেন।ঘটনার পরে ধর্ষকের ভাই মহিম, ইকবাল, জসীম মোল্লা, ভগ্নিপতি সজীব এবং স্থানীয় নারী ইউপি সদস্য হাসি বেগমের স্বামী ছালেক বেপারী মিলে নির্যাতিতা নারীর ওপর হামলা চালায়। পরে নির্যাতিতাকে আহত করে সজীব মোল্লাকে ছাড়িয়ে নিয়ে যায়।উজিরপুর মডেল থানার ভারপ্রাপ্ত কর্মকর্তা (ওসি) শিশির কুমার পাল জানান, তাদের দুই জনের মধ্যে প্রায় ৫ বছর ধরে প্রেমের সম্পর্ক চলছিল। হয়তো তাদের মধ্যে কোনো কারণে সম্পর্কে ছেদ ধরেছে। এরপরও মামলা নেয়া হয়েছে। অভিযুক্ত যুবক সজীব মোল্লাকে গ্রেফতার করা হয়েছে। তদন্ত করে পরবর্তী ব্যবস্থা নেয়া হবে।সাইফ আমীন/এমএমজেড/এমকেএইচ</body>
</article>
