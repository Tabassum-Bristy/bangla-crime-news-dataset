<article>
  <headline>
সাত বছরের শিশুকে ধর্ষণের সময় নিরাপত্তাকর্মী ধরা
</headline>
  <url>https://www.jagonews24.com/country/news/517730</url>
  <published_at>
</published_at>
  <category>ধর্ষণ</category>
  <body>সাভারের আশুলিয়ায় সাত বছরের এক শিশুকে ধর্ষণচেষ্টার অভিযোগ উঠেছে। এ ঘটনায় অভিযুক্ত গিয়াস মোল্লা নামে এক নিরাপত্তাকর্মীকে আটক করেছে পুলিশ।বৃহস্পতিবার বিকেলে আশুলিয়ার শ্রীপুর এলাকার কাঁঠালতলা এলকায় এ ঘটনা ঘটে। খবর পেয়ে উত্তেজিত জনতা অভিযুক্ত গিয়াস মোল্লাকে জুতার মালা পরিয়ে পিটিয়ে পুলিশে সোপর্দ করে।আটক গিয়াস মোল্লা নওগাঁর সদর উপজেলার মো. ইসহাক আলী মোল্লার ছেলে। তিনি আশুলিয়ার শ্রীপুরে লাভলু দেওয়ানের বাড়িতে ভাড়া থাকতেন এবং গ্রামীণ নিটওয়ারের নিরাপত্তাকর্মী হিসেবে কর্মরত ছিলেন।আশুলিয়া থানা পুলিশের উপ-পরিদর্শক (এসআই) নাহিদ হাসান জানান, খবর পেয়ে অভিযুক্ত গিয়াসকে আটক করা হয়ছে। প্রাথমিক চিকিৎসা পরে তাকে হাজতে আটকে রাখা হয়েছে।শিশুটির পরিবারের বরাত দিয়ে তিনি জানান, গিয়াস মোল্লা কৌশলে প্রতিবেশী সাত বছরের কন্যা শিশুটিকে ঘরে নিয়ে ধর্ষণের সময় শিশুটি চিৎকার করে। এ সময় আশপাশের লোকজন গিয়াসকে আটক করে শিশুটিকে উদ্ধার করে। এ ঘটনায় থানায় মামলার প্রস্তুতি চলছে।আরএআর/পিআর</body>
</article>
