<article>
  <headline>
স্কুলছাত্রীকে মেসে নিয়ে বন্ধুরা মিলে গণধর্ষণ
</headline>
  <url>https://www.jagonews24.com/country/news/477984</url>
  <published_at>
</published_at>
  <category>ধর্ষণ</category>
  <body>রাজবাড়ী শহরের পৌর ড্রাইআইস ফ্যাক্টরি এলাকায় এক এসএসসি পরীক্ষার্থীকে গণধর্ষণের অভিযোগ পাওয়া গেছে। এ ঘটনায় অভিযান চালিয়ে পুলিশ পাঁচ যুবককে গ্রেফতার করেছে।মঙ্গলবার দুপুরে ওই ছাত্রী বাদী হয়ে রাজবাড়ী সদর থানায় ছয়জনকে আসামি করে মামলা দায়ের করে। বর্তমানে মেয়েটি রাজবাড়ী সদর হাসপাতালে ভর্তি রয়েছে।গ্রেফতার যুবকরা হলেন- সুজন খা, আল আমিন ফকির, আকাশ সরকার, ফজলুর রহমান ও বাবু ব্যাপারী। মামলার এজাহারভুক্ত আসামি মোস্তফা ফকিরকে এখনও গ্রেফতার করা সম্ভব হয়নি। এদের সকলের বাড়ি জেলা শহরের পৌর ড্রাইআইস ফ্যাক্টরি ও মিজানপুর ইউনিয়নের বড় লক্ষ্মীপুর গ্রামে।রাজবাড়ী থানা পুলিশের ভারপ্রাপ্ত কর্মকর্তা (ওসি) স্বপন কুমার মজুমদার জানান, প্রায় ৪ মাস আগে সুজন খার সঙ্গে ওই ছাত্রীর পরিচয় হয়। পরবর্তীতে তাদের মধ্যে প্রেমের সম্পর্ক গড়ে ওঠে। ওই সম্পর্কের জেরে গতকাল সোমবার বিকেলে সুজন মেয়েটিকে জেলা শহরের পৌর ড্রাইআইস ফ্যাক্টরি এলাকার একটি পরিত্যক্ত মেসে নিয়ে যায়। সেখানে বন্ধুদের নিয়ে ওই মেয়েকে পালাক্রমে ধর্ষণ করে। এ সময় মেয়েটির চিৎকার শুনে স্থানীয়রা পুলিশে খবর দেয়। পরে পুলিশ ঘটনাস্থলে গিয়ে মেয়েটিকে উদ্ধার করে রাজবাড়ী সদর হাসপাতালে ভর্তি করে। সেই সঙ্গে অভিযান চালিয়ে অভিযুক্ত পাঁচজনকে গ্রেফতার করা হয়।রুবেলুর রহমান/আরএআর/এমকেএইচ</body>
</article>
