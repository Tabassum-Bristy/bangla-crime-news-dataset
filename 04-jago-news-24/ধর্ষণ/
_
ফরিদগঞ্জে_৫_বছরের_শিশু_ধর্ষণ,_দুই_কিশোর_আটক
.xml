<article>
  <headline>
ফরিদগঞ্জে ৫ বছরের শিশু ধর্ষণ, দুই কিশোর আটক
</headline>
  <url>https://www.jagonews24.com/country/news/319168</url>
  <published_at>
</published_at>
  <category>ধর্ষণ</category>
  <body>চাঁদপুরের ফরিদগঞ্জে ৫ বছরের এক শিশু ধর্ষণের ঘটনা ঘটেছে। গত শুক্রবার উপজেলার বালিথুবা পূর্ব ইউনিয়নে এ ঘটনা ঘটে। পরে গত শনিবার শিশুটির বাবা বাদী হয়ে দুই কিশোরকে অভিযুক্ত করে মামলা করা হয়েছে।এ ঘটনায় ওই রাতেই অভিযুক্ত কিশোর শুক্কুর আলী (১২) ও আবু হানিফকে (১০) এলাকাবাসী আটক করে পুলিশে সোপর্দ করেছে। কিন্তু পুলিশ অভিযুক্তদের বয়স বিবেচনা করে স্থানীয় ইউপি চেয়ারম্যানের জিম্মায় দেয়। পরে রোববার সকালে তাদের আদালতে হাজির করেন স্থানীয় ইউপি চেয়ারম্যান।অপরদিকে ঘটনার শিকার শিশুটিকেও রোববার সকালে ডাক্তারি পরীক্ষার জন্য চাঁদপুর সদর হাসপাতালে নেয় পুলিশ। এরপর তাদের আদালতে জবানবন্দি গ্রহণের জন্য নিয়ে যায় পুলিশ।জানা গেছে, বালিথুবা পূর্ব ইউনিয়নের বালিথুবা গ্রামের ৫ বছর বয়সী শিশুটিকে একা পেয়ে অভিযুক্ত ৫ম শ্রেণির ছাত্র শুক্কুর আলী ও ফার্নিচার দোকানের কর্মচারী আবু হানিফ শিশুটিকে ফুঁসলিয়ে ধর্ষণ করে। পরে ঘটনার শিকার শিশুটি বাড়ি গিয়ে তার মাকে বিষয়টি জানায়। এরপর স্থানীয়ভাবে এলাকার গণ্যমান্যদের নিয়ে বিষয়টি মিমাংসার চেষ্টা করা হয়। এতে ব্যর্থ হওয়ার পর গতকাল শনিবার শিশুটির বাবা ফরিদগঞ্জ থানায় মামলা করেন।এ ব্যাপারে ফরিদগঞ্জ থানা পুলিশের ওসি মো: শাহ আলম মামলা দায়েরের কথা স্বীকার করে জানান, আইন অনুযায়ী ব্যবস্থা গ্রহণ করা হচ্ছে।এমএএস/জেআইএম</body>
</article>
