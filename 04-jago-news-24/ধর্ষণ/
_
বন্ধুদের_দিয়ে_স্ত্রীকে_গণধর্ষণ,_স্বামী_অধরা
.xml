<article>
  <headline>
বন্ধুদের দিয়ে স্ত্রীকে গণধর্ষণ, স্বামী অধরা
</headline>
  <url>https://www.jagonews24.com/country/news/377443</url>
  <published_at>
</published_at>
  <category>ধর্ষণ</category>
  <body>লক্ষ্মীপুরের কমলনগরে সাবেক স্ত্রীকে অপহরণ করে হাত-পা বেঁধে গণধর্ষণ ও চুল কেটে নির্যাতনের ঘটনায় মামলা হয়েছে। শনিবার রাতে ক্ষতিগ্রস্ত নারীর মা বাদী হয়ে কমলনগর থানায় এ মামলা করেন।এতে তালাক দেয়া স্বামী আবু কালাম ও বাবলুর নাম উল্লেখ ও অজ্ঞাত এক ব্যক্তিকে আসামি করা হয়। রাতেই অভিযান চালিয়ে সদর উপজেলার ভবানীগঞ্জ বাজার থেকে বাবলুকে গ্রেফতার করেছে পুলিশ। তিনি কমলনগরের তোরাবগঞ্জ এলাকার মো. সিরাজের ছেলে।এদিকে, রোববার (১৯ নভেম্বর) সন্ধ্যা পর্যন্ত ঘটনার নেতৃত্বদানকারী সাবেক স্বামী আবু কালাম ওরফে বাবু মিয়াকেও গ্রেফতার করতে পারেনি পুলিশ। সকালে ক্ষতিগ্রস্ত নারীর সদর হাসপাতালে ডাক্তারি পরীক্ষা করা হয়। তিনি ওই হাসপাতালেই চিকিৎসাধীন।সদর হাসপাতালের আবাসিক মেডিকেল অফিসার আনোয়ার হোসেন বলেন, নির্যাতিত ওই নারীর ডাক্তারি পরীক্ষা করা হয়েছে। এ রিপোর্ট পেলে ধর্ষণের বিষয়টি নিশ্চিত বলা যাবে। তরে তার শরীরে বিভিন্ন অংশে জখম ও চুল কাটার আলামত রয়েছে। তিনি এখানেই চিকিৎসা নিচ্ছেন।কমলনগর থানা পুলিশের ভারপ্রাপ্ত কর্মকর্তা (ওসি) আকুল চন্দ্র বিশ্বাস জানান, অমানবিক এ ঘটনায় থানায় মামলা হয়েছে। এজাহারনামীয় এক আসামিকে গ্রেফতার করা হয়। অন্যদের গ্রেফতার করতে কয়েক স্থানে অভিযান চালানো হয়েছে। মামলাটি গুরুত্ব সহকারে তদন্ত করা হচ্ছে।প্রসঙ্গত, শুক্রবার সন্ধ্যায় কমলনগর উপজেলার তোরাবগঞ্জ থেকে সিএনজিচালিত অটোরিকশা থেকে ওই নারীকে সহযোগীদের দিয়ে সাবেক স্বামী আবু কালাম জোরপূর্বক অপহরণ করে নিয়ে যায়।পরে দুই সহযোগী নিয়ে হাত-পা বেঁধে রাতভর ধর্ষণ ও থেমে থেমে মারধর করে মাথার চুল কেটে দেয়া হয়। ক্ষতিগ্রস্ত নারী কমলনগর উপজেলার চর কালকিনি গ্রামের কৃষকের মেয়ে ও দুই সন্তানের জননী।কাজল কায়েস/এএম/জেআইএম</body>
</article>
