<article>
  <headline>
গলায় ছুরি ধরে গণধর্ষণ, কিশোরী অন্তঃসত্ত্বা
</headline>
  <url>https://www.jagonews24.com/country/news/478850</url>
  <published_at>
</published_at>
  <category>ধর্ষণ</category>
  <body>যশোরের মণিরামপুরের কুচলিয়া গ্রামের এক কিশোরীকে গণধর্ষণের অভিযোগ উঠেছে। এতে ওই কিশোরী অন্তঃসত্ত্বা হয়ে পড়েছে। এ ঘটনায় দুইজনকে আসামি করে গত বৃহস্পতিবার (৩১ জানুয়ারি) ওই কিশোরী বাদী হয়ে আদালতে মামলা করেছে।জেলা নারী ও শিশু নির্যাতন দমন ট্রাইব্যুনাল-২ এর বিচারক অভিযোগটি গ্রহণ করে পুলিশ ব্যুরো অব ইনভেস্টিগেশনকে (পিবিআই) তদন্ত করে মেডিকেল রিপোর্টসহ প্রতিবেদন জমা দেয়ার আদেশ দিয়েছেন।আসামিরা হলেন- কুচলিয়া গ্রামের গৌতম মল্লিকের ছেলে পিয়াস মল্লিক ও লেবুগাতি গ্রামের নিরঞ্জন বিশ্বাসের ছেলে বাধন বিশ্বাস।মামলার এজাহারে জানা গেছে, ওই কিশোরী স্থানীয় একটি মাধ্যমিক বিদ্যলয়ের ছাত্রী। স্কুলে যাওয়া আসার পথে আসামিরা তাকে উত্ত্যক্ত করত। বিষয়টি কিশোরী তার পরিবারের সদস্যদের জানায়। এরপর ওই দুই আসামির বাড়িতে জানালে তারা ক্ষিপ্ত হয়ে অপহরণ ও ধর্ষণের হুমকি দেয়। ২০১৮ সালের ২৫ মে রাতে ওই কিশোরী বাথরুমে যাওয়ার জন্য ঘর থেকে বের হয়। এ সময় আসামিরা তাকে গলায় ছুরি ধরে পুকুর পাড়ে নিয়ে ধর্ষণ করে। পরে কাউকে জানালে হত্যার হুমকি দিয়ে চলে যায়। মেয়েটি ভয়ে কাউকে কিছু না জানালেও কয়েক মাস পর বাড়ির সকলে বুঝতে পারে সে অন্তঃসত্ত্বা।এরপর ওই কিশোরী বিষয়টি তার পরিবারের সদস্যদের জানায়। এ ব্যাপারে ওই দুই আসামির বাড়ির লোকজনদের জানালে তারা কিশোরীর পরিবারের সবাইকে দেশ ছাড়ার হুমকি দিয়ে তাড়িয়ে দেয়। বর্তমানে ওই কিশোরী আট মাসের অন্তঃসত্ত্বা। সমাজে ঠাঁই না হওয়ায় আত্মীয়স্বজনের সঙ্গে পরামর্শ করে অবশেষে ওই কিশোরী বাদী হয়ে আদালতে এ মামলা করে।মিলন রহমান/আরএআর/এমকেএইচ</body>
</article>
