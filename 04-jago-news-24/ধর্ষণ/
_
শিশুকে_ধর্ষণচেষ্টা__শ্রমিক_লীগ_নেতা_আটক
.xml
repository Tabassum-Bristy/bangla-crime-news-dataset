<article>
  <headline>
শিশুকে ধর্ষণচেষ্টা : শ্রমিক লীগ নেতা আটক
</headline>
  <url>https://www.jagonews24.com/country/news/389227</url>
  <published_at>
</published_at>
  <category>ধর্ষণ</category>
  <body>সুনামগঞ্জ পৌর এলাকায় শিশুকে ধর্ষণচেষ্টার অভিযাগে এক শ্রমিক লীগ নেতাকে আটক করেছে পুলিশ। রোববার রাতে নবীনগর এলাকা থেকে তাকে আটক করা হয়। এ ঘটনায় শিশুটির মা থানায় মামলা করেছেন।আটক মলয় চন্দ (৩৫) জেলা শ্রমিক লীগের আহ্বায়ক কমিটির সদস্য বলে জানিয়েছেন পৌরসভার ১ নম্বর ওয়ার্ডের কাউন্সিলর হোসেন আহমদ রাসেল।সদর থানার পরিদর্শক (তদন্ত) আব্দুল্লাহ আল মামুন জানান, রোববার রাতে পৌর এলাকার নবীনগরে ধর্মীয় কীর্তন চলছিল। এ এলাকার একটি পরিবারের সবাই ঘর খালি রেখে কীর্তনে যান। এ সুযোগে ওই পরিবারের এক শিশুকে (৯) কীর্তন থেকে ডেকে খালি ঘরে নিয়ে মলয় ধর্ষণের চেষ্টা করেন। পরে শিশুটির চিৎকারে আশপাশের লোকজন গিয়ে মলয়কে আটক করে পুলিশে দেয়।এফএ/এমএস</body>
</article>
