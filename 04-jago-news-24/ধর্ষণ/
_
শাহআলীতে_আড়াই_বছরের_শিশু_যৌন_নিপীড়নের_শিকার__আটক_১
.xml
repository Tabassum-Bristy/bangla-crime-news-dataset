<article>
  <headline>
শাহআলীতে আড়াই বছরের শিশু যৌন নিপীড়নের শিকার : আটক ১
</headline>
  <url>https://www.jagonews24.com/national/news/347827</url>
  <published_at>
</published_at>
  <category>ধর্ষণ</category>
  <body>রাজধানীর শাহআলী এলাকায় আড়াই বছরের শিশুকে যৌন নিপীড়নের অভিযোগ উঠেছে। নিপীড়নের অভিযোগে নুরুজ্জামান নামে এক মুদি দোকানিকে আটক করেছে শাহআলী থানা পুলিশ। এছাড়া নিপীড়নের শিকার শিশুকে শারীরিক পরীক্ষার জন্য ঢাকা মেডিকেল কলেজ হাসপাতালে পাঠানো হয়েছে।বৃহস্পতিবার বিকেল সোয়া ৫টায় শাহআলীর নিউ সি ব্লক এলাকায় এ ঘটনা ঘটে। মেয়ের বাবা পেশায় দিনমজুর। শাহআলী থানার অফিসার ইনচার্জ (ওসি) মো. আনোয়ার আলী বিষয়টি নিশ্চিত করেছেন।তিনি জাগো নিউজকে বলেন, পরিবার ও এলাকাবাসীর অভিযোগের ভিত্তিতে অভিযুক্ত নুরুজ্জামানকে আটক করা হয়েছে। তাকে জিজ্ঞাসাবাদ করা হচ্ছে। শিশুটিকে ঢাকা মেডিকেলের ওয়ান স্টপ ক্রাইসিস সেন্টারে পাঠানো হয়েছে।জেইউ/এএইচ/আইআই</body>
</article>
