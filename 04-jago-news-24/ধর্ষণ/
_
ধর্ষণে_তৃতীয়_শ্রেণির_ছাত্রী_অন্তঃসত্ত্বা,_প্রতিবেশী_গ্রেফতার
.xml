<article>
  <headline>
ধর্ষণে তৃতীয় শ্রেণির ছাত্রী অন্তঃসত্ত্বা, প্রতিবেশী গ্রেফতার
</headline>
  <url>https://www.jagonews24.com/country/news/491866</url>
  <published_at>
</published_at>
  <category>ধর্ষণ</category>
  <body>কুষ্টিয়ার মিরপুর উপজেলায় তৃতীয় শ্রেণির ছাত্রীকে (১২) ধর্ষণ মামলার আসামি ওসমান আলী ওরফে হামারকে গ্রেফতার করেছে পুলিশ। গত বুধবার (৩ এপিল) দিবাগত রাতে নওগাঁর মহাদেবপুর উপজেলার ডাবুলি গ্রাম থেকে তাকে গ্রেফতার করা হয়। গতকাল বৃহস্পতিবার বিকেল ৩টার দিকে ওসমানকে আদালতে তোলা হলে তিনি স্বীকারোক্তিমূলক জবানবন্দি দেন।মিরপুর থানা পুলিশের পরিদর্শক (তদন্ত) আব্দুল আলিম জানান, তৃতীয় শ্রেণির ওই ছাত্রীকে ধর্ষণ করেন প্রতিবেশী ষাটোর্ধ্ব ওসমান আলী। এতে ওই ছাত্রী সাতমাসের অন্তঃসত্ত্বা হয়ে পড়ে। পরে বিষয়টি জানাজানি হলে শিশুটির মা বাদী হয়ে গত সোমবার (১ এপ্রিল) ওসমান আলীকে একমাত্র আসামি করে মিরপুর থানায় মামলা করেন। মামলার পর থেকে ওসমান গা ঢাকা দেন। বুধবার দিবাগত রাত সাড়ে ৩টার দিকে মামলার তদন্ত কর্মকর্তা উপ-পরিদর্শক (এসআই) সালাউদ্দিন খান নওগাঁর মহাদেবপুরের ডাবুলি গ্রাম থেকে ওসমানকে গ্রেফতার করেন।তিনি আরও জানান, বৃহস্পতিবার বিকেল ৩টায় আসামি ওসমানকে কুষ্টিয়ার মুখ্য মহানগর হাকিমের আদালতে তোলা হলে তিনি ১৬৪ ধারায় স্বীকারোক্তিমূলক জবানবন্দি দেন।আরএআর/এমকেএইচ</body>
</article>
