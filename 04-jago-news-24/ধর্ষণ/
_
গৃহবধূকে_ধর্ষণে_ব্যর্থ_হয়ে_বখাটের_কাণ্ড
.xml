<article>
  <headline>
গৃহবধূকে ধর্ষণে ব্যর্থ হয়ে বখাটের কাণ্ড
</headline>
  <url>https://www.jagonews24.com/country/news/374620</url>
  <published_at>
</published_at>
  <category>ধর্ষণ</category>
  <body>বরিশালের উজিরপুর উপজেলার শোলক ইউনিয়নের পশ্চিম ধামুরা গ্রামের ভ্যানচালকের স্ত্রীকে (৩৫) ধর্ষণে ব্যর্থ হয়ে কুপিয়ে জখম করার অভিযোগ পাওয়া গেছে।আহত গৃহবধূকে শের-ই-বাংলা মেডিকেল কলেজ হাসপাতালে ভর্তি করা হয়েছে। মঙ্গলবার দুপুরে এ ঘটনায় উজিরপুর থানায় মামলা হয়েছে।নির্যাতিত গৃহবধূর মা জানান, একই বাড়ির মৃত সোবাহান সিকদারের ছেলে ধামুড়া ডিগ্রি কলেজের নৈশপ্রহরী মিজানুর রহমান দীর্ঘদিন ধরে তার মেয়েকে কু-প্রস্তাব দিয়ে আসছিলেন।সোমবার রাতে তার মেয়েকে ঘরে একা পেয়ে মিজান ধর্ষণের চেষ্টা চালান। চিৎকার করলে লম্পট মিজান দা দিয়ে কুপিয়ে পালিয়ে যান। স্থানীয়রা উদ্ধার করে তাকে প্রথমে উজিরপুর উপজেলা স্বাস্থ্য কমপ্লেক্সে ভর্তি করে। অবস্থার অবনতি হলে তাকে বরিশাল মেডিকেলে ভর্তি করা হয়।বিষয়টি নিশ্চিত করে উজিরপুর থানা পুলিশের সেকেন্ড অফিসার এসআই মো. তৌহিদুজ্জামান বলেন, নির্যাতিত গৃহবধূর মা বাদী হয়ে মিজানকে অভিযুক্ত করে মামলা করেছেন। আসামিকে গ্রেফতারে চেষ্টা করছে পুলিশ।সাইফ আমীন/এএম/আরআইপি</body>
</article>
