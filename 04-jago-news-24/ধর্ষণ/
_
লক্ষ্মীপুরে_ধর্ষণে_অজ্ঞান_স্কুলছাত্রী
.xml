<article>
  <headline>
লক্ষ্মীপুরে ধর্ষণে অজ্ঞান স্কুলছাত্রী
</headline>
  <url>https://www.jagonews24.com/country/news/456179</url>
  <published_at>
</published_at>
  <category>ধর্ষণ</category>
  <body>লক্ষ্মীপুরের কমলনগর উপজেলায় ১০ বছর বয়সী এক স্কুলছাত্রী ধর্ষণের শিকার হয়েছে। চাচাতো ভাই হারুনুর রশীদ ওই ছাত্রীকে রান্না ঘরে নিয়ে ধর্ষণ করে বলে পরিবারের অভিযোগ।ওই স্কুলছাত্রী লক্ষ্মীপুর সদর হাসপাতালে চিকিৎসাধীন রয়েছে। মঙ্গলবার দুপুর পর্যন্ত তার জ্ঞান ফেরেনি। সোমবার দুপুরে উপজেলার চরমার্টিন গ্রামে এ ঘটনা ঘটে।ভিকটিমের অবস্থা আশঙ্কাজনক ও রক্তক্ষরণ হচ্ছে বলে জানিয়েছেন কর্তব্যরত চিকিৎসক। এদিকে এ ঘটনার পর থেকে অভিযুক্ত হারুন পলাতক রয়েছে। ভিকটিম স্থানীয় চরমার্টিন সরকারি প্রাথমিক বিদ্যালয়ের তৃতীয় শ্রেণির ছাত্রী।স্কুলছাত্রীর মা জানান, ঘটনার সময় বাড়িতে আত্মীয়-স্বজন এসেছিল। এতে পরিবারের সবাই তাদের নিয়ে ব্যস্ত ছিল। এ সুযোগে হারুন তার শিশু মেয়েটিকে তুলে নিয়ে চোখ-মুখ বেঁধে পাশের রান্না ঘরে ধর্ষণ করে। একপর্যায়ে তাকে রক্তাক্ত ও অচেতন অবস্থায় ফেলে রেখে পালিয়ে যায়। পরে তাকে উদ্ধার করে হাসপাতালে ভর্তি করা হয়।লক্ষ্মীপুর সদর হাসপাতালের আবাসিক মেডিকেল অফিসার (আরএমও) ডা. আনোয়ার হোসেন জানান, রক্তাক্ত অবস্থায় একজন শিশু ছাত্রীকে হাসপাতালে ভর্তি করা হয়েছে। তার অতিরিক্ত রক্তক্ষরণ হয়েছে। তাকে যৌন নির্যাতনের প্রাথমিক আলামত পাওয়া গেছে।কমলনগর থানা পুলিশের ভারপ্রাপ্ত কর্মকর্তা (ওসি) ইকবাল হোসেন বলেন, এ ঘটনায় মামলার প্রস্তুতি চলছে। অভিযুক্তকে গ্রেফতারে অভিযান অব্যাহত রয়েছে।কাজল কায়েস/এএম/আরআইপি</body>
</article>
