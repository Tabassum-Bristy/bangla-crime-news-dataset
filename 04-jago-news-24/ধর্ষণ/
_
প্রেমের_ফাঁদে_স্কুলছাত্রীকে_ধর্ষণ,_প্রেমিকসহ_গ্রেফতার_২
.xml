<article>
  <headline>
প্রেমের ফাঁদে স্কুলছাত্রীকে ধর্ষণ, প্রেমিকসহ গ্রেফতার ২
</headline>
  <url>https://www.jagonews24.com/country/news/318163</url>
  <published_at>
</published_at>
  <category>ধর্ষণ</category>
  <body>বগুড়ার সোনাতলা উপজেলায় স্কুলছাত্রী (১৫) এক প্রেমিকাকে ধর্ষণের অভিযোগে প্রেমিকসহ দুইজনকে গ্রেফতার করা হয়েছে।শুক্রবার দুপুরে তাদের আদালতের মাধ্যমে জেলহাজতে পাঠানো হয়েছে। এর আগে বৃহস্পতিবার রাতে ছাত্রীটির বাবা থানায় ছয়জনের বিরুদ্ধে মামলা করেন। এরপর পুলিশ প্রেমিক কলেজছাত্র তায়েফ সরকার (২২) ও তার বন্ধু হাসান আলীকে (২৩) গ্রেফতার করেছে।ঘটনার সত্যতা নিশ্চিত করে সোনাতলা থানা পুলিশের ওসি শরিফুল ইসলাম বলেন, ওই ছাত্রীর সঙ্গে বালিয়াডাঙ্গা গ্রামের ওসমান গণী সরকারের ছেলে চরপাড়া কারিগারি কলেজের এইচএসসি দ্বিতীয় বর্ষের ছাত্র তায়েফ প্রেমের সম্পর্ক গড়ে তোলে।গত মঙ্গলবার দুপুরে ছাত্রী একা থাকায় তায়েফ বাড়িতে আসে। বিয়ের প্রলোভন দিয়ে সে তাকে ধর্ষণ করে। কিন্তু তায়েফ প্রতিশ্রুতি ভঙ্গ করলে ভিকটিমের বাবা বৃহস্পতিবার রাতে সোনাতলা থানায় প্রেমিক তায়েফ, বাবা, মা, বন্ধু বালিয়াডাঙ্গা গ্রামের জহুরুল ইসলামের ছেলে হাসান আলীসহ ছয়জনের বিরুদ্ধে মামলা করেন।ওসি আরও বলেন, রাতেই এলাকায় অভিযান চালিয়ে তায়েফ ও তার বন্ধু হাসান আলীকে গ্রেফতার করা হয়। শুক্রবার দুপুরে তাদের জেলহাজতে পাঠানো হয়েছে। শনিবার ডাক্তারি পরীক্ষার জন্য ছাত্রীকে বগুড়া শজিমেকের ফরেনসিক মেডিসিন বিভাগে পাঠানো হবে। পাশাপাশি অন্য আসামিদের গ্রেফতারে অভিযান চলছে বলেও জানান ওসি।লিমন বাসার/এএম/এমএস</body>
</article>
