<article>
  <headline>
ঘরের দরজা ভেঙে স্বামী পরিত্যক্তাকে তুলে নিয়ে গণধর্ষণ
</headline>
  <url>https://www.jagonews24.com/country/news/420505</url>
  <published_at>
</published_at>
  <category>ধর্ষণ</category>
  <body>সাতক্ষীরার শ্যামনগরে এক স্বামী পরিত্যক্তাকে গণধর্ষণের অভিযোগে থানায় মামলা হয়েছে। রোববার রাত সাড়ে ৮টার দিকে উপজেলার উত্তর আটুলিয়া গ্রামে এ ঘটনা ঘটে।এ ঘটনায় ওই স্বামী পরিত্যক্তা (২২) বাদী হয়ে শ্যামনগর থানায় মামালা করেছেন। সোমবার দুপুরে ঘটনার সঙ্গে জড়িত তিন ধর্ষককে গ্রেফতার করেছে পুলিশ।গ্রেফতারকৃতরা হলো- শ্যামনগরের উত্তর আটুলিয়া গ্রামের মৃত্যু আব্দুল খালেক চৌকিদারের ছেলে আব্দুল্যাহ আল মামুন (১৬), পার্শ্ববর্তী হাওয়ালভাঙ্গী গ্রামের আবুল হোসেন গাজীর ছেলে সজল হোসেন (১৯) ও গোলাম রব্বানী গাইনের ছেলে মো. মাসুম বিল্লাহ (১৭)।মামলার বিবরণে জানা যায়, রোববার বাড়িতে কেউ ছিল না। এই সুযোগে ঘরের দরজা ভেঙে ভেতরে প্রবেশ করে তার মুখ বেঁধে বাড়ির পেছনে বিলে নিয়ে পালাক্রমে ধর্ষণ করে পালিয়ে যায় ধর্ষকরা। পরে অসুস্থ অবস্থায় বাড়িতে ফিরে ঘটনাটি বাবা-মাকে জানায় মেয়েটি।এ ব্যাপারে শ্যামনগর থানা পুলিশের ওসি সৈয়দ মান্নান আলী বলেন, ভুক্তভোগীকে ডাক্তারি পরীক্ষার জন্য সাতক্ষীরা সদর হাসপাতালে পাঠানো হয়েছে। এ ঘটনায় অভিযুক্ত তিন ধর্ষককে গ্রেফতার করা হয়েছে।আকরামুল ইসলাম/এএম/এমএস</body>
</article>
