<article>
  <headline>
সম্ভ্রম বাঁচাতে ‘ধর্ষকের’ যৌনাঙ্গ কেটে দিলেন তরুণী
</headline>
  <url>https://www.jagonews24.com/international/news/326323</url>
  <published_at>
</published_at>
  <category>ধর্ষণ</category>
  <body>ধর্ষণের হাত থেকে রেহাই পেতে প্রতিবেশী যুবকের যৌনাঙ্গ কেটে দিলেন এক তরুণী। মুম্বাইয়ের শহরতলিতে চাঞ্চল্যকর এ ঘটনাটি ঘটেছে গত মঙ্গলবার।পুলিশ জানিয়েছে, চাকরির প্রলোভন দেখিয়ে স্বাধীনতা দিবসে একটি ওয়ার্কশপে ওই তরুণীকে দেখা করতে বলেছিল ২৪ বছরের শমশের শেখ। সেখানেই ওই যুবতীকে ধর্ষণের চেষ্টা করেন তিনি।স্বাধীনতা দিবস উপলক্ষে মাইকে উচ্চ শব্দে গান বাজতে থাকায় বাইরের কেউ ওই তরুণীর চিৎকার শুনতে পায়নি। তবে এতে নিজেকে পাষণ্ডের হাতে সঁপে দেননি সাহসী তরুণী।পাশেই একটি ব্লেড পড়ে থাকতে দেখে তা হাতে তুলে নেন তিনি। সম্ভ্রম রক্ষার জন্য সেই ব্লেড দিয়ে শমশেরের যৌনাঙ্গে টান দেন তিনি। এতে রক্তাক্ত হয়ে পড়েন শমশের। শামশের যন্ত্রণায় ছটফট করতে থাকা অবস্থায় সেখান থেকে পালিয়ে যান তিনি।পরে পুলিশে খবর দেন; শমশেরের বিরুদ্ধে ৩৭৬ এবং ৫১১ ধারায় মামলাও করেন তিনি।পরে অভিযুক্তকে গ্রেফতার করেছে পুলিশ। তরুণীর সাহসের প্রশংসা করেন ডিসিপি শাহজি উমাপ। তিনি জানান, সত্যিই অত্যন্ত সাহসের পরিচয় দিয়েছে ওই তরুণী। না হলে হয়তো সেদিন খারাপ কিছুই ঘটতে পারত তার সঙ্গে।সূত্র : ইন্ডিয়া টুডেকেএ/পিআর</body>
</article>
