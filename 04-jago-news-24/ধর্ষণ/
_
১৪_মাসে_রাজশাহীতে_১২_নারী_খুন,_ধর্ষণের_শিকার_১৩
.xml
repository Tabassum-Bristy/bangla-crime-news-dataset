<article>
  <headline>
১৪ মাসে রাজশাহীতে ১২ নারী খুন, ধর্ষণের শিকার ১৩
</headline>
  <url>https://www.jagonews24.com/country/news/485888</url>
  <published_at>
</published_at>
  <category>ধর্ষণ</category>
  <body>গত ১৪ মাসে রাজশাহী জেলাতেই খুন হয়েছেন ১২ জন। পাশাপাশি ১৩ নারী ধর্ষণের শিকার হয়েছেন। সবমিলিয়ে এই ১৪ মাসে ১৭৭টি নারী নির্যাতনের ঘটনা রেকর্ড করেছে বেসরকারি উন্নয়ন সংস্থা এসিডি। আন্তর্জাতিক নারী দিবসের প্রাক্কালে বৃহস্পতিবার গণমাধ্যমকে এ তথ্য জানিয়েছে এসিডির ‘রিসার্চ, ডকুমেন্টেশন অ্যান্ড পাবলিকেশন’ বিভাগ।এসিডি জানিয়েছে, ২০১৮ সালের জানুয়ারি থেকে এ বছরের ২৮ ফেব্রুয়ারি পর্যন্ত ১৭৭ নারী নির্যাতনের শিকার হয়েছেন। এর মধ্যে ১২টি হত্যাকাণ্ড ঘটেছে। হত্যাচেষ্টার শিকার হয়েছেন ২৬ নারী। পাঁচ নারীর মৃত্যু নিয়ে রয়েছে ধোঁয়াশা।গত ১৪ মাসে ধর্ষণের শিকার হয়েছেন ১৩ নারী। এছাড়া আরও চার নারীকে ধর্ষণের চেষ্টা করা হয়েছে। আত্মহত্যা করেছেন ২৮ নারী। আরও আট নারী আত্মহত্যার চেষ্টা চালিয়েছেন। এছাড়া পাঁচটি অপহরণ, আটটি যৌন হয়রানি এবং দুটি অপহরণের ঘটনা ঘটেছে।এসিডি জানায়, দেশে বর্তমানে নারী নির্যাতনের ঘটনাগুলোর মধ্যে নারীরা নিজের গৃহে কিংবা পরিচিতজনদের কাছ থেকেই বেশি নির্যাতনের শিকার হচ্ছে। এছাড়া বাল্যবিয়ে, যৌতুক, এসিড সন্ত্রাস, কর্মক্ষেত্রে হয়রানি ও সুরক্ষার অভাব নারীদের এগিয়ে যাওয়ার পথ রুদ্ধ করছে। টেকসই উন্নয়ন লক্ষ্যমাত্রা অর্জনে অন্তরায় এটি। সব ধরনের নির্যাতন বন্ধ এবং নারী-পুরুষের অংশগ্রহণে সমতাভিত্তিক সমাজ প্রতিষ্ঠারও আশাবাদ জানিয়েছে এসিডি।ফেরদৌস সিদ্দিকী/এএম/পিআর</body>
</article>
