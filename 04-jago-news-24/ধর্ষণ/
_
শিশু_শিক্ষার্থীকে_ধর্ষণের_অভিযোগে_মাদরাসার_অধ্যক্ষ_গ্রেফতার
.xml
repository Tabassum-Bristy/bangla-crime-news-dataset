<article>
  <headline>
শিশু শিক্ষার্থীকে ধর্ষণের অভিযোগে মাদরাসার অধ্যক্ষ গ্রেফতার
</headline>
  <url>https://www.jagonews24.com/national/news/414125</url>
  <published_at>
</published_at>
  <category>ধর্ষণ</category>
  <body>রাজধানীর কদমতলীতে জামিয়া ইসলামিয়া দারুল ইহসান মাদরাসার অধ্যক্ষের বিরুদ্ধে শিশু শিক্ষার্থীকে (১০) ধর্ষণের অভিযোগ ওঠেছে। ধর্ষণের অভিযোগে মামলা দায়ের পর অধ্যক্ষ মুফতি আলাউদ্দিন পাটোয়ারীকে (৪০) গ্রেফতার করেছে পুলিশ।কদমতলী থানার ডিউটি অফিসার এসআই রফিকুল ইসলাম জানান, ধর্ষণের শিকার শিশুটির বাবা মারা যাওয়ার পর তার মা আবার বিয়ে করেন। পরে স্বজনরা শিশুটিকে ওই মাদরাসায় ভর্তি করে। গতকাল (বৃহস্পতিবার) দুপুরে মাদরাসার অধ্যক্ষ তৃতীয় তলার একটি কক্ষে নিয়ে তাকে ধর্ষণ করে।বিষয়টি জানার পরপর সন্ধ্যায় এলাকাবাসী ওই অধ্যক্ষকে আটক পুলিশে দেয়। পরে শিশুটির চাচা নূর আলম বাদি হয়ে মামলা দায়ের করলে পুলিশ ওই অধ্যক্ষকে গ্রেফতার করে থানা হেফাজতে নেয়।আজ (শুক্রবার) আসামি অধ্যক্ষ মুফতি আলাউদ্দিন পাটোয়ারীকে আদালতে পাঠানো হবে। এছাড়া ভুক্তভোগী ওই শিশু শিক্ষার্থীকে ঢাকা মেডিকেল কলেজ (ঢামেক) হাসপাতালের ওয়ান স্টপ ক্রাইসিস সেন্টারে ভর্তি করা হয়েছে বলে জানান এসআই রফিকুল ইসলাম।জেইউ/আরএস/এমএস</body>
</article>
