<article>
  <headline>
যশোরে শিশু ধর্ষণ ও হত্যায় যুবকের ফাঁসি
</headline>
  <url>https://www.jagonews24.com/country/news/280594</url>
  <published_at>
</published_at>
  <category>ধর্ষণ</category>
  <body>যশোরে শিশু সাবিনা ধর্ষণ ও হত্যা মামলায় লাভলু নামে এক যুবকের ফাঁসির আদেশ দিয়েছেন আদালত। এছাড়াও তাকে এক লাখ টাকা জরিমানা করা হয়েছে। মঙ্গলবার দুপুরে নারী ও শিশু নির্যাতন দমন ট্রাইবুন্যালের বিচারক অমিত কুমার দে এ আদেশ দেন।দণ্ডপ্রাপ্ত লাভলু যশোর সদর উপজেলার এড়েন্দা গ্রামের এন্তাজ আলীর ছেলে।রাষ্ট্রপক্ষের  কৌঁসুলি (পিপি) ইদ্রিস আলী জানান, ২০১৪ সালের ২৩ মার্চ সন্ধ্যায় আসামি লাভলু শিশু সাবিনা খাতুনকে মিষ্টি কিনে দেয়ার কথা বলে আনোয়ার হোসেনের পটল খেতে নিয়ে যায়। সেখানে লাভলু ও আনোয়ার সাবিনাকে ধর্ষণের পর শ্বাসরোধ করে হত্যা করে। ওই বছর ২৪ মার্চ নিহতের বাবা এড়েন্দা গ্রামের বিল্লাল হোসেন বাদী হয়ে দুইজনকে আসামি করে যশোর কোতোয়ালি থানায় মামলা দায়ের করেন।মামলা তদন্ত শেষে ওই বছরের ২৩ জুলাই আদালতে চার্জশিট জমা দেন তদন্ত কর্মকর্তা। মামলার সাক্ষ্য গ্রহণকালে আসামি আনোয়ার হোসেনের মৃত্যু হওয়ায় তাকে অব্যাহতি দেয়া হয়। পরবর্তীতে সাক্ষ্যগ্রহণ শেষে আসামি লাভলুর বিরুদ্ধে হত্যা ও ধর্ষণের অভিযোগ প্রমাণিত হওয়ায় আদালত তাকে ফাঁসির আদেশ দিয়েছেন ও এক লাখ টাকা জরিমানা করেছেন। আসামি লাভলু বর্তমানে কারাগারে রয়েছেন।মিলন রহমান/আরএআর/এমএস</body>
</article>
