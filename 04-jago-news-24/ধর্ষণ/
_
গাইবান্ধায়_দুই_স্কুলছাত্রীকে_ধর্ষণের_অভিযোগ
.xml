<article>
  <headline>
গাইবান্ধায় দুই স্কুলছাত্রীকে ধর্ষণের অভিযোগ
</headline>
  <url>https://www.jagonews24.com/country/news/435675</url>
  <published_at>
</published_at>
  <category>ধর্ষণ</category>
  <body>গাইবান্ধার ফুলছড়ি ও সাঘাটা উপজেলায় দুই স্কুলছাত্রীকে ধর্ষণের অভিযোগ উঠেছে। রোববার বিকেলে ফুলছড়ির কঞ্চিপাড়া ইউনিয়নের মধ্য কঞ্চিপাড়া গ্রাম ও রাতে সাঘাটার সাঘাটা ইউনিয়নের বাঁশহাটা গ্রামে পৃথক এ ধর্ষণের ঘটনা ঘটে।পুলিশ ও স্বজনরা জানায়, রোববার বিকেলে ফুলছড়ি উপজেলার কঞ্চিপাড়া ইউনিয়নের মধ্য কঞ্চিপাড়া গ্রামের দ্বিতীয় শ্রেণির এক ছাত্রীকে (৭) টাকার লোভ দেখিয়ে পাশ্ববর্তী একটি জমিতে নিয়ে গিয়ে একই গ্রামের নওশের আলীর ছেলে নয়ন মিয়া ধর্ষণের চেষ্টা করে। এ সময় তার চিৎকারে আশেপাশের লোকজন এগিয়ে গেলে নয়ন মিয়া পালিয়ে যায়। পরে তাকে উদ্ধার করে জেলা সদর হাসপাতালে ভর্তি করা হয়।অপরদিকে সাঘাটা উপজেলার সাঘাটা ইউনিয়নের বাঁশহাটা গ্রামে চতুর্থ শ্রেণির এক ছাত্রী রাত ৮টার দিকে নানার বাড়িতে যাওয়ার সময় রাস্তার পাশের একটি জমিতে নিয়ে পার্শ্ববর্তী গোবিন্দি গ্রামের জলিল মিয়ার ছেলে শাকিল মিয়া ও তার বন্ধু ফারুক মিয়া ধর্ষণের চেষ্টা করে। পরে তার চিৎকারে আশপাশের লোকজন এগিয়ে গেলে শাকিল ও ফারুককে স্থানীয়রা আটক করে। পরে ওই ছাত্রীকে উদ্ধার করে জেলা সদর হাসপাতালে ভর্তি করা হয়েছে।গাইবান্ধার অতিরিক্ত পুলিশ সুপার আবদুল্লাহ-আল-ফারুক বলেন, এ দুই ঘটনায় সোমবার ফুলছড়ি ও সাঘাটা থানায় পৃথক দুইটি ধর্ষণ মামলা দায়ের করা হয়েছে। নয়ন মিয়াকে ধরতে পুলিশের অভিযান অব্যাহত রয়েছে।রওশন আলম পাপুল/আরএআর/পিআর</body>
</article>
