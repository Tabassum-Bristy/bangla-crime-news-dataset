<article>
  <headline>
শিশু ধর্ষণ চেষ্টায় ইমাম আটক
</headline>
  <url>https://www.jagonews24.com/country/news/431371</url>
  <published_at>
</published_at>
  <category>ধর্ষণ</category>
  <body>শরীয়তপুরের ভেদরগঞ্জ উপজেলায় ৫ বছর বয়সী এক শিশু ধর্ষণের চেষ্টার অভিযোগে মো. নোমান হোসেন নামে এক মসজিদের ইমামকে আটক করেছে পুলিশ। শনিবার রাতে ওই ইমামকে আটক করা হয়। এর আগে বৃহস্পতিবার সকালে উপজেলার সখিপুর থানার ডিএম খালি ইউনিয়নের একটি গ্রামে এ ঘটনা ঘটে।মো.নোমান হোসেন (২২) মাগুরা জেলার হাজারপুর ইউনিয়নের পাঠাকান্দিপুর গ্রামের মৃত পাচু আলী খাঁর ছেলে। তিনি সখিপুর চর হোগলা মোহাম্মদ উল্লাহ্ গ্রামের হাজী কাজীমদ্দিন সরকার জামে মসজিদের ইমাম।শিশুটির বাবা জানান, গত বৃহস্পতিবার সকালে শিশুটি হাজী কাজীমদ্দিন সরকার জামে মসজিদে মক্তবে পড়তে যায়। এ সময় ওই মসজিদের ইমাম মো. নোমান হোসেন তার থাকার কক্ষে নিয়ে যান শিশুটিকে। পরে আম খাওয়ানের প্রলোভন দেখিয়ে শিশুটিকে ধর্ষণের চেষ্টা করে। পরে শিশুটি কান্নাকাটি করলে নোমান শিশুটির হাতে একটি আম দিয়ে বাড়িতে পাঠিয়ে দেয়। বাড়িতে গিয়ে মা-বাবার কাছে সব কিছু খুলে বলে। শিশুটির বাবা সখিপুর থানার পুলিশকে বিষয়টি অবহিত করলে গতকাল শনিবার রাতে পুলিশ নোমানকে আটক করে।সখিপুর থানা পুলিশের ভারপ্রাপ্ত কর্মকর্তা (ওসি) একেএম মঞ্জুরুল হক আকন জাগো নিউজকে বলেন, ঘটনার খবরশুনে অভিযুক্ত ওই ইমামকে আটক করা হয়েছে। মামলার প্রস্তুতি চলছে।মো. ছগির হোসেন/আরএ/জেআইএম</body>
</article>
