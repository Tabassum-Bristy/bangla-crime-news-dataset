<article>
  <headline>
সুবর্ণচরের ঘটনায় জড়িতদের দৃষ্টান্তমূলক শাস্তি দাবি
</headline>
  <url>https://www.jagonews24.com/politics/news/473487</url>
  <published_at>
</published_at>
  <category>ধর্ষণ</category>
  <body>নোয়াখালীর সুবর্ণচরের ঘটনায় জড়িতদের দৃষ্টান্তমূলক শাস্তির দাবি জানিয়েছে সমাজতান্ত্রিক মহিলা ফোরাম।শনিবার (৫ জানুয়ারি) জাতীয় প্রেস ক্লাবের সামনে সমাজতান্ত্রিক মহিলা ফোরামের ৩৫তম প্রতিষ্ঠা বার্ষিকী উপলক্ষে আয়োজিত সমাবেশ থেকে এ দাবি জানান তারা।সমাবেশে বক্তারা বলেন, সেদিন রাতে তার স্বামীকে বেঁধে রেখে ওই নারীকে গণধর্ষণ করে সন্ত্রাসীরা। এই ধর্ষকদের দৃষ্টান্তমূলক শাস্তি না দিলে ভবিষ্যতে এ দেশে নারী সমাজের বসবাস অযোগ্য হয়ে পড়বে। তাই ধর্ষকদের অবিলম্বে ফাঁসি দিয়ে দেশকে কলঙ্কমুক্ত করা হোক।তারা বলেন, নারী নির্যাতনের ঘটনায় বারবার বিচারহীনতার কারণে ধর্ষক বা নির্যাতনকারীরা সাহস পায়। সুবর্ণচরে চার সন্তানের জননীকে গণধর্ষণের ঘটনায় জড়িতদের সর্বোচ্চ শাস্তি দিয়ে দৃষ্টান্ত স্থাপন করা হোক।সমাজতান্ত্রিক মহিলা ফোরামের সভাপতি রওশন আরা রুশোর সভাপতিত্বে সমাবেশে আরও উপস্থিত ছিলেন আয়োজক সংগঠন সাধারণ সম্পাদক শম্পা বসু, উপদেষ্টামণ্ডলীর সদস্য নূরজাহান ঝর্ণা, নারীনেত্রী প্রীতিলতা, জেসমিন আক্তার প্রমুখ।এএস/এএইচ/জেআইএম</body>
</article>
