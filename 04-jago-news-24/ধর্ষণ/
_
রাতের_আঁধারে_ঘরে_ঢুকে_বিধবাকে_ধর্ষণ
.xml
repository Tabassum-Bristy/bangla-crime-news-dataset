<article>
  <headline>
রাতের আঁধারে ঘরে ঢুকে বিধবাকে ধর্ষণ
</headline>
  <url>https://www.jagonews24.com/country/news/487614</url>
  <published_at>
</published_at>
  <category>ধর্ষণ</category>
  <body>নারায়ণগঞ্জ সদর উপজেলার ফতুল্লায় এক বিধবাকে (৩২) ধর্ষণের অভিযোগে ইনসান (৩৫) নামে চিহ্নিত এক মাদক ব্যবসায়ীকে গ্রেফতার করেছে পুলিশ। তবে ধর্ষণে সহযোগী শাহীনকে গ্রেফতার করতে পারেনি পুলিশ। শুক্রবার রাতে ফতুল্লার সস্তাপুর এলাকা থেকে তাকে গ্রেফতার করা হয়।গ্রেফতারকৃত ইনসান ফতুল্লার কোতালেরবাগ এলাকার মোহর আলী ওরফে চোরা মোহরের ছেলে। ইনসানের বিরুদ্ধে একাধিক মাদক মামলা রয়েছে বলে পুলিশ জানিয়েছে। আর শাহীন সস্তাপুর এলাকার আনোয়ার কন্ট্রাক্টরের ছেলে।ফতুল্লা মডেল থানার এসআই মিজানুর রহমান ঘটনার সত্যতা নিশ্চিত করে জানান, ফতুল্লার সস্তাপুর এলাকায় হিন্দু এক বিধবা তার একমাত্র সন্তান নিয়ে বসবাস করেন। তিনি শহরের একটি রেস্তোরাঁয় রান্নার কাজ করেন। রেস্তোরাঁয় আসা যাওয়ার সময় ওই নারীকে উত্ত্যাক্ত করে আসছিল ইনসান। ৯ মার্চ রাতে ওই নারী বাসায় ঘুমিয়ে থাকার সময় ইনসান ও শাহিন তার ঘরে প্রবেশ করে। পরে শাহিন বিধবাকে চেপে ধরে আর ইনসান ধর্ষণ করে।এ ঘটনায় ধর্ষিতা নারী নিজেই বাদী হয়ে ফতুল্লা মডেল থানায় মামলা করেছেন।শাহাদাত হোসেন/এফএ/এমএস</body>
</article>
