<article>
  <headline>
ধর্ষণের পর চতুর্থ তলা থেকে তরুণীকে নিক্ষেপ
</headline>
  <url>https://www.jagonews24.com/international/news/323755</url>
  <published_at>
</published_at>
  <category>ধর্ষণ</category>
  <body>২০ বছরের এক তরুণীকে ধর্ষণের পর চতুর্থ তলা ছুঁড়ে মারার অভিযোগ উঠেছে। পুলিশ বলছে, অর্ধনগ্ন অবস্থায় ভবনের নিচে থেকে ওই তরুণীকে উদ্ধারের পর হাসপাতালে ভর্তি করা হয়েছে। ভারতের রাজধানী নয়াদিল্লিতে এ ঘটনা ঘটেছে।এ ঘটনায় জড়িত সন্দেহে এক ব্যক্তিকে গ্রেফতার করেছে পুলিশ। নয়াদিল্লির রোহিনী এলাকার বেগমপুর এলাকার গত ১০ ও ১১ আগস্ট রাতে এ ঘটনা ঘটে।বর্তমানে ওই তরুণীর অবস্থা আশঙ্কাজনক। পুলিশের কাছে জবানবন্দি দিয়েছেন তিনি। ওই তরুণী তার এক বন্ধু, প্রেমিক ও অপর এক অভিযুক্তের সঙ্গে বাইরে গিয়েছিলেন। ফেরার পথে অভিযুক্তরা তাকে বাড়িতে পৌঁছে দেয়ার প্রস্তাব দেয়। পরে রামা বিহার থেকে একটি অটোরিকশার ব্যবস্থা করে তার বন্ধু ও প্রেমিক তাকে বাসায় নিয়ে যায়।এর কিছুক্ষণ পরে ওই রাস্তায় কিছু লোককে দৌঁড়াতে দেখা যায়। পুলিশ বলছে, ভবনের চতুর্থ তলা থেকে এক নারীকে ছুঁড়ে মারা হয়। এসময় একজন দৌঁড়ে পালাতে দেখেন স্থানীয়রা।পরে ঘটনাস্থলে পৌঁছে পুলিশ ওই তরুণীকে হাসপাতালে ভর্তি করে। ধারণা করা হচ্ছে, অভিযুক্ত ব্যক্তি তরুণীকে জোর করে ধর্ষণের চেষ্টা চালায়। পরে বাধা দেয়ায় তরুণীকে চতুর্থ তলা থেকে নিচে ফেলে দেয়া হয়।তরুণীর পরিবার অভিযোগ করে বলছে, ঘটনার সঙ্গে আরো এক ব্যক্তি জড়িত আছেন; যিনি ঘটনাস্থলে উপস্থিত ছিলেন। পুলিশ শুধুমাত্র একজনকে গ্রেফতার করেছে।সূত্র : এনডিটিভি।এসআইএস/আইআই</body>
</article>
