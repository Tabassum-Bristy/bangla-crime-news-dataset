<article>
  <headline>
হাত-পা বেঁধে মাদরাসা ছাত্রীকে ধর্ষণ
</headline>
  <url>https://www.jagonews24.com/country/news/428001</url>
  <published_at>
</published_at>
  <category>ধর্ষণ</category>
  <body>রাজশাহী নগরীতে সপ্তম শ্রেণির এক মাদরাসা ছাত্রীকে (১২) হাত-পা বেঁধে ধর্ষণের অভিযোগ উঠেছে। বৃহস্পতিবার সকাল সাড়ে ১০টার দিকে নগর পুলিশের কাটাখালী থানা এলাকার উপকণ্ঠ কিসমত কুখন্ডীতে এ ঘটনা ঘটে।কাটাখালী থানার ভারপ্রাপ্ত কর্মকর্তা (ওসি) মেহেদী হাসান ওই ছাত্রীর পরিবারের বরাত দিয়ে জানান, সকালে মাদরাসা থেকে এক বান্ধবীর সঙ্গে বাড়ি ফিরছিল ওই ছাত্রী। পথে অজ্ঞাত পরিচয়ের এক যুবক তাকে জোর করে তুলে নিয়ে এলাকার একটি পরিত্যক্ত খামারে নিয়ে যায়। সেখানে আরেক যুবক তাকে হাত-পা বেঁধে তাকে ধর্ষণ করে। ওই ছাত্রীর বান্ধবী বাড়িতে ঘটনা জানালে স্থানীয়রা ওই খামারে পৌঁছান। টের পেয়ে তার আগেই দুই যুবক পালিয়ে যায়।ওসি আরও বলেন, এ ঘটনায় থানায় মামলার প্রস্তুতি চলছে। ধর্ষক ও তার সহযোগীকে আটকের চেষ্টা করছে পুলিশ। ঘটনার শিকার ওই ছাত্রীকে রাজশাহী মেডিকেল কলেজ (রামেক) হাসপাতালের ওসিসিতে পাঠানো হয়েছে।ফেরদৌস সিদ্দিকী/আরএআর/জেআইএম</body>
</article>
