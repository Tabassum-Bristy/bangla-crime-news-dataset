<article>
  <headline>
ধর্ষক ধর্মগুরুর কন্যা হানিপ্রীতকে খুঁজছে পুলিশ
</headline>
  <url>https://www.jagonews24.com/international/news/334486</url>
  <published_at>
</published_at>
  <category>ধর্ষণ</category>
  <body>ভারতের বিতর্কিত ধর্ষক ধর্মগুরু গুরমিত রাম রহিম সিংয়ের পালিত কন্যা হানিপ্রীত ইনসানকে খুঁজছে হরিয়ানা পুলিশ। তথাকথিত আধ্যাত্মিক ধর্মগুরু গুরমিতকে পুলিশের হাত থেকে ছিনিয়ে নেয়ার পরিকল্পনায় হানিপ্রিত জড়িত ছিলেন বলে দাবি করেছে রাজ্য পুলিশ।ধর্ষক রাম রহিমকে গ্রেফতার করার পর থেকেই হানিপ্রীতকে নিয়ে জল্পনা ছিল তুঙ্গে। পালিতা কন্যা হানিপ্রীত ছিলেন রাম রহিমের অত্যন্ত কাছের। ডেরা সাচ্চা সওদার ভুক্তদের কাছেও ব্যাপক জনপ্রিয় ছিলেন হানিপ্রীত।ধর্মগুরু রাম রহিমের সঙ্গে পালিত এই কন্যার অনৈতিক সম্পর্কের অভিযোগ আছে। দুই নারী ভক্তকে ধর্ষণের দায়ে হরিয়ানার বিতর্কিত এই ধর্মগুরুকে আদালত ২০ বছরের দণ্ড দেয়ার পর থেকে হানিপ্রীত আড়ালে চলে যান।গত ২৫ অাগস্ট ধর্ষণে অভিযুক্ত রাম রহিমকে সেন্ট্রাল ব্যুরো অব ইনভেস্টিগেশনের বিশেষ আদালতের বিচারক জগদ্বীপ সিং সাজা ঘোষণা করেন। আইন-শৃঙ্খলাবাহিনী বলছে, ওইদিন পুলিশ হেফাজত থেকে রাম রহিমকে ছিনিয়ে নেয়ার ষড়যন্ত্র করেছিলেন হানিপ্রীত। কিন্তু শেষ পর্যন্ত সেই পরিকল্পনা ভেস্তে যায়।হানিপ্রীত ছাড়াও ডেরা সাচ্চার মুখপাত্র আদিত্য ইনসানের নামে নোটিশ জারি করা হয়েছে। রাম রহিম গ্রেফতার হওয়ার পর সহিংসতা ও উত্তেজনার ছড়ানোর চেষ্টার অভিযোগ আনা হয়েছে তার বিরুদ্ধে।পাঁচকুলা আদালত চত্বর থেকে রোহতক জেলে রাম রহিমকে নেয়ার জন্য যে বিশেষ হেলিকপ্টার ব্যবহার করা হয়; সেই কপ্টারে হানিপ্রীতকে তার বাবার পাশে বসে থাকতে দেখা গিয়েছিল।এসআইএস/পিআর</body>
</article>
