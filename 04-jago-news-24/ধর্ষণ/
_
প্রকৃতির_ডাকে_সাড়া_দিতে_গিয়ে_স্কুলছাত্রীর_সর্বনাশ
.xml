<article>
  <headline>
প্রকৃতির ডাকে সাড়া দিতে গিয়ে স্কুলছাত্রীর সর্বনাশ
</headline>
  <url>https://www.jagonews24.com/country/news/406648</url>
  <published_at>
</published_at>
  <category>ধর্ষণ</category>
  <body>জামালপুরের বকশীগঞ্জে পঞ্চম শ্রেণির এক স্কুলছাত্রীকে ধর্ষণের অভিযোগ উঠেছে। এ ঘটনায় অভিযুক্ত ধর্ষককে আটক করেছে পুলিশ। ঘটনাটি ঘটেছে রোববার ভোরে পৌর এলাকার মেষেরচর পূর্বপাড়া গ্রামে।পারিবারিক সূত্রে জানা গেছে, মেষেরচর পূর্বপাড়া গ্রামের জনৈক কাঠমিস্ত্রির শিশু কন্যা রোববার ভোর ৫টার দিকে প্রকৃতির ডাকে সাড়া দিতে ঘর বের হয়।এ সময় একই গ্রামের এনা মিয়ার বখাটে ছেলে আকাশ (২০) তার মুখ চেপে ধরে বাড়ির পেছনে একটি জমিতে নিয়ে ওই ছাত্রীর হাত বেঁধে ধর্ষণ করে।এ সময় ওই ছাত্রীর চিৎকারে বাড়ির লোকজন ও স্থানীয়রা এগিয়ে এসে তাকে উদ্ধার করে। পরে অসুস্থ অবস্থায় ওই ছাত্রীকে বকশীগঞ্জ থানা স্বাস্থ্য কমপ্লেক্সে নিয়ে যাওয়া হলে কর্তব্যরত চিকিৎসক তাকে জামালপুর জেনারেল হাসপাতালে পাঠায়। এ ঘটনায় দুপুরে বকশীগঞ্জ থানা পুলিশ ধর্ষক আকাশ মিয়াকে আটক করে।বিষয়টি নিশ্চিত করে বকশীগঞ্জ থানা পুলিশের ভারপ্রাপ্ত কর্মকর্তা (ওসি) মো. আসলাম হোসেন জানান, এখন পর্যন্ত কেউ লিখিত অভিযোগ দেননি। ঘটনাটি শুনে অভিযুক্তকে আটক করা হয়েছে। তবে লিখিত অভিযোগ পেলে তদন্তে সাপেক্ষে আইনগত ব্যবস্থা নেয়া হবে।শুভ্র মেহেদী/এএম/আরআইপি</body>
</article>
