<article>
  <headline>
আদিবাসী গৃহবধূকে ধর্ষণ
</headline>
  <url>https://www.jagonews24.com/country/news/501512</url>
  <published_at>
</published_at>
  <category>ধর্ষণ</category>
  <body>রাজশাহীর দুর্গাপুর উপজেলায় ধর্ষণের শিকার হয়েছেন (২১) এক উপজাতি গৃহবধূ। গত শুক্রবারের এ ঘটনায় অভিযুক্ত জাহাঙ্গীর আলমকে (৩২) গ্রেফতার করেছে পুলিশ।রোববার রাতে থানায় মামলা দায়েরের পর গ্রেফতার হয় অভিযুক্ত জাহাঙ্গীর। গ্রেফতার জাহাঙ্গীর আলম উপজেলার ব্রহ্মপুর গ্রামের আবদুর রহমানের ছেলে। সোমবার দুপুরে আদালতের মাধ্যকে তাকে জেলহাজতে পাঠানো হয়।ধর্ষণের শিকার গৃহবধূ চাঁপাইনবাবগঞ্জ জেলার নাচোল উপজেলার বাসিন্দা। কাজের সন্ধানে দুর্গাপুর উপজেলার ব্রহ্মপুর গ্রামের একটি কলোনীতে আশ্রয় নেন তিনি। সেখান থেকেই দৈনিক মজুরি ভিত্তিতে কৃষি কাজ করছিলেন তিনি।মামলার বিবরণে গৃহবধূ উল্লেখ করেছেন, শুক্রবার মাঠের কাজ শেষে তিনি কলোনীতে ফিরে আসেন। পরে কলোনীর পাশে জাহাঙ্গীরের বাড়িতে টিউবওয়েলের পানি নিতে যান। একা পেয়ে ওই সময় জাহাঙ্গীর তাকে ধর্ষণ করে।দুর্গাপুর থানা পুলিশের ভারপ্রাপ্ত কর্মকর্তা (ওসি) আব্দুল মোতালেব বলেন, ধর্ষণের ঘটনায় থানায় মামলা করেছেন ওই গৃহবধূ। অভিযুক্ত ব্যক্তিকে গ্রেফতার করে জেলহাজতে পাঠানো হয়েছে। এছাড়া ধর্ষণের শিকার ওই নারীকে রাজশাহী মেডিকেল কলেজ হাসপাতালের ওসিসিতে পাঠানো হয়েছে।ফেরদৌস সিদ্দিকী/এএম/পিআর</body>
</article>
