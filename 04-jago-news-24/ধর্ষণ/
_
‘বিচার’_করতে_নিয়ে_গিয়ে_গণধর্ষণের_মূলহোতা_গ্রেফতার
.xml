<article>
  <headline>
‘বিচার’ করতে নিয়ে গিয়ে গণধর্ষণের মূলহোতা গ্রেফতার
</headline>
  <url>https://www.jagonews24.com/country/news/478363</url>
  <published_at>
</published_at>
  <category>ধর্ষণ</category>
  <body>গাইবান্ধায় কিশোরীকে গণধর্ষণের আলোচিত এক মামলার প্রধান আসামি মাহিন সরকারকে গ্রেফতার করেছে র‌্যাব।বুধবার সন্ধ্যায় জেলার সাদুল্যাপুর উপজেলার ভাতগ্রাম ইউনিয়নের খোদা বক্স গ্রাম থেকে মাহিন সরকারকে (২৫) গ্রেফতার করে র‌্যাব-১৩। মাহিন ওই গ্রামের শহিদুল ইসলাম সরকারের ছেলে।জানা যায়, ২০১৮ সালেরর ২৬ মে সন্ধ্যায় খোদা বক্স গ্রামের ওই কিশোরী তার বোনের বাড়িতে এক ছেলের সঙ্গে কথা বলায় মাহিন সরকার ও তার সহযোগী পাঁচজন তাদের দু’জনকে অসামাজিক কাজের অজুহাতে বিচার করবে বলে বাড়িতে নিয়ে আসে। সেখানে ছেলেটিকে আটকে রেখে ওই কিশোরীকে পার্শ্ববর্তী নজরুল ইসলামের আখক্ষেতে নিয়ে যায় এবং মাহিন সরকার ও সহযোগী মোস্তা মিয়া ধর্ষণ করে অন্য বাড়িতে আটকে রেখে মুক্তিপণ দাবি করে।ঘটনা জানাজানি হলে কিশোরীর বোন সাদুল্যাপুর থানায় মাহিনকে প্রধান করে পাঁচ জনের বিরুদ্ধে গণধর্ষণের মামলা করেন। আসামিরা ঘটনার পর থেকে পলাতক ছিল।জাহিদ খন্দকার/এফএ/জেআইএম</body>
</article>
