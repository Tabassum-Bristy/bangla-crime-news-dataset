<article>
  <headline>
রোহিঙ্গাদের সহায়তায় সুইজারল্যান্ডের ১ মিলিয়ন ডলার সহায়তা
</headline>
  <url>https://www.jagonews24.com/international/news/342097</url>
  <published_at>
</published_at>
  <category>ধর্ষণ</category>
  <body>রোহিঙ্গা শরণার্থী ও বাংলাদেশের বন্যাক্রান্ত মানুষের সহায়তায় এগিয়ে এসেছে সুইজারল্যান্ড। বন্যায় ক্ষতিগ্রস্ত ও রোহিঙ্গা শরণার্থীদের জন্য সাড়ে ১২ লাখ মার্কিন ডলার জরুরি সহায়তার ঘোষণা দিয়েছে দেশটি।রোববার ঢাকায় নিযুক্ত সুইজারল্যান্ডের দূতাবাসের এক বিবৃতিতে এ তথ্য জানানো হয়েছে। এতে বলা হয়, সুইজারল্যান্ডের মানবিক এ ত্রাণ সহায়তা সুইস ডেভেপমেন্ট কর্পোরেশনের (এসডিসি) মাধ্যমে বিতরণ করা হবে।সুইজারল্যান্ডের এ সহায়তার মধ্যে ১০ লাখ ডলার ব্যয় হবে বাংলাদেশে পালিয়ে আসা রোহিঙ্গাদের জন্য। রোহিঙ্গাদের জীবন-রক্ষাকারী বিভিন্ন ধরনের সামগ্রী ও জরুরি চাহিদা মোকাবেলায় এ অর্থ ব্যয় সহায়তা পৌঁছে দেবে এসডিসি।বিবৃতিতে বলা হয়েছে, সহায়তার ক্ষেত্রে প্রাধান্য পাবে রোহিঙ্গাদের খাদ্য সুরক্ষা, আশ্রয়, পানি এবং স্যানিটেশন। এছাড়া বাকি প্রায় ২ লাখ ৮ হাজার ডলারের সহায়তা দেয়া হবে বাংলাদেশে বন্যায় ক্ষতিগ্রস্তদের জন্য।রোহিঙ্গা সঙ্কট মোকাবেলায় আন্তর্জাতিক দাতব্য সংস্থা রেড ক্রস ও রেড ক্রিসেন্ট সোসাইটির জরুরি তহবিলের আহ্বানের পর সুইজারল্যান্ড এ সহায়তা ঘোষণা দিয়েছে।উল্লেখ্য, মিয়ানমারের রাখাইনে দেশটির সেনাবাহিনীর কঠোর অভিযানের মুখে ৪ লাখ ১০ হাজার রোহিঙ্গা বাংলাদেশে ঢুকে পড়েছে। কক্সবাজারের অস্থায়ী আশ্রয়শিবিরে, রাস্তায় খোলা আকাশের নিচে, কাদা মাটিতে দিন পার করছেন তারা। শরণার্থী শিবিরের আশপাশে ত্রাণবাহী ট্রাক দেখলেই ছুটছে সেদিকে।এসআইএস/জেআইএম</body>
</article>
