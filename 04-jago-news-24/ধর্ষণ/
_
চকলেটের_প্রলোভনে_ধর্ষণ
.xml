<article>
  <headline>
চকলেটের প্রলোভনে ধর্ষণ
</headline>
  <url>https://www.jagonews24.com/country/news/496249</url>
  <published_at>
</published_at>
  <category>ধর্ষণ</category>
  <body>নরসিংদীর শিবপুরের চাঞ্চল্যকর শিশু ধর্ষণ মামলার আসামি রায়হান মিয়াকে (২২) গ্রেফতার করেছে র‌্যাব।শুক্রবার (২৬ এপ্রিল) ভোরে রাজধানীর উত্তরা থানার বায়তুন নূর জামে মসজিদ এলাকা থেকে তাকে গ্রেফতার করা হয়। গ্রেফতারকৃত রায়হান মিয়া একই উপজেলার বাহারদিয়া গ্রামের আব্দুল বাছেদ মিয়ার ছেলে।শুক্রবার বিকেলে নরসিংদী প্রেস ক্লাবে আয়োজিত সাংবাদিক সম্মেলনে র‌্যাব ১১- এর কোম্পানি কমান্ডার মেজর তালুকদার নাজমুছ সাকিব এ তথ্য জানান।তিনি বলেন, গত ২০ এপ্রিল সন্ধ্যায় রায়হান মিয়া চার বছরের শিশুকে চকলেট খাওয়ানোর লোভ দেখিয়ে ধর্ষণ করে। এ সময় শিশুটি চিৎকারে তার দাদিসহ আশপাশের লোকজন চলে আসায় ধর্ষক রায়হান মিয়া পালিয়ে যায়। পরবর্তীতে শিশুটি পরিবারের লোকজনকে ঘটনাটি জানায়। খবর পেয়ে রাতেই শিবপুর থানা পুলিশ ঘটনাস্থল পরিদর্শন করে। এ ঘটনায় নির্যাতিত শিশুটির দাদা বাদী হয়ে শিবপুর মডেল থানায় নারী ও শিশু নির্যাতন দমন আইনে মামলা করেন।ধর্ষণের ঘটনাটি গুরুত্ব সহকারে নিয়ে র‌্যাব-১১ এর একটি বিশেষ দল নজরদারীসহ পলাতক রায়হান মিয়াকে গ্রেফতারে অভিযান শুরু করে।মেজর তালুকদার নাজমুছ সাকিব আরও জানান, প্রাথমিক জিজ্ঞাসাবাদে রায়হান ধর্ষণের ঘটনার কথা স্বীকার করেছে।সঞ্জিত সাহা/এএইচ/এমকেএইচ</body>
</article>
