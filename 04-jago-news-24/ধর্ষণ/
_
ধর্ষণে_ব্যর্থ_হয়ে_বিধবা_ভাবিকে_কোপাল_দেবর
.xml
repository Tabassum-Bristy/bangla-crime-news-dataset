<article>
  <headline>
ধর্ষণে ব্যর্থ হয়ে বিধবা ভাবিকে কোপাল দেবর
</headline>
  <url>https://www.jagonews24.com/country/news/336871</url>
  <published_at>
</published_at>
  <category>ধর্ষণ</category>
  <body>বগুড়ার ধুনট উপজেলায় ধর্ষণের চেষ্টায় ব্যর্থ হয়ে এক বিধবা নারীকে (৩৫) কুপিয়ে জখম করেছে তার দেবর আজগর আলী (২৮)। এ ঘটনায় বৃহস্পতিবার দুপুরে বখাটে আজগর আলীর বিরুদ্ধে ধুনট থানায় একটি লিখিত অভিযোগ দায়ের হয়েছে।থানা পুলিশ ও স্থানীয় সূত্রে জানা যায়, উপজেলার মথুরাপুর গ্রামের ওই মেয়ের সঙ্গে প্রায় ২০ বছর আগে পার্শ্ববর্তী বিশাড়দিয়ার গ্রামের কুড়ান মল্লিকের ছেলে আল আমিনের বিয়ে হয়। তাদের এক ছেলে ও দুই মেয়ে সন্তান রয়েছে। এ অবস্থায় প্রায় তিন বছর আগে আল-আমিনের মৃত্যু হয়। এরপর তিন সন্তান নিয়ে স্বামীর বাড়িতেই বসবাস করছেন তিনি।এদিকে বড় ভাইয়ের মৃত্যুর পর ভাবির প্রতি কুদৃষ্টি পড়ে দেবর আজগর আলীর। সুযোগ পেলেই ভাবিকে কুপ্রস্তাব দিত সে। এ বিষয় নিয়ে পারিবারিকভাবে কয়েক দফা বৈঠক হওয়ায় ক্ষুব্ধ হন আজগর আলী। একপর্যায়ে বুধবার রাতে কৌশলে ঘরে প্রবেশ করে ভাবিকে ধর্ষণের চেষ্টা করে আজগর আলী। ধর্ষণে ব্যর্থ হয়ে ক্ষুব্ধ আজগর আলী তাকে কুপিয়ে জখম করে। পরে স্বজনরা তাকে উদ্ধার করে রাতেই ধুনট উপজেলা স্বাস্থ্য কমপ্লেক্সে ভর্তি করেন।এ ঘটনায় আজগর আলীর বিরুদ্ধে থানায় একটি লিখিত অভিযোগ করা হয়েছে। ঘটনার পর থেকে আজগর আলী পলাতক।ধুনট থানার উপ-পরিদর্শক (এসআই) আব্দুর রাজ্জাক বলেন, এ ধরনের একটি লিখিত অভিযোগ পেয়েছি। ঘটনাটি তদন্ত করে প্রয়োজনীয় ব্যবস্থা নেয়া হবে।লিমন বাসার/এফএ/জেআইএম</body>
</article>
