<article>
  <headline>
চাচাতো বোনের সঙ্গে প্রেম, ভালোবাসা দিবসে ধর্ষণ
</headline>
  <url>https://www.jagonews24.com/country/news/422052</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের আড়াইহাজারে চলতি বছরের বিশ্ব ভালোবাসা দিবসে বিয়ের প্রলোভন দিয়ে চাচাতো বোনকে (১৮) ধর্ষণ করার অভিযোগ উঠেছে চাচাতো ভাইয়ের বিরুদ্ধে। এ ঘটনায় মামলা হলে দুই সহোদরকে গ্রেফতার করে পুলিশ।গ্রেফতারকৃতরা হলো- উপজেলার ব্রাহ্মন্দী ইউনিয়নের বড় মনোহরদী গ্রামের আবুল হোসেনের ছেলে নাঈম ও শাহীন। মামলার আসামিরা হলো- ওই এলাকার বাদীর ভাই আবুল হোসেন, তার দুই ছেলে নাঈম ও শাহীন।মঙ্গলবার আড়াইহাজার থানায় ওই নির্যাতিতার বাবা বাদী হয়ে ধর্ষণ মামলা করেন। পুলিশ জানায়, অভিযুক্ত নাঈমের সঙ্গে তার চাচাতো বোনের প্রায় এক বছর ধরে প্রেমের সম্পর্ক ছিল।প্রেমের সম্পর্কের সূত্র ধরে গত ১৪ ফেব্রুয়ারি রাত ৯টার দিকে নাঈম তার চাচাতো বোনকে নিজের ঘরে ডেকে বিয়ের প্রলোভনে আটকে রেখে ধর্ষণ করে। পরের দিন বাড়িতে এ ঘটনা প্রকাশ করলে নাঈমের পরিবার আনুষ্ঠানিকভাবে বিয়ের ব্যবস্থার কথা বলে টালবাহানা করতে থাকে।এরই মধ্যে ওই নির্যাতিতা দুই মাসের অন্তঃসত্ত্বা হয়ে পড়ে। পরে স্থানীয়ভাবে অন্তঃসত্ত্বা চাচাতো বোনকে বিয়ের জন্য ফের চাপ দিলে নাঈম বিয়ে করতে অস্বীকৃতি জানায়।এ ঘটনায় ওই নির্যাতিতার বাবা বাদী হয়ে অভিযুক্ত নাঈম, তার ভাই শাহীন ও বাবা আবুল হোসেনকে আসামিকে করে থানায় মামলা করেন।বিষয়টি নিশ্চিত করে আড়াইহাজার থানা পুলিশের এসআই মোস্তাফিজুর রহমান বলেন, ধর্ষণের ঘটনায় মামলা হয়েছে। এ ঘটনায় দুইজনকে গ্রেফতার করা হয়েছে। অন্যদের গ্রেফতারে অভিযান চলছে।এএম/এমএস</body>
</article>
