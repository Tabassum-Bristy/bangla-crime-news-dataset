<article>
  <headline>
চকলেটের লোভ দেখিয়ে শিশুকে ধর্ষণ
</headline>
  <url>https://www.jagonews24.com/country/news/486222</url>
  <published_at>
</published_at>
  <category>ধর্ষণ</category>
  <body>লক্ষ্মীপুর সদর উপজেলায় চকলেটের লোভ দেখিয়ে ছয় বছরের এক শিশুকে ধর্ষণের অভিযোগ উঠেছে। এ ঘটনায় গতকাল শুক্রবার রাতে থানায় মামলা হয়েছে। ওই শিশুকে সদর হাসপাতালে চিকিৎসা দেয়া হচ্ছে। সদর উপজেলার দালাল বাজারের একটি ওয়ার্কশপের পেছনে ঘটনাটি ঘটেছে।শিশুটির মা জানান, সদর উপজেলার দালাল বাজারে তিনি বাসা ভাড়া থাকেন। ওই বাসার পাশে স্থানীয় আমিরের ওয়ার্কশপ। সেখানে কাজ করে পার্শ্ববর্তী চররুহিতা এলাকার দুলাল হোসেনের ছেলে ইমরান। শুক্রবার দুপুরে ইমরান অন্য শিশুদের নিয়ে চকলেটের লোভ দেখিয়ে তার মেয়েকে বাসা থেকে ডেকে নিয়ে যায়। পরে তাকে ওয়ার্কশপের পেছনে নিয়ে ধর্ষণ করে। একপর্যায়ে শিশুটি বাসায় এসে কান্না শুরু করে।লক্ষ্মীপুর সদর হাসপাতালের চিকিৎসক কমলা শীষ রায় বলেন, রক্তাক্ত অবস্থায় শিশুটিকে হাসপাতালে নিয়ে আসা হয়। প্রাথমিকভাবে তাকে ধর্ষণের আলামত পাওয়া গেছে। শিশুটির চিকিৎসা চলছে।এ ব্যাপারে লক্ষ্মীপুর সদর মডেল থানা পুলিশের ভারপ্রাপ্ত কর্মকর্তা (ওসি) মোহাম্মদ লোকমান হোসেন বলেন, এ ঘটনায় থানায় মামলা হয়েছে। অভিযুক্ত যুবককে গ্রেফতারে অভিযান চলছে।কাজল কায়েস/আরএআর/এমকেএইচ</body>
</article>
