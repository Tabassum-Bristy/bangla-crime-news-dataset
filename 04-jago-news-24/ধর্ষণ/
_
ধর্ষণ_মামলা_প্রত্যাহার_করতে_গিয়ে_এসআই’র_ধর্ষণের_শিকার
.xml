<article>
  <headline>
ধর্ষণ মামলা প্রত্যাহার করতে গিয়ে এসআই’র ধর্ষণের শিকার
</headline>
  <url>https://www.jagonews24.com/international/news/465049</url>
  <published_at>
</published_at>
  <category>ধর্ষণ</category>
  <body>ভারতের মহারাষ্ট্র প্রদেশের থানে জেলায় পুলিশের এক কর্মকর্তার বিরুদ্ধে ধর্ষণের মামলা দায়ের হয়েছে। পুলিশের এই কর্মকর্তার বিরুদ্ধে অভিযোগ উঠেছে, ধর্ষণের শিকার ওই নারী তার বন্ধুর বিরুদ্ধে ধর্ষণের অভিযোগ এনে মামলা দায়ের করেছিলেন। সেই মামলা প্রত্যাহার করে নেয়ার জন্য থানায় গিয়ে আবারও পুলিশের হাতে ধর্ষণের শিকার হন তিনি।শনিবার মহরাষ্ট্রের থানে জেলার ভিওয়ান্দি তালুকার কনগাঁও পুলিশ এ তথ্য জানিয়েছে। ধর্ষণের অভিযোগে পুলিশের উপ-পরিদর্শক রোহন গঞ্জারির বিরুদ্ধে মামলা দায়ের হয়েছে, তবে এখন পর্যন্ত তাকে গ্রেফতার করা হয়নি।এনডিটিভি বলছে, ধর্ষণের শিকার ওই তরুণী মুম্বাইয়ের মানকুর্দ পুলিশ স্টেশনে তার এক বন্ধুর বিরুদ্ধে ধর্ষণের অভিযোগ দায়ের করেছিলেন। পরবর্তীতে এই অভিযোগের তদন্তের জন্য মামলাটি ভিওয়ান্দির শান্তি নগর পুলিশ স্টেশনে স্থানান্তর করা হয়।আরও পড়ুন : খালে তলিয়ে গেল বাস, নিহত ২৫অভিযোগকারী ওই নারী বন্ধুর বিরুদ্ধে আনা ধর্ষণের অভিযোগ প্রত্যাহার করে নেয়ার জন্য পুলিশ স্টেশনে গিয়েছিলেন। বন্ধুর সঙ্গে তার ভালো সম্পর্ক রয়েছে বলেও জানিয়েছেন। পরে শান্তি নগর পুলিশ স্টেশনের উপ-পরিদর্শক (এসআই) গঞ্জারি ওই তরুণীকে বলেন, তার বন্ধুকে মামলা থেকে রেহাই দেবেন তিনি। এজন্য গত ১৬ আগস্ট রাজনলিতে তরুণীকে দেখা করার জন্য ডাকেন এসআই গঞ্জারি।  পরে ওই তরুণীকে সেখান থেকে জেলার কল্যাণ এলাকার একটি গেস্ট হাউসে নিয়ে যান পুলিশের এই কর্মকর্তা। ওই তরুণী বলেন, গেস্ট হাউসে তাকে ধর্ষণ করেন এসআই গঞ্জারি। গত ২১ নভেম্বর কনগাঁও পুলিশ স্টেশনে এসআই গঞ্জনের বিরুদ্ধে ধর্ষণের অভিযোগ করেন তরুণী। পুলিশের এই কর্মকর্তার বিরুদ্ধে আনা অভিযোগের তদন্ত চলছে।  সূত্র : এনডিটিভি।এসআইএস/আরআইপি</body>
</article>
