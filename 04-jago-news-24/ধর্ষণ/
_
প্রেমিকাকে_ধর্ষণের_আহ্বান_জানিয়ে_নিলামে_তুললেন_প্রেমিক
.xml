<article>
  <headline>
প্রেমিকাকে ধর্ষণের আহ্বান জানিয়ে নিলামে তুললেন প্রেমিক
</headline>
  <url>https://www.jagonews24.com/international/news/500060</url>
  <published_at>
</published_at>
  <category>ধর্ষণ</category>
  <body>চার বছর ধরে প্রেমিকের সঙ্গে লিভ-ইন করেছিলেন। কিন্তু সেই প্রেমিক যে এমন কাণ্ড করে বসবেন সে কথা ঘুণাক্ষরেও ভাবতে পারেননি তিনি। পরে যখন জেনে গেলেন তখন আতঙ্কিত হওয়া ছাড়া মেই মুহূর্তে কিছুই করার ছিল না ওই প্রেমিকার। অনলাইনে প্রেমিক বেচারা দীর্ঘদিনের প্রেমিকাকে নিলামে তুলেছেন। শুধু তাই নয়, অনলাইনে তোলা নিলামের শিরোনামে ওই প্রেমিক বলেছেন, তুমি আমার প্রেমিকাকে ধর্ষণ করতে পারো।ইংল্যান্ডের প্রেস্টন শহরের ২০ বছর বয়সী ওই তরুণীর পরিচয় প্রকাশ করা হয়নি। সামাজিক যোগাযোগমাধ্যম ট্যুইটারে নিজের এমন অভিজ্ঞতার কথা জানিয়েছেন তিনি। তার এক বন্ধুও শেয়ার করেছেন সেই ঘটনার কথা।অভিযোগকারী তরুণীর বন্ধুর করা টুইট নিমেষেই ভাইরাল হয়ে যায়। কিছুক্ষণের মধ্যেই সেই টুইট ৫০ হাজার লাইক ও রিট্যুইট হয়েছে।আরও পড়ুন &gt; ছুরি নিয়ে ভয় দেখাচ্ছে কাঁকড়া!টুইটে বলা হয়, প্রেমিকের ফোনে তাদের এনগেজমেন্ট রিংয়ের কোনো তথ্য রয়েছে কিনা তা খুঁজতে গিয়ে চমকে যান প্রেমিকা। তিনি কয়েকটি ই-মেইলে দেখতে পান, তার প্রেমিক সামাজিক যোগাযোগমাধ্যমে একটি বিজ্ঞাপন পোস্ট করেছেন।যেখানে বলা হয়েছে, তার প্রেমিকাকে যারা ধর্ষণ করতে ইচ্ছুক; তারা যেন যোগাযোগ করেন। ‘আপনি আমার প্রেমিকাকে ধর্ষণ করতে পারেন।’তরুণীর বন্ধু আরো বলেছেন, ওই প্রেমিক তার গার্লফ্রেন্ডের সঙ্গে শারীরিক সম্পর্কে লিপ্ত হওয়ার সময় নানা ছবি ও ভিডিও ধারণ করে রাখতো। সেগুলো অজ্ঞাতপরিচয় ব্যক্তিদের কাছে পাঠিয়ে দিতো। আর এই ভিডিও ছবি দেখিয়ে নিজের প্রেমিকাকে ধর্ষণের চুক্তি করতেন তিনি।পরে মোবাইল মেসেজে নিজের সঙ্গে প্রেমিকের কথোপকথনের ছবি সামাজিক যোগাযোগমাধ্যমে শেয়ার করেন ওই তরুণী। পুলিশের দ্বারস্থও হন তিনি। পরে প্রেমিক তার কাছে ক্ষমা চায়। তবে ওই তরুণী তাকে ক্ষমা করতে অপারগতা প্রকাশ করেছেন। এ ঘটনায় তদন্ত করছে পুলিশ।এসআইএস/জেআইএম</body>
</article>
