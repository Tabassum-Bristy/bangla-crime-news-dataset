<article>
  <headline>
ভাগনির বাসায় খালাকে গণধর্ষণ
</headline>
  <url>https://www.jagonews24.com/country/news/494324</url>
  <published_at>
</published_at>
  <category>ধর্ষণ</category>
  <body>সিলেট মহানগর পুলিশের বিমানবন্দর থানাধীন বনকলাপাড়ার নূরানী আবাসিক এলাকার একটি কলোনিতে এক তরুণীকে (২৬) গণধর্ষণের ঘটনা ঘটেছে। ধর্ষণের শিকার তরুণী তার ভাগনির বাসায় বেড়াতে এসেছিলেন। এ ঘটনায় জড়িত তিন ধর্ষককে গ্রেফতার করা হয়েছে।তিন ধর্ষককে গ্রেফতারের বিষয়টি নিশ্চিত করেছেন মহানগর পুলিশের অতিরিক্ত উপ-কমিশনার জেদান আল মুসা। ধর্ষণের শিকার ওই তরুণীর বাড়ি সিলেটের জকিগঞ্জ উপজেলার চৌধুরী বাজার এলাকায়।গ্রেফতারকৃতরা হলো নগরীর জালালাবাদ থানাধীন মইয়ারচরের (চৌধুরী বাড়ির পেছনে) সফর আলীর ছেলে নিজাম উদ্দিন (২৪), বনকলাপাড়ার ১০৮/২নং বাসার মৃত গোলাম মোস্তফার ছেলে আনোয়ার হোসেন জলিল (৩৫) ও হবিগঞ্জের আজমিরীগঞ্জ উপজেলার জলশোকা গ্রামের মৃত তমিল খানের ছেলে দুদু মিয়া (২৮)। নিজাম বনকলাপাড়ার ১৩২/২নং বাসায় এবং দুদু একই এলাকার ১১২নং বাসায় বসবাস করছিল।পুলিশ জানায়, গত রোববার বিকালে সিলেট নগরীর বনকলাপাড়াস্থ নিজের ভাগনির বাসায় বেড়াতে আসেন ওই তরুণী। তিনি ওইদিন ভাগনির বাসায় থেকে যান। রাতে ভাগনি ও তার স্বামীর সঙ্গে একই ঘরে ঘুমান ওই তরুণী। ঘরের ফ্লোরে ঘুমিয়ে ছিলেন তরুণী।ওইদিন রাত ২টার দিকে নিজাম উদ্দিন, আনোয়ার হোসেন জলিল ও দুদু মিয়া ঘরে প্রবেশ করে। তারা তরুণীর ভাগনির জামাইকে মারধর করে। এ সময় ভাগনির জামাইয়ের পকেটে থাকা একটি স্যামসাং জে-১ মডেলের মোবাইল ফোন ও তার স্ত্রীর কেক্সেস কোম্পানির একটি ফোন ছিনিয়ে নেয়। পরে তারা টেনেহিঁচড়ে ওই তরুণীকে ঘর থেকে বের করে পাশের একটি গলিতে নিয়ে গণধর্ষণ করে ফেলে যায়।এ ঘটনায় ওই তরুণী বাদী হয়ে সোমবার বিমানবন্দর থানায় মামলা করেন। পরে অভিযান চালিয়ে তিন ধর্ষককে গ্রেফতার করে আদালতে পাঠায় পুলিশ।পুলিশের অতিরিক্ত উপ-কমিশনার জেদান আল মুসা আরও বলেন, ধর্ষণের শিকার তরুণীকে ডাক্তারি পরীক্ষার জন্য ওসমানী হাসপাতালে পাঠানো হয়েছে।ছামির/এএম/এমএস</body>
</article>
