<article>
  <headline>
ধর্ষণে অভিযুক্ত ভারতের আরেক ধর্মগুরু
</headline>
  <url>https://www.jagonews24.com/international/news/344134</url>
  <published_at>
</published_at>
  <category>ধর্ষণ</category>
  <body>এবার ভারতের রাজস্থান প্রদেশের ফলাহারি বাবা নামে পরিচিত এক ধর্মগুরুর বিরুদ্ধে ধর্ষণের অভিযোগ করেছেন ২১ বছর বয়সী এক তরুণী। মাত্র কিছুদিন আগেই দেশটির এক ধর্মগুরু ধর্ষণের অভিযোগে কারাগারে গেছেন।দু’জন শিষ্যকে ধর্ষণের দায়ে দোষী সাব্যস্ত ধর্মগুরু রাম রহিমের ২০ বছরের সাজা হয়েছে। এর মধ্যেই নতুন করে আরেক ধর্মগুরু ধর্ষণের দায়ে অভিযুক্ত হলেন।ভারতীয় সংবাদ মাধ্যম এনডিটিভির এক খবরে বলা হয়েছে, কৌশলেন্দ্র প্রপানাচার্য ফলাহারি মহারাজ নামের ওই স্বঘোষিত বাবা এক তরুণীকে তার আশ্রমে ধর্ষণ করেছেন বলে অভিযোগ পাওয়া গেছে।বর্তমানে ৭০ বছর বয়সী ওই বাবা উচ্চ রক্তচাপের কারণে আলওয়ারে একটি বেসরকারি হাসপাতালে চিকিৎসাধীন রয়েছেন।পুলিশের একটি দল তাকে খুঁজছে। হাসপাতাল কর্তপক্ষের সাড়া পেলে তাকে জিজ্ঞাসাবাদ করা হবে। অভিযুক্ত এই বাবাকে বিভিন্ন ছবিতে দেশের শীর্ষস্থানীয় নেতা এবং তারকাদের সঙ্গে দেখা গেছে। এই বাবা শুধুমাত্র ফল খান বলেই তিনি সবার কাছে ফলাহারি বাবা নামে পরিচিত।ধর্ষণের অভিযোগ করা ওই নারী জানিয়েছেন গত আগস্টের ৭ তারিখ রাতে ওই ধর্মগুরু তাকে নিজের রুমে ডেকে নিয়ে ধর্ষণ করেন।ধর্ষণের পর তাকে এ বিষয়ে কাউকে কিছু না বলার জন্য হুমকিও দেয়া হয়। কিন্তু সম্প্রতি ধর্ষক ধর্মগুরু গুরমিত রাম রহিম সিংয়ের বিচার শুরু হওয়ার পর ওই নারী ধর্ষণের বিষয়ে মুখ খোলেন।তদন্তে জানা গেছে, ওই ধর্মগুরু প্রায়ই ওই তরুণীর বাড়িতে যাওয়া আসা করতেন। পুলিশ জানিয়েছে, ভারত এবং ভারতের বাইরেও বহু ভক্ত রয়েছে ওই ধর্মগুরুর।টিটিএন/জেআইএম</body>
</article>
