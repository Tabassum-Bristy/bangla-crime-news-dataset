<article>
  <headline>
শিশু ধর্ষণের অভিযোগে কিশোর আটক
</headline>
  <url>https://www.jagonews24.com/country/news/499238</url>
  <published_at>
</published_at>
  <category>ধর্ষণ</category>
  <body> লক্ষ্মীপুরে দুই বছর তিন মাস বয়সী এক শিশুকে ধর্ষণের অভিযোগে মো. বেল্লাল (১৬) নামে এক কিশোরকে আটক করেছে পুলিশ। বৃহস্পতিবার সন্ধ্যায় আহত অবস্থায় শিশুটিকে লক্ষ্মীপুর সদর হাসপাতালে ভর্তি করা হয়েছে।এর আগে দুপুরে লক্ষ্মীপুর সদর উপজেলার চন্দ্রগঞ্জ ইউনিয়নের পাঁচপাড়া গ্রামে এ ঘটনা ঘটে। অভিযুক্ত বেল্লাল ওই গ্রামের মিন্টু মিয়ার ছেলে।ওই শিশুর মা জানান, প্রতিবেশী বেল্লাল (দূর সম্পর্কের ভাশুরের ছেলে) প্রতিদিনই এসে তার শিশু কন্যাকে কোলে নেয়, আদর করে। ঘটনার সময় বেল্লাল এসে তার মেয়েকে কোলে করে নিয়ে যায়। ৩০ মিনিট পর রেখে যায়। পরে তার শিশুকন্যা ধর্ষণের বিষয়টি জানায়। এ সময় তিনি মেয়ের রক্তক্ষরণ হতে দেখেন। পরে চন্দ্রগঞ্জ থানায় অভিযোগ করেন। থানা থেকে শিশুটিকে হাসপাতালে পাঠানো হয়।লক্ষ্মীপুর সদর হাসপাতালের মেডিকেল অফিসার ডা. জয়নাল আবেদিন বলেন, ধর্ষণের অভিযোগ এক শিশুকে হাসপাতালে ভর্তি করা হয়েছে। তার চিকিৎসা চলছে। ধর্ষণের বিষয়টি নিশ্চিত হওয়ার জন্য মেডিকেল বোর্ড গঠন করা হবে।চন্দ্রগঞ্জ থানা পুলিশের পরিদর্শক (তদন্ত) মফিজ উদ্দিন জানান, ধর্ষণের অভিযোগে এক কিশোরকে আটক করা হয়েছে। এ ঘটনায় মামলার প্রস্তুতি চলছে।কাজল কায়েস/আরএআর/এমএস</body>
</article>
