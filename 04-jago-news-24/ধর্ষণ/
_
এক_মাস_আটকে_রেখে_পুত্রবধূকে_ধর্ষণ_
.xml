<article>
  <headline>
এক মাস আটকে রেখে পুত্রবধূকে ধর্ষণ!
</headline>
  <url>https://www.jagonews24.com/country/news/348679</url>
  <published_at>
</published_at>
  <category>ধর্ষণ</category>
  <body>সিরাজগঞ্জের উল্লাপাড়ায় পুত্রবধূকে ধর্ষণের অভিযোগে সাইদুর ইসলাম (৬০) নামে এক ব্যক্তিকে গ্রেফতার করেছে পুলিশ। শনিবার দুপুরে আদালতের মাধ্যমে তাকে জেলহাজতে পাঠানো হয়েছে।এর আগে শুক্রবার ভোর রাতে উপজেলার উপজেলার পঞ্চক্রোশি ইউনিয়নের চর পেচারপাড়া গ্রাম থেকে তাকে গ্রেফতার করা হয়।গ্রেফতার সাইদুর ইসলাম পঞ্চক্রোশি ইউনিয়নের চর পেচারপাড়া গ্রামের মৃত আবুলের ছেলে।উল্লাপাড়া মডেল থানা পুলিশের ভারপ্রাপ্ত কর্মকর্তা (ওসি) দেওয়ান কৌশিক আহমেদ এ তথ্য নিশ্চিত করে জানান, পুত্রবধূর ধর্ষণ মামলায় সাইদুর ইসলামকে গ্রেফতার করা হয়েছে। শনিবার দুপুরে আদালতের মাধ্যমে তাকে জেলহাজতে প্রেরণ করা হয়েছে।তিনি আরও জানান, ছেলে সোহেল রানার অপছন্দের একটি মেয়ের সঙ্গে বিয়ে দেন বাবা সাইদুর। এ কারণে বিয়ের পর দিন থেকে ছেলে ও পুত্রবধূর মধ্যে প্রায় সব সময় পারিবারিক কলহ লেগেই থাকতো। এক সময় সোহেল রানা স্ত্রীকে রেখে বাড়ি ছেড়ে ঢাকায় চলে যায়। এই সুযোগ কাজে লাগিয়ে শ্বশুর সাইদুর তার পুত্রবধূর সঙ্গে অনৈতিক সম্পর্ক গড়ে তোলেন। হঠাৎ এক রাতে পুত্রবধূর সঙ্গে আপত্তিকর অবস্থায় দেখে ফেলেন শাশুড়ি। এ নিয়ে পরিবারে বেশ ঝগড়া হয়। এক পর্যায়ে পুত্রবধূকে বাবার বাড়ি পাঠিয়ে দেয় শ্বশুর বাড়ির লোকজন।এর কিছুদিন পর সাইদুর তার পুত্রবধূকে ছেলে সোহেল রানার কাছে নিয়ে যাওয়ার কথা বলে ঢাকার জিরানী বাজার এলাকার একটি ভাড়া বাসায় আটকে রেখে দীর্ঘ এক মাস ধর্ষণ করেন। এ ঘটনা এলাকায় জানাজানি হলে চাঞ্চল্যকর সৃষ্টি হয়। পরে পুত্রবধূ তার শ্বশুরের বিরুদ্ধে উল্লাপাড়া মডেল থানায় বাদী হয়ে একটি ধর্ষণ মামলা করেন। এই মামলার অভিযোগের ভিত্তিতে শুক্রবার ভোর রাতে সাইদুর ইসলামকে তার বাড়ি থেকে গ্রেফতার করা হয়েছে। ইউসুফ দেওয়ান রাজু/আরএআর/আরআইপি</body>
</article>
