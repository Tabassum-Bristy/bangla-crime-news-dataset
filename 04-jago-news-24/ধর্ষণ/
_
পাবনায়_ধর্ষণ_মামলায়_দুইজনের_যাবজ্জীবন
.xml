<article>
  <headline>
পাবনায় ধর্ষণ মামলায় দুইজনের যাবজ্জীবন
</headline>
  <url>https://www.jagonews24.com/country/news/459861</url>
  <published_at>
</published_at>
  <category>ধর্ষণ</category>
  <body>পাবনার সাঁথিয়া উপজেলার কলেজছাত্রী পাপড়ি বিশ্বাসের (২২) ধর্ষণ মামলায় দুই যুবককে যাবজ্জীবন কারাদণ্ড দিয়েছেন আদালত।তারা হলো- সাঁথিয়া উপজেলার পুন্ডরিয়া গ্রামের আবু প্রামাণিকের ছেলে ফরিদুল ইসলাম (২৭) ও আলম ব্যাপারীর ছেলে হাফিজুল ইসলাম (২৩)। রোববার দুপুরে পাবনার নারী ও শিশু নির্যাতন দমন ট্রাইব্যুনালের বিচারক এ রায় দেন।মামলার বিবরণে জানা যায়, ২০১৬ সালের ১৩ মার্চ সন্ধ্যায় সাঁথিয়া উপজেলার পুন্ডরিয়া গ্রামে পাবনা সরকারি এডওয়ার্ড কলেজের ছাত্রী পাপড়িকে ধর্ষণ করে ফরিদুল ও হাফিজুল।এ ঘটনায় পাপড়ি বিশ্বাস বাদী হয়ে ওই দুইজনকে আসামি করে পরদিন সাঁথিয়া থানায় মামলা করেন। মামলার ছয়দিন পর অভিযুক্তদের গ্রেফতার করে পুলিশ। মামলার তদন্তকারী কর্মকর্তা ওই বছরের ২৫ জুলাই অভিযুক্ত দুইজনের বিরুদ্ধে আদালতে চার্জশিট দেয়। দীর্ঘ শুনানি শেষে রোববার পাবনা নারী ও শিশু নির্যাতন দমন ট্রাইব্যুনালের বিচারক মোহাম্মদ ওয়ালিউল ইসলাম দুইজনকে যাবজ্জীবন কারাদণ্ড এবং ১ লাখ টাকা করে জরিমানা অনাদায়ে আরও এক বছর করে কারাদণ্ড দেন।রায় ঘোষণার সময় আসামিরা এজলাসে উপস্থিত ছিল। রাষ্ট্রপক্ষে মামলা পরিচালনা করেন পাবনা নারী ও শিশু নির্যাতন দমন ট্রাইব্যুনালের পিপি অ্যাডভোকেট আব্দুস সামাদ খান রতন এবং আসামিপক্ষে ছিলেন অ্যাডভোকেট আব্দুল আহাদ বাবু।একে জামান/এএম/জেআইএম</body>
</article>
