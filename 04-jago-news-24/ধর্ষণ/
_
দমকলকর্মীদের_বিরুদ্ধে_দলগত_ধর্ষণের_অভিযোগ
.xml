<article>
  <headline>
দমকলকর্মীদের বিরুদ্ধে দলগত ধর্ষণের অভিযোগ
</headline>
  <url>https://www.jagonews24.com/international/news/375913</url>
  <published_at>
</published_at>
  <category>ধর্ষণ</category>
  <body>দমকল বাহিনীর পাঁচজন কর্মীর বিরুদ্ধে ১৭ বছরের এক কিশোরীকে দলগত ধর্ষণের অভিযোগ উঠেছে। ধর্ষণের সময় ধারণকৃত ভিডিও সামাজিক যোগাযোগের মাধ্যমে ওই কর্মীরা পোস্ট করেছেন বলেও অভিযোগে বলা হয়েছে।যুক্তরাষ্ট্রের অঙ্গরাজ্য ভার্জিনিয়ার স্ট্রেসবার্গ ফায়ার সার্ভিসের অভিযুক্ত কর্মীদের বিরুদ্ধে তদন্তও শুরু হয়েছে। আদালতের নথিতে উল্লেখ করা হয়েছে চলতি বছরের বসন্তেই কিশোরীকে দলগত ধর্ষণের ঘটনা ঘটেছে।পৃথক তিন স্থানে নিয়ে গিয়ে ওই কিশোরীকে ধর্ষণ করা হয়। প্রথম জায়গাটি স্ট্রেসবার্গ ফায়ার সার্ভিসের কার্যালয়, দ্বিতীয় স্থান দমকল কর্মীদের একজনের বাড়ি এবং সর্বশেষ স্ট্রেসবার্গের আবাসিক এক হোটেল।সামাজিক যোগাযোগ মাধ্যমে ভিডিওটি ভাইরাল হয়ে পড়লে জনগণের উৎকণ্ঠা দেখে স্ট্রেসবার্গ পুলিশকে ফোন করেন সেখানকার মেয়র। মেয়রের সহায়তায় নির্যাতিত কিশোরীর বাবা-মা ঘটনার ব্যাপারে মুখ খোলেন।পরে স্ট্রেসবার্গ পুলিশ বাদী হয়ে দলগত ধর্ষণের মামলা করেন। কিশোরীকে ধর্ষণ এবং পর্নোগ্রাফি আইনে মামলা হলেও এখন পর্যন্ত কাউকে গ্রেফতার করা হয়নি।ধর্ষণের শিকার কিশোরীর দাবি, ওই সময় তাকে ধর্ষণকারীদের একজন জানিয়েছিল, ভিডিও ধারণ করে তা ছড়িয়ে দেয়া হবে। আদালতের নথিতেও সেরকম উল্লেখ রয়েছে।তদন্তকর্মকর্তারা কোনো অভিযুক্তের নাম উল্লেখ করেননি। তবে এ ব্যাপারে যে তদন্ত চলছে, তা স্বীকার করেছেন।মেয়র রিচার্ড অর্নড্রফ জানান, ফায়ার সার্ভিসের কর্মীরা এখনও কর্মরত রয়েছেন। তবে অভিযোগ প্রমাণিত হলে তাদের কঠোর শাস্তি হবে বলেও জানান তিনি।সূত্র : ডব্লিউ টিভি, কোমো নিউজকেএ/আইআই</body>
</article>
