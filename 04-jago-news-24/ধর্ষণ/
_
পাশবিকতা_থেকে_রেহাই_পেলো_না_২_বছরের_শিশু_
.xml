<article>
  <headline>
পাশবিকতা থেকে রেহাই পেলো না ২ বছরের শিশু!
</headline>
  <url>https://www.jagonews24.com/international/news/437737</url>
  <published_at>
</published_at>
  <category>ধর্ষণ</category>
  <body>ভারতের পশ্চিমবঙ্গের কলকাতায় প্লে-স্কুলে দুই বছরের এক ছেলে শিশু যৌন নির্যাতনের শিকার হয়েছেন। গত সোমবার এ ঘটনা ঘটেছে বলে অভিযোগ করেছে শিশুটির পরিবার।ওইদিন স্কুল থেকে ফেরার পর শিশুটি ব্যথায় কান্নাকাটি শুরু করে। এসময় রক্তাক্ত প্যান্ট দেখে শিশুটির মায়ের সন্দেহ হয়। পরে মেডিক্যালে নেয়া হলে পরীক্ষা-নিরীক্ষার পর চিকিৎসকরা জানান, যৌন নির্যাতনের শিকার হয়েছে শিশুটি।শিশুটির মা বলেন, স্কুল থেকে ছেলেকে আনার জন্য যখন তিনি সেখানে পৌঁছান, তখন ব্যাপক কান্না শুরু করে সে। তার কাপড়ে রক্তের দাগ দেখা যায়। পরে এক চিকিৎসকের কাছে তাকে নিয়ে যান। তখন তার গোপনাঙ্গে আঘাতের চিহ্ন দেখে চিকিৎসক বিস্মিত হন।আরও পড়ুন : ৭ বছরের ছেলেকে বেচে দিলেন মা পরদিন সকালে শিশুটির বাবা-মা স্কুলে গিয়ে অধ্যক্ষের কাছে অভিযোগ করেন। অধ্যক্ষ জয়শ্রী আনন্দ অভিযোগ প্রত্যাখ্যান করেন। পরে সিসিটিভি ফুটেজ দেখতে চাইলে শিশুটির বাবা-মাকে কোনো ধরনের সহায়তা না করেই বাড়িতে ফেরত পাঠানো হয়।পরদিন কলেজের অধ্যক্ষ শিশুটির বাবা-মাকে টেলিফোনে জানান, গত ২৬ জুন থেকে ২ জুলাই পর্যন্ত সিসিটিভি ক্যামেরায় কোনো ধরনের রেকর্ড ধারণ করা হয়নি।পরে শিশুটির বাবা-মা থানায় গিয়ে অভিযোগ দায়ের করেন। পুলিশ শিশু সুরক্ষা সংক্রান্ত যৌন অপরাধ আইনে একটি মামলা দায়ের করে ঘটনার তদন্ত শুরু করেছে। গত বছর কলকাতার স্কুলে দুটি যৌন নিপীড়নের ঘটনায় ব্যাপক সমালোচনার মুখে পড়ে রাজ্য সরকার।সূত্র : এনডিটিভি।এসআইএস/জেআইএম</body>
</article>
