<article>
  <headline>
ধর্ষণের অভিযোগ করায় নায়িকার বিরুদ্ধে মানহানির মামলা
</headline>
  <url>https://www.jagonews24.com/entertainment/bollywood/515129</url>
  <published_at>
</published_at>
  <category>ধর্ষণ</category>
  <body>কিছুদিন আগেই মিটু আন্দোলন নিয়ে তোলপাড় ছিল বলিউডে। এই আন্দোলনের রেস কাটতে না কাটতেই সরব হয় বলিউডের আরেক অভিনেত্রী এষা গুপ্তা। দিল্লির এক হোটেলের মালিক রোহিত ভিজের বিরুদ্ধে ধর্ষণের অভিযোগ তুলেন।ওই ব্যক্তির ছবি টুইটারে প্রকাশ করে এষা টুইটারে লিখেন, ‘হোটেলের মালিক আমার দিকে এমন চোখে তাকাচ্ছিল, মনে হচ্ছিল চোখ দিয়েই আমাকে ধর্ষণ করে ফেলবে।’ এমন মন্তব্যের কারণে সেই হোটেল মালিক রোহিত ভিজ মানহানির মামলা দায়ের করেছেন বলিউড অভিনেত্রী এষা গুপ্তার বিরুদ্ধে।দিল্লির ওই ব্যবসায়ী ৪৯৯ ও ৫০০ ধারায় নয়াদিল্লির সাকেট আদালতে এষার বিরুদ্ধে মামলা দায়ের করেছেন। মানহানি করার জন্য এষার কাছে ক্ষতিপূরণ দাবি করেছেন তিনি।গত ৬ জুলাই এষা রোহিত ভিজের নামে তাকে চোখ দিয়ে ধর্ষণ করার অভিযোগ তুলেছিলেন। একটি ভিডিও শেয়ার করে এষা বলেছিলেন, ‘এই মানুষটি এমনভাবে আমার দিকে তাকাচ্ছিলো, মনে হচ্ছিলো সে আমাকে চোখ দিয়েই ধর্ষণ করে দেবে, এভাবে কেউ কাউকে দেখে না। ভাগ্যিস আমার সঙ্গে দু’জন বডিগার্ড ছিল। রেস্টুরেন্টের সিসিটিভি দেখলেও আপনারা বুঝে যাবেন। ইনি নিশ্চয় কাউকে ধর্ষণ করবেন ভবিষ্যতে।’এষা গুপ্তা আরও বলেন, ‘যদি আমার মতো একজন তারকা দেশে নিরাপত্তার অভাব বোধ করেন তাহলে আর চার-পাঁচজন নারী কী অবস্থায় আছেন? আমার নিজস্ব বডিগার্ড আছে তাও এ অবস্থা! নিজেকে ধর্ষিতা মনে হচ্ছে আমার। এসব মানুষকে পিটিয়ে মারা উচিত।’এমএবি/এমএস</body>
</article>
