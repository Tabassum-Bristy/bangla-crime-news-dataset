<article>
  <headline>
৪ বছরের শিশুও ধর্ষণ থেকে রক্ষা পাচ্ছে না
</headline>
  <url>https://www.jagonews24.com/country/news/495099</url>
  <published_at>
</published_at>
  <category>ধর্ষণ</category>
  <body>নরসিংদীর শিবপুর উপজেলায় ধর্ষণ থেকে রক্ষা পায়নি ৪ বছরের এক শিশুও। গতকাল শনিবার সন্ধ্যায় উপজেলার বাঘাব ইউনিয়নের এ ঘটনা ঘটে। রোববার শিশুটিকে নরসিংদী সদর হাসপাতালে ভর্তি করা হয়েছে।এ ঘটনায় রোববার নির্যাতনের শিকার শিশুর দাদা বাদী হয়ে অভিযুক্ত রায়হানের (২৮) বিরুদ্ধে বেলাব থানায় নারী শিশু নির্যাতন আইনে মামলা দায়ের করেছেন। অভিযুক্ত রায়হান শিবপুর উপজেলার বাঘাব ইউনিয়নের আবদুল বাসেতের ছেলে।পুলিশ ও নির্যাতনের শিকার শিশুটির স্বজনরা জানায়, ওইদিন সন্ধ্যায় শিশুটি বাড়ির পাশে খেলছিল। এসময় পাশের বাড়ির রায়হান তাকে চকোলেটের প্রলোভন দেখিয়ে তাদের বাড়ির একটি গোসলখানায় নিয়ে যায়। সেখানে নিয়ে গেলে শিশুটি চিৎকার দিলে তার দাদি ঘর থেকে বের হয়ে রায়হানদের গোসলখানা থেকে তাকে উদ্ধার করে। শিশুটির দাদি বিষয়টি রায়হানকে জিজ্ঞেস করলে সে ময়লা ধুয়ে দিতে সেখানে নিয়ে গেছিল বলে জানায়।পরে বিষয়টি পুলিশকে জানানো হলে বাঘাব ইউনিয়নের ১নং ওয়ার্ডের ইউপি সদস্য শাহজাহান পাঠান বিষয়টি মীমাংসা করে দেবে বলে স্বজনদের নিয়ে আসে। পরে শিশুটি অসুস্থ হয়ে পড়লে তাকে নরসিংদী সদর হাসপাতালে নেয়া হয়। এ ঘটনায় শিশুটির দাদা কুদ্দুস মিয়া রোববার দুুপুরে শিবপুর মডেল থানায় একটি মামলা দায়ের করেন।শিবপুর থানা পুলিশের ভারপ্রাপ্ত কর্মকর্তা (ওসি) আজিজুল হক মোল্লা বলেন, এ ঘটনায় শিশুটির পরিবারের পক্ষ থেকে মামলা দায়ের করা হয়েছে।সঞ্জিত সাহা/এমএএস/এমএস</body>
</article>
