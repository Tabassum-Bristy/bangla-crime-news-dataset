<article>
  <headline>
স্বামীকে বেঁধে রেখে গৃহবধূকে গণধর্ষণ
</headline>
  <url>https://www.jagonews24.com/country/news/419968</url>
  <published_at>
</published_at>
  <category>ধর্ষণ</category>
  <body> ময়মনসিংহের ঈশ্বরগঞ্জে অস্ত্রের মুখে স্বামীকে বেঁধে রেখে এক গৃহবধূকে রাতভর গণধর্ষণের অভিযোগ উঠেছে। শুক্রবার দিবাগত রাত দেড়টার দিকে উপজেলার উচাখিলা ইউনিয়নের মরিচার চর নামাপাড়া গ্রামে এ ঘটনা ঘটে।এ ঘটনায় গণধর্ষণের স্বীকার ওই গৃহবধূ নিজেই বাদী হয়ে শনিবার দুপুরে ঈশ্বরগঞ্জ থানায় একটি মামলা করেছেন। এ ঘটনায় জড়িত রতন (৩২) ও বাদশা (২৮) নামে দুইজনকে গ্রেফতার করেছে পুলিশ। এদের বাড়ি উপজেলার উচাখিলা ইউনিয়নের মরিচার চর নামাপাড়া গ্রামে।ওই গৃহবধূর স্বামী বলেন, রাত দেড়টার দিকে ৬-৭ জন যুবক আমার ঘরে ঢুকে জোরপূর্বক আমাকে দেশীয় অস্ত্রের মুখে ভয় দেখিয়ে বেঁধে ফেলে। পরে তারা আমার স্ত্রীকে উঠিয়ে ব্রহ্মপুত্র নদের চরে নিয়ে গিয়ে পালাক্রমে ধর্ষণ করে। ভোরের দিকে বাড়ির পাশে একটি খোলা স্থানে আমার স্ত্রীকে অচেতন অবস্থায় ফেলে চলে যায়।ঈশ্বরগঞ্জ থানার ওসি (তদন্ত) গোলাম মাওলা জানান, এ ঘটনায় মামলা দায়ের হয়েছে। ঘটনার সঙ্গে জড়িত দুইজনকে গ্রেফতার করা হয়েছে। অন্য আসামিদেরও গ্রেফতারে অভিযান চলছে।আরএআর/আরআইপি</body>
</article>
