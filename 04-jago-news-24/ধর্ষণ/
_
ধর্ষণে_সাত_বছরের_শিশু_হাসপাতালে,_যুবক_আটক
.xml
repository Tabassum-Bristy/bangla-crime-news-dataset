<article>
  <headline>
ধর্ষণে সাত বছরের শিশু হাসপাতালে, যুবক আটক
</headline>
  <url>https://www.jagonews24.com/country/news/515592</url>
  <published_at>
</published_at>
  <category>ধর্ষণ</category>
  <body>নোয়াখালী সদর উপজেলার শল্লাঘটিয়া গ্রামে সাত বছরের এক শিশুকে ডেকে নিয়ে ধর্ষণের অভিযোগে রুবেল (২২) নামে এক যুবককে আটক করেছে পুলিশ। সোমবার রাত সাড়ে ৮টার দিকে উপজেলার কালিতরা বাজার থেকে তাকে আটক করা হয়। অভিযুক্ত রুবেল একই বাড়ির মৃত আবু তাহেরের ছেলে।শিশুটির মা জানান সোমবার বিকেলে শিশুটি বাড়ির ওঠানে অন্য এক শিশুর সঙ্গে খেলা করছিল। এ সময় রুবেল কৌশলে শিশুটিকে তার ঘরে ডেকে নিয়ে যায় এবং জোরপূর্বক ধর্ষণ করে। শিশুটি চিৎকার করতে চাইলে তার মুখ চেপে ধরে এবং হত্যার হুমকি দেয়। ওই শিশুটির সঙ্গে খেলতে যাওয়া অপর শিশুটি পরিবারের লোকজনকে ঘটনাটি জানালে তারা রক্তাক্ত অবস্থায় তাকে উদ্ধার করে নোয়াখালী জেনারেল হাসপাতালে ভর্তি করে। এ সময় রুবেল পালিয়ে যায়।সুধারাম মডেল থানা পুলিশের ভারপ্রাপ্ত কর্মকর্তা (ওসি) নবির উদ্দিন জানান, ঘটনাটি জানার পরপরই দ্রুত অভিযান চালিয়ে অভিযুক্ত রুবেলকে আটক করা হয়েছে। এ ঘটনায় মামলার প্রস্তুতি চলছে।মিজানুর রহমান/আরএআর/এমকেএইচ</body>
</article>
