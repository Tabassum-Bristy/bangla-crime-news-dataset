<article>
  <headline>
প্রাইভেট পড়তে যাওয়ার পথে শিশুকে ধর্ষণ
</headline>
  <url>https://www.jagonews24.com/country/news/495341</url>
  <published_at>
</published_at>
  <category>ধর্ষণ</category>
  <body>লক্ষ্মীপুরের রামগতি উপজেলায় সাত বছরের শিশু ধর্ষণের শিকার হয়েছে। এ ঘটনায় জড়িত মোহনকে সোমবার দুপুরে গ্রেফতার করেছে পুলিশ।বিকেলে ওই শিশুর বাবা বাদী হয়ে রামগতি থানায় ধর্ষণ মামলা করেছেন। উপজেলার আলেকজান্ডার ইউনিয়নের শিক্ষাগ্রামে অভিযান চালিয়ে মোহনকে গ্রেফতার করে পুলিশ। মোহন ওই গ্রামের বাবুল মিয়ার ছেলে।পুলিশ জানায়, বৃহস্পতিবার (১৮ এপ্রিল) দুপুরে ওই শিশু প্রাইভেট পড়তে বাড়ি থেকে বের হয়। পথিমধ্যে পাশের বাড়ির মোহন (২৬) শিশুটিকে বাগানে ডেকে নিয়ে যায়। সেখানে শিশুটিকে ধর্ষণ করে মোহন। পরে শিশুটি বাড়িতে এসে ঘটনাটি পরিবারের সদস্যদের জানায়। সোমবার ধর্ষণের শিকার শিশুকে নোয়াখালী জেনারেল হাসপাতালে ভর্তি করা হয়েছে।নোয়াখালী জেনারেল হাসপাতালের আবাসিক মেডিকেল অফিসার (আরএমও) সৈয়দ মহিউদ্দিন আবদুল আজিম জানিয়েছেন, শিশুটির ডাক্তারি পরীক্ষা সম্পন্ন হয়েছে। হাসপাতালে তার চিকিৎসা চলছে।রামগতি থানা পুলিশের ভারপ্রাপ্ত কর্মকর্তা (ওসি) একেএম আরিচুল হক বলেন, শিশু ধর্ষণের ঘটনায় থানায় মামলা হয়েছে। অভিযুক্তকে গ্রেফতার করা হয়েছে। মঙ্গলবার তাকে জেলা আদালতে পাঠানো হবে।কাজল কায়েস/এএম/এমএস</body>
</article>
