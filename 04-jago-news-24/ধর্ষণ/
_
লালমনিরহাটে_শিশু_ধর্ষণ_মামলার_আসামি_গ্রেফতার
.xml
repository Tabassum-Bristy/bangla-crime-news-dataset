<article>
  <headline>
লালমনিরহাটে শিশু ধর্ষণ মামলার আসামি গ্রেফতার
</headline>
  <url>https://www.jagonews24.com/country/news/425332</url>
  <published_at>
</published_at>
  <category>ধর্ষণ</category>
  <body>লালমনিরহাট সদর উপজোলার হারাটি ইউনিয়নে ৬ বছরের এক শিশুকে ধর্ষণের ঘটনায় দুই সন্তানের বাবা মহানন্দকে (৪০) গ্রেফতার করেছে রংপুর র‌্যাপিড অ্যাকশন ব্যাটালিয়ন (র‌্যাব- ১৩)।শুত্রবার সকালে মহানন্দকে (৪০) জিজ্ঞাসাবাদের পর আদালতের মাধ্যমে জেলে পাঠানো হয়েছে। এর আগে বৃহস্পতিবার সন্ধ্যায় লালমনিরহাটের কালীগঞ্জ উপজেলার কাকিনা এলাকা থেকে তাকে গ্রেফতার করা হয়।পুলিশ জানায়, মঙ্গলবার বিকেলে বাড়ির পাশে শিশুটি হাঁস তাড়াতে যায়। এ সময় লম্পট মহানন্দ (৪০) তাকে ফুসলিয়ে পাশের ভুট্টাখেতে নিয়ে ধর্ষণ করে। শিশুটির চিৎকারে ওই লম্পট পালিয়ে যায়। এ সময় স্থানীয়রা শিশুটিকে রক্তাক্ত অবস্থায় উদ্ধার করে লালমনিরহাট সদর হাসপাতালে ভর্তি করে। শিশুটি বর্তমানে হাসপাতালে চিকিৎসাধীন রয়েছে।এ ঘটনায় শিশুটির মা বাদী হয়ে লালমনিরহাট সদর থানায় একটি মামলা করেন। এ মামলায় র‌্যাব-১৩ এর একটি টিম অভিযান চালিয়ে ধর্ষক মহানন্দকে গ্রেফতার করে।লালমনিরহাট সদর থানার ভারপ্রাপ্ত কর্মকর্তা (ওসি) মাহফুজ আলম ঘটনার সত্যতা নিশ্চিত করে জানান, র‌্যাব সদস্যরা মহানন্দকে গ্রেফতারের পর সদর থানায় নিয়ে আসেন।এফএ/এমএস</body>
</article>
