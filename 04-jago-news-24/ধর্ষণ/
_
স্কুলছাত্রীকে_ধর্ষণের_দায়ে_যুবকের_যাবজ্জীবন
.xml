<article>
  <headline>
স্কুলছাত্রীকে ধর্ষণের দায়ে যুবকের যাবজ্জীবন
</headline>
  <url>https://www.jagonews24.com/country/news/514391</url>
  <published_at>
</published_at>
  <category>ধর্ষণ</category>
  <body>মুন্সীগঞ্জের লৌহজং উপজেলায় এক স্কুলছাত্রীকে ধর্ষণের দায়ে রাজিব তালুকদার (২৮) নামে এক যুবকের যাবজ্জীবন সশ্রম কারাদণ্ড দিয়েছেন আদালত। বুধবার দুপুরে নারী ও শিশু নির্যাতন ট্রাইব্যুনালের বিচারক মো. জাকির হোসেন আসামির উপস্থিতেতে এ রায় দেন।নারী ও শিশু নির্যাতন ট্রাইব্যুনালের পাবলিক প্রসিকিউটর (পিপি) অ্যাডভোকেট লাবলু মোল্লা রায়ের সত্যতা নিশ্চিত করেছেন।যাবজ্জীবন দণ্ডপ্রাপ্ত রাজিব লৌহজং উপজেলার শামুড়বাড়ি গ্রামের নুরু তালুকদারের ছেলে।মামলা সূত্রে জানা যায়, ২০১৫ সালের ৮ আগস্ট ওই স্কুলছাত্রীকে নিজ বাসায় ধর্ষণ করে রাজিব তালুকদার। ঘটনার পাঁচদিনের মাথায় ওই ছাত্রীর বাবা বাদী হয়ে মুন্সীগঞ্জ নারী ও শিশু নির্যাতন ট্রাইব্যুনালে মামলা করেন।বাদীপক্ষের আইনজীবী এসআর মিলন জানান, এ মামলায় আদালতে ১০ জন সাক্ষ্য দিয়েছেন। অভিযোগ প্রমাণিত হওয়ায় বিচারক রাজিব তালুকদারকে যাবজ্জীবন সশ্রম কারাদণ্ড দিয়েছেন।ভবতোষ চৌধুরী নুপুর/আরএআর/পিআর</body>
</article>
