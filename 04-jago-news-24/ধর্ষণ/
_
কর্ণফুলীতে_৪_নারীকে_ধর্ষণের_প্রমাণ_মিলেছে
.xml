<article>
  <headline>
কর্ণফুলীতে ৪ নারীকে ধর্ষণের প্রমাণ মিলেছে
</headline>
  <url>https://www.jagonews24.com/country/news/394648</url>
  <published_at>
</published_at>
  <category>ধর্ষণ</category>
  <body>চট্টগ্রামের কর্ণফুলী উপজেলায় একই বাড়ির চার নারীকে ধর্ষণের ঘটনার প্রমাণ পাওয়া গেছে। চট্টগ্রাম মেডিকেল কলেজ হাসপাতালে স্বাস্থ্য পরীক্ষায় ওই নারীদের ধর্ষণের প্রমাণ পাওয়া যায় বলে জানিয়েছে পুলিশ।গত ১২ ডিসেম্বর গভীর রাতে কর্ণফুলী থানাধীন বড়উঠান ইউনিয়নের ওই বাড়িতে ডাকাতির পর তাদের ধর্ষণ করা হয়। ওই নারীদের তিনজন প্রবাসী তিন ভাইয়ের স্ত্রী। অন্যজন বেড়াতে আসা ননদ। তাদের একজন ছয় মাসের অন্তঃসত্ত্বা ছিলেন।এ ঘটনার পর পটিয়া ও কর্ণফুলী থানায় মামলা করতে গিয়ে হয়রানির শিকার হন ভুক্তভোগী নারীরা। পরে ভূমি প্রতিমন্ত্রী সাইফুজ্জামান চৌধুরীর হস্তক্ষেপে ঘটনার পাঁচ দিন পর ১৭ ডিসেম্বর রাতে মামলা নেয় কর্ণফুলী থানা পুলিশ।  কর্ণফুলী থানা পুলিশের ভারপ্রাপ্ত কর্মকর্তা (ওসি) সৈয়দুল মোস্তফা জানান, ভিকটিমদের কয়েক দফা পরীক্ষা করা হয়েছে। বুধবার সর্বশেষ রিপোর্টেও ঘটনার সত্যতা পাওয়া গেছে। মামলার পর ঘটনার সঙ্গে জড়িত অভিযোগে মোহাম্মদ সুমন ওরফে আবু (২৩) ও কালু নামে দুজনকে গ্রেফতার করা হয়েছে বলেও তিনি জানান।আরএআর/এমএস</body>
</article>
