<article>
  <headline>
৫ম শ্রেণির ছাত্রীকে ধর্ষণের অভিযোগে বৃদ্ধ আটক
</headline>
  <url>https://www.jagonews24.com/country/news/423606</url>
  <published_at>
</published_at>
  <category>ধর্ষণ</category>
  <body>রাঙ্গামাটির লংগদুতে ৫ম শ্রেণির এক স্কুলছাত্রীকে ধর্ষণের ঘটনায় জয়নাল মিয়াকে (৫০) আটক করেছে পুলিশ। মঙ্গলবার রাতে তাকে আটক করা হয়। আটক জয়নাল মিয়া লংগদু উপজেলার গাঁথাছড়া বাজারের চা দোকানি।লংগদু থানার পুলিশ জানায়, মঙ্গলবার প্রাইভেট পড়া শেষে বাসায় ফেরার পথে অভিযুক্ত জয়নাল মিয়া তার চায়ের দোকানে ডেকে নেয় শিশুটিকে। এ সময় শিশুটির সঙ্গে প্রতিবেশী আরও এক শিশু ছিল। জয়নাল দোকান বন্ধ করে শিশুটির মুখ চেপে ধরে ধর্ষণ করে। পরে সঙ্গে থাকা শিশুটি চিৎকার করলে তাকেও হাত ও মুখ বেঁধে বসিয়ে রাখে জয়নাল।পরে শিশুটি বাসায় ফিরে তার মাকে ঘটনাটি জানায়। রাতে মেয়েটির মা-বাবা থানায় গিয়ে মামলা করলে পুলিশ অভিযান চালিয়ে জয়নালকে আটক করে।লংগদু থানার ওসি রঞ্জন কুমার সামন্ত জানান, মেয়েটির মা বাদী হয়ে জয়নালের বিরুদ্ধে মামলা করেছেন। আসামিকে আজ বুধবার আদালতে হাজির করা হবে বলেও জানান তিনি।এফএ/আরএস</body>
</article>
