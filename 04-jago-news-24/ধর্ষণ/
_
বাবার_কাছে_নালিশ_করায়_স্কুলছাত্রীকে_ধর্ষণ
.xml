<article>
  <headline>
বাবার কাছে নালিশ করায় স্কুলছাত্রীকে ধর্ষণ
</headline>
  <url>https://www.jagonews24.com/country/news/429070</url>
  <published_at>
</published_at>
  <category>ধর্ষণ</category>
  <body>স্কুল থেকে ফেরার পথে ঝালকাঠিতে নবম শ্রেণির এক ছাত্রীকে (১৪) বাগানে তুলে নিয়ে ধর্ষণের অভিযোগে সদর থানায় মামলা হয়েছে। সোমবার ধর্ষণের শিকার ওই ছাত্রীর বাবা বাদী হয়ে বখাটে ফাহাদ সিকদারের নামে এ মামলা করেন।পুলিশ ও নির্যাতিত ছাত্রীর পরিবার জানায়, সদর উপজেলার ধানসিঁড়ি ইউনিয়নের নবম শ্রেণির এক ছাত্রীকে ছয় মাস ধরে বিদ্যালয়ে যাওয়া আসার পথে উত্যক্ত করতো ছত্রকান্দা গ্রামের হান্নান সিকদার হানুর ছেলে ফাহাদ সিকদার (২১)। বিষয়টি নিয়ে ওই ছাত্রীর বাবা ফাহাদের বাবার কাছে অভিযোগ করেন।এতে ক্ষিপ্ত হয়ে ফাহাদ গত ১৭ মে দুপুরে বিদ্যালয় থেকে বাড়ি ফেরার পথে জোর করে ওই ছাত্রীকে তুলে নিয়ে পাশের একটি বাগানে ধর্ষণ করে। এ ঘটনা কাউকে জানালে মেরে ফেলারও হুমকি দেয়া হয় ওই ছাত্রীকে। পরে মেয়েটি বাসায় গিয়ে তার পরিবারকে ধর্ষণের ঘটনা জানায়। নির্যাতিত ওই ছাত্রীর বাবা স্থানীয় গণ্যমান্য ব্যক্তিদের ঘটনা জানালেও কোনো সুরহা না পেয়ে থানায় মামলা করেন।ঝালকাঠি থানার উপপরিদর্শক (এসআই) মো. মনিরুজ্জামান জানান, মামলার রাতেই ফাহাদের বাড়িতে অভিযান চালানো হয়। ঘটনার পর থেকে আত্মগোপন করায় তাকে বাড়িতে পাওয়া যায়নি।আতিকুর রহমান/এফএ/এমএস</body>
</article>
