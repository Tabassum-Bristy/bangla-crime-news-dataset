<article>
  <headline>
১০০ টাকার লোভ দেখিয়ে শিশুকে ধর্ষণচেষ্টা
</headline>
  <url>https://www.jagonews24.com/country/news/401563</url>
  <published_at>
</published_at>
  <category>ধর্ষণ</category>
  <body>সাতক্ষীরার শহরের কুকরালী মোড় এলাকায় দ্বিতীয় শ্রেণির (৮) এক স্কুলছাত্রীকে ধর্ষণের চেষ্টা চালিয়েছে এক বালু ব্যবসায়ী।এ সময় স্থানীয় জনতা ঘটনাটি দেখে ওই ব্যবসায়ীকে আটক করে পুলিশে খবর দেয়। মঙ্গলবার বিকেল সাড়ে ৪টার দিকে এ ঘটনা ঘটে।অভিযুক্ত বালু ব্যবসায়ী কওসার আলী (৬০) শহরের কুকরালী গ্রামের মৃত. আব্দুল বারীর ছেলে। মেয়েটি স্থানীয় কিন্ডার গার্টেন স্কুলের দ্বিতীয় শ্রেণির ছাত্রী।সাতক্ষীরা সদর সার্কেলের সহকারী পুলিশ সুপার মেরিনা আক্তার জাগো নিউজকে বলেন, অভিযুক্ত বালু ব্যবসায়ীকে আটক করা হয়েছে। শিশু মেয়েটি ফুল কেনার উদ্দেশ্যে বাড়ি থেকে বের হয়।এরপর বালু ব্যবসায়ী কওসার আলীর দোকানের সামনে আসলে মেয়েটিকে দোকানের মধ্যে ডেকে নেয় কওসার আলী। এ সময় ১০০ টাকার লোভ দেখিয়ে দোকানের মধ্যে থাকা অন্য রুমে নিয়ে ধর্ষণের চেষ্টা চালায়। পরে তাকে আটক করা হয়। এ ঘটনায় মামলার প্রস্তুতি চলছে বলেও জানান সহকারী পুলিশ সুপার।আকরামুল ইসলাম/এএম/আইআই</body>
</article>
