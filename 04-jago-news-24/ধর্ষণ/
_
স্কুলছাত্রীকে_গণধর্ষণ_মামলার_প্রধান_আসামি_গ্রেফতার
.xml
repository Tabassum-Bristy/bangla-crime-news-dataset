<article>
  <headline>
স্কুলছাত্রীকে গণধর্ষণ মামলার প্রধান আসামি গ্রেফতার
</headline>
  <url>https://www.jagonews24.com/country/news/348259</url>
  <published_at>
</published_at>
  <category>ধর্ষণ</category>
  <body>বরিশালের আগৈলঝাড়া উপজেলার কান্দিরপাড় গ্রামে পঞ্চম শ্রেণির এক স্কুলছাত্রীকে গণধর্ষণের পর ভিডিওচিত্র ধারণ করে চাঁদা দাবি মামলার প্রধান আসামি মুন্না তালুকদারকে গ্রেফতার করেছে পুলিশ।শুক্রবার দুপুরে রাজিহার এলাকায় অভিযান চালিয়ে তাকে গ্রেফতার করা হয়। গ্রেফতারকৃত মুন্না রাজিহার ইউনিয়নের কান্দিরপাড় এলাকার মজিদ তালুকদারের ছেলে ।আগৈলঝাড়া থানার পরিদর্শক (তদন্ত) আ. রহমান এজহারের বরাত দিয়ে জানান, গত ১৮ সেপ্টেম্বর উপজেলার রাজিহার ইউনিয়নের কান্দিরপাড় গ্রামের ভুক্তভোগী পঞ্চম শ্রেণির ছাত্রী তার সহপাঠীদের সঙ্গে চৌদ্দমেধা বিলে নৌকায় ঘুরতে যায়। এ সময় মুন্না তালুকদারের নেতৃত্বে ওই শিক্ষার্থীকে জিম্মি করে ৪ জনের একটি দল গণধর্ষণ করে। পরে অন্য একজনকে দিয়ে ফের ধর্ষণ করিয়ে মোবাইলে সেই ভিডিওচিত্র ধারণ করে তারা। সেই ভিডিও ইন্টারনেটে ছড়িয়ে দেয়ার কথা বলে মোটা অংকের চাদা দাবি করে মুন্না তালুকদার ও তার সহযোগীরা।এ ঘটনায় গত বুধবার রাতে ধর্ষিতা থানায় মামলা দায়ের করলে ওই মামলার প্রধান আসামি মুন্না তালুকদারকে শুক্রবার দুপুরে পুলিশ গ্রেফতার করে।সাইফ আমীন/এআরএস/আইআই</body>
</article>
