<article>
  <headline>
ভারতে ৭ মাসের শিশুকে ধর্ষণের দায়ে যুবকের মৃত্যুদণ্ড
</headline>
  <url>https://www.jagonews24.com/international/news/441133</url>
  <published_at>
</published_at>
  <category>ধর্ষণ</category>
  <body>সাত মাস বয়সী মেয়ে শিশুকে ধর্ষণের দায়ে ভারতের রাজস্থান প্রদেশের এক যুবককে মৃত্যুদণ্ডের সাজা দিয়েছেন আদালত। শনিবার রাজস্থানের আদালত অভিযুক্ত ১৯ বছরের ওই যুবককে মৃত্যুদণ্ডের সাজা দেন।গত মার্চে রাজ্যের বিধানসভায় ধর্ষণের সাজা সংক্রান্ত কঠোর একটি আইন পাস হয়। নতুন এ আইনে ১২ বছরের নিচের শিশুকে ধর্ষণের দায়ে অভিযুক্ত ব্যক্তির সর্বোচ্চ সাজা মৃত্যুদণ্ডের অনুমোদন দেয়া হয়। আইন পাসের পর শিশুকে ধর্ষণের দায়ে আদালতের দেয়া এটিই প্রথম সাজা।ভারতের মাত্র দুটি রাজ্যে ধর্ষণের সর্বোচ্চ সাজা মৃত্যুদণ্ডের বিধান রয়েছে। রাজস্থান ছাড়া গত বছরের ডিসেম্বরে মধ্যপ্রদেশের বিধানসভায় একই ধরনের আইন পাস হয়।আরও পড়ুন : ট্রাম্পকে রুহানির হুঁশিয়ারি : সিংহের লেজ নিয়ে খেলবেন নারাজস্থান পুলিশ বলছে, রাজস্থানের লক্ষ্মণগড় গত ৯ মে শিশুটির বাবা-মা বাড়ির বাইরে ছিলেন। এসময় সাত মাসের ওই শিশুকে কোলে তুলে নিয়ে যায় প্রতিবেশি যুবক। বাড়িতে ফিরে বাবা-মা শিশুটির খোঁজ করেন। এসময় প্রতিবেশিরা শিশুটিকে ওই যুবক নিয়ে গেছেন বলে জানান।পরে বাড়ি থেকে এক কিলোমিটার দূরে স্থানীয় একটি ফুটবল মাঠ থেকে শিশুটিকে কান্নারত অবস্থায় উদ্ধার করা হয়। পরবর্তীতে তাকে আলওয়ার হাসপাতালে ভর্তি করা হয়; যেখানে প্রায় ২০দিন শিশুটির চিকিৎসা চলে।আরও পড়ুন : স্যানিটারি পণ্যে আরোপিত কর বাতিল করল ভারতওই যুবককে গ্রেফতারের পর মেডিক্যাল পরীক্ষায় শিশুটি ধর্ষণের শিকার হয়েছে বলে নিশ্চিত করেন চিকিৎসকরা। রাজস্থানের পাবলিক প্রসিকিউটর কুলদ্বীপ জাইন বলেন, ধর্ষকের মৃত্যুদণ্ডের সাজা হিসেবে রাজ্যে এটি প্রথম ঘটনা; তবে পুরো ভারতে এটি তৃতীয়। এর আগে অন্য দুই মামলায় ধর্ষকের সর্বোচ্চ সাজা দেয়া হয়।রাজস্থানের এই ধর্ষণ মামলার বিচার হয় রাজ্যের দ্রুত বিচার আদালতে; শুনানি হয়েছে মাত্র ১৩ বার। আদালতের বিশেষ বিচারক জগেন্দ্র আগারওয়াল ধর্ষণের এ মামলায় ধর্ষকের সর্বোচ্চ শাস্তি মৃত্যুদণ্ডের রায় ঘোষণা করেন।সূত্র : এনডিটিভি।এসআইএস/পিআর</body>
</article>
