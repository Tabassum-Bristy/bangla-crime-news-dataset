<article>
  <headline>
ঈদের দিন রাস্তা থেকে তুলে নিয়ে তরুণীকে গণধর্ষণ
</headline>
  <url>https://www.jagonews24.com/country/news/334771</url>
  <published_at>
</published_at>
  <category>ধর্ষণ</category>
  <body>পটুয়াখালীর বাউফল উপজেলায় ঈদের দিন সকালে এক তরুণীকে (১৮) রাস্তা থেকে তুলে নিয়ে গণধর্ষণ করা হয়েছে বলে অভিযোগ পাওয়া গেছে।শনিবার সকালে পটুয়াখালী সদর হাসপাতালে চিকিৎসাধীন অসুস্থ মাকে (৬৬) দেখে দশমিনার বাড়ি ফেরার পথে বাউফলের মিলঘর মহাশ্রাদ্ধী এলাকায় গণধর্ষণের শিকার হন ওই তরুণী।ঘটনার সত্যতা নিশ্চিত করে বাউফল থানা পুলিশের ওসি আযম খান ফারুকী বলেন, এই ঘটনায় মামলা দায়েরের পর কবির শরীফ নামের এক যুবককে গ্রেফতার করেছে পুলিশ।তিনি বলেন, পটুয়াখালী সদর হাসপাতালে চিকিৎসাধীন অসুস্থ মাকে দেখে সকালে বাড়ি ফিরছিলেন ওই তরুণী। শহরের পুরান বাজার থেকে খেয়া পার হয়ে ওপারে লোহালিয়া ঘাটে পৌঁছেন। এরপর লোহালিয়া খেয়াঘাট থেকে ভাড়ায় মোটরসাইকেলে দশমিনায় বাড়ি যাচ্ছিলেন। মোটরসাইকেলে ছিলেন তিনি ও চালক।পথে বাউফলের আদাবাড়ীয়া ইউনিয়নের মিলঘর মহাশ্রাদ্ধী এলাকায় পৌঁছলে সেখানে থাকা আরও তিন যুবক ও মোটরসাইকেল চালক তরুণীকে জোর করে পাশের বাগানের নিয়ে ধর্ষণ করে।খবর পেয়ে ঘটনাস্থল থেকে তরুণীকে উদ্ধার করা হয়। ঘটনায় জড়িত অভিযোগে মোটরসাইকেল চালক কবির শরীফকে গ্রেফতার করা হয়েছে। বাকিদের গ্রেফতারের চেষ্টা চলছে বলেও জানান ওসি।তরুণীর দায়ের করা মামলায় অপর আসামিরা হলেন- আদাবাড়ীয়া ইউনিয়নের মৃত সামসুল হক শরীফের ছেলে কবির শরীফ (২৫), আতাহার গাজীর ছেলে জাফর গাজী (২৮), আবদুর রশিদ সরদারের ছেলে মিজান সরদার (২৬)ও হানিফ মীরের ছেলে সিদ্দিক মীর (২২)।ওসি আরও বলেন, ধর্ষণের শিকার ওই তরুণীকে ডাক্তারি পরীক্ষার জন্য পটুয়াখালী মেডিকেল কলেজ হাসপাতালে পাঠানো হয়েছে।এএম/পিআর</body>
</article>
