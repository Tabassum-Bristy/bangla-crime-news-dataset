<article>
  <headline>
ঠাকুরগাঁওয়ে ৫ বছরের শিশুকে ধর্ষণের অভিযোগ : কিশোর আটক
</headline>
  <url>https://www.jagonews24.com/country/news/371635</url>
  <published_at>
</published_at>
  <category>ধর্ষণ</category>
  <body>ঠাকুরগাঁও সদর উপজেলার জামুরী পাড়া গ্রামে ৫ বছরের একটি শিশু ধর্ষণের শিকার হয়েছে বলে অভিযোগ পাওয়া গেছে। বুধবার রাত ৯টায় শিশুটিকে ঠাকুরগাঁও আধুনিক সদর হাসপাতালে ভর্তি করা হয়।ধর্ষিতার মা বলেন, আমার ৫ বছরের শিশুকে পূর্ব জামুরী পাড়া গ্রামের কল্ললের ছেলে জয় (১৪) বাড়ির পাশে বাঁশঝাড়ে ডেকে নিয়ে ধর্ষণ করে। পরে সন্ধ্যায় অসুস্থ হয়ে পড়লে মেয়ে নিজে আমাকে সবকিছু বলে। রাতে তাকে সদর হাসপাতালে ভর্তি করি।ঠাকুরগাঁও আধুনিক হাসপাতালের কর্তব্যরত চিকিৎসক ডা. জিন্নাত পারভিন বলেন, মেয়েটির শরীরে জ্বর আছে এবং তার মধ্যে ভয়ভীতি কাজ করছে। তবে পরীক্ষা না করে নিশ্চিত করে কিছু বলা যাচ্ছে না।ঠাকুরগাঁও সদর থানার ওসি আব্দুল লতিফ মিঞা বলেন, বুধবার রাতে অভিযুক্ত ধর্ষককে নিজ বাড়ি থেকে গ্রেফতার করা হয়েছে। তার নামে নারী ও শিশু নির্যাতন দমন আইনে মামলা হয়েছে।ওআর/পিআর</body>
</article>
