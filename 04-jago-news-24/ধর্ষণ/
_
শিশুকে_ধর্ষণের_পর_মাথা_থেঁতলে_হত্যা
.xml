<article>
  <headline>
শিশুকে ধর্ষণের পর মাথা থেঁতলে হত্যা
</headline>
  <url>https://www.jagonews24.com/country/news/411572</url>
  <published_at>
</published_at>
  <category>ধর্ষণ</category>
  <body>গাজীপুরের শ্রীপুরে এক শিশুকে (৮) ধর্ষণের পর হত্যার অভিযোগ পাওয়া গেছে। বৃহষ্পতিবার রাতে উপজেলার জৈনা বাজার আবদার গ্রামে এ ঘটনা ঘটে। এ ঘটনায় জড়িত থাকার অভিযোগে একই গ্রামের কাজীমুদ্দীনের ছেলে পারভেজকে (১২) আটক করেছে পুলিশ।শিশুটির পরিবারের লোকজন জানায়, বৃহষ্পতিবার রাত আটটার দিকে রাতের খাবারের সময় থেকে শিশুটিকে পাওয়া যাচ্ছিল না। পরে রাত ১২টার দিকে স্থানীয় আব্দুল আউয়াল ডিগ্রি কলেজের পাশের একটি গলিতে শিশুটির মরদেহ পাওয়া যায়। একই গ্রামের কাজীমুদ্দীনের ছেলে পারভেজ (১২) স্থানীয় আব্দুল আউয়াল কলেজের পাশে বাড়ি ঘরের আড়ালে তাকে ধর্ষণ করেছে বলে অভিযোগ উঠেছে।শ্রীপুর থানা পুলিশের উপ-পরিদর্শক (এসআই) মনিরুজ্জামান জানান, শুক্রবার সকাল ১০টার দিকে রক্তাক্ত অবস্থায় শিশুটির মরদেহ উদ্ধার করা হয়েছে। তাকে ধর্ষণের পর হত্যার প্রাথমিক আলামত পাওয়া গেছে। শিশুটিকে পাশবিক নির্যাতনের পর মাথা থেঁতলে হত্যা করা হয়েছে বলে ধারণা করা হচ্ছে।এ ঘটনায় একজনকে আটক করে মামলার প্রস্তুতি চলছে। মরদেহ ময়নাতদন্তের জন্য গাজীপুর শহীদ তাজউদ্দিন আহমদ মেডিকেল কলেজ হাসপাতাল মর্গে পাঠানো হয়েছে।আমিনুল ইসলাম/এমএএস/আইআই</body>
</article>
