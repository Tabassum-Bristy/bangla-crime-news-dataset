<article>
  <headline>
রাজধানীতে পোশাককর্মীকে ধর্ষণের অভিযোগে গ্রেফতার ১
</headline>
  <url>https://www.jagonews24.com/national/news/428971</url>
  <published_at>
</published_at>
  <category>ধর্ষণ</category>
  <body>রাজধানীর দক্ষিণখানের গোয়ালটেকে পোশাক কারখানার এক কিশোরী কর্মীকে (১৪) ধর্ষণের অভিযোগ পাওয়া গেছে। এ ঘটনায় অভিযুক্ত মেহেদী হাসানকে (১৯) গ্রেফতার করেছে থানা পুলিশ।পুলিশ জানায়, ওই কিশোরী পোশাক কারখানায় যাওয়ার পথে মঙ্গলবার সকাল ৭টার দিকে এ ঘটনা ঘটে। ফাইদাবাদের ইউনুছের গলিতে ধরে নিয়ে তাকে জোরপূর্বক ধর্ষণ করে অভিযুক্ত হাসান। কিশোরীকে ঢাকা মেডিকেল কলেজ (ঢামেক) হাসপাতালের ২১২ নম্বর ওয়ার্ডে ভর্তি করা হয়েছে।কিশোরীর গ্রামের বাড়ি সিরাগঞ্জের কামারখন্দ থানার হাটঘারাবাড়ি এলাকায়। সে দক্ষিণখানে একটি পোশাক কারখানায় অপারেটরের কাজ করে।ভুক্তভোগী কিশোরীর মামা জানান, সকালে সে গার্মেন্টসে যাওয়ার সময় পার্শ্ববর্তী একটি বাসার বাড়াটিয়া মেহেদী হাসান তাকে জোর করে মুখ চেপে ধরে গলির ভেতর নিয়ে যায়। সেখানে তাকে ধর্ষণ করে। পরে তার চিৎকারে স্থানীয়রা ছুটে এসে মেহেদীকে ধরে করে পুলিশের হাতে তুলে দেয়।দক্ষিণখান খানার উপ-পরিদর্শক (এসআই) হাবিবুর রহমান জানান, এ ঘটনায় ভুক্তভোগী একটি মামলা করেছে। অভিযোগের ভিত্তিতে একজনকে গ্রেফতার করা হয়েছে। পরীক্ষা-নিরীক্ষার জন্য ওই তরুণীকে পাঠানো হয়েছে ঢাকা মেডিকেলে।এসএইচ/জেডএ/এমএস</body>
</article>
