<article>
  <headline>
ছেলেকে ঢাকায় পাঠিয়ে পুত্রবধূর সঙ্গে বাবার কাণ্ড!
</headline>
  <url>https://www.jagonews24.com/country/news/512636</url>
  <published_at>
</published_at>
  <category>ধর্ষণ</category>
  <body>কুড়িগ্রাম সদর উপজেলায় নিজ পুত্রবধূকে ধর্ষণের অভিযোগে শ্বশুর আলতাফ হোসেনকে (৫৫) গ্রেফতার করেছে পুলিশ।অভিযুক্ত আলতাফ হোসেন উপজেলার ঘোগাদহ ইউনিয়নের চরুয়া পাড়া গ্রামের মৃত শফি উদ্দিন ব্যাপারীর ছেলে।মঙ্গলবার রাতে ছেলে আনিছুর রহমান বাদী হয়ে কুড়িগ্রাম সদর থানায় তার বিরুদ্ধে মামলা করায় ওই রাতেই পুলিশ তাকে গ্রেফতার করে।পুলিশ ও মামলার এজাহার সূত্রে জানা গেছে, ছেলে আনিছুর রহমান রাজ মিস্ত্রির কাজে ঢাকায় অবস্থান করত। এই সুযোগে আলতাফ হোসেন পুত্রবধূকে একাধিকবার ধর্ষণ করে। গত ৬ জুলাই ভোর বেলা আনিছুর রহমান ঢাকা থেকে বাড়ি ফিরে বাবাকে নিজ ঘরে তার স্ত্রীকে ধর্ষণ করতে দেখে ফেলে। স্থানীয় ইউপি সদস্য রফিকুল ইসলামের মধ্যস্থতায় বিষয়টি মীমাংসা করার চেষ্টা করে আলতাফ হোসেন। তবে তা মেনে না নিয়ে স্ত্রীকে ধর্ষণের অভিযোগে আনিছুর রহমান বাবার বিরুদ্ধে নিজেই বাদী হয়ে মামলা করেন।কুড়িগ্রাম সদর থানার অফিসার ইনচার্জ (ওসি) মাহফুজার রহমান এই তথ্য নিশ্চিত করেছেন।আনিছুর রহমানের স্ত্রী জানান, স্বামী ঢাকায় থাকার সুযোগে শ্বশুর আলতাফ হোসেন তাকে জোর করে একাধিকবার ধর্ষণ করে। তিনি শ্বশুরের উপযুক্ত বিচার চান।ওসি মাহফুজার রহমান জানান, স্ত্রীকে ধর্ষণের অভিযোগ এনে আনিছুর রহমান নিজের বাবা আলতাফ হোসেনের বিরুদ্ধে থানায় নারী ও শিশু নির্যাতন দমন আইনে মামলা দায়ের করেছেন। মামলাটি রেকর্ড করে আসামিকে গ্রেফতার করা হয়েছে।নাজমুল/এমএমজেড/এমকেএইচ</body>
</article>
