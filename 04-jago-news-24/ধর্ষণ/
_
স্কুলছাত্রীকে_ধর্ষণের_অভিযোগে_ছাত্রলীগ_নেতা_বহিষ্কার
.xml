<article>
  <headline>
স্কুলছাত্রীকে ধর্ষণের অভিযোগে ছাত্রলীগ নেতা বহিষ্কার
</headline>
  <url>https://www.jagonews24.com/country/news/363805</url>
  <published_at>
</published_at>
  <category>ধর্ষণ</category>
  <body>স্কুলছাত্রীকে ধর্ষণের অভিযোগে আদালতে মামলা দায়ের হওয়ায় সিরাজগঞ্জ জেলা ছাত্রলীগের সহ-সভাপতি রিয়াদ হোসেনকে (২৫) বহিষ্কার করেছে কেন্দ্রীয় ছাত্রলীগ।বৃহস্পতিবার বেলা ১১টায় বহিষ্কারের বিষয়টি নিশ্চিত করে সিরাজগঞ্জ জেলা ছাত্রলীগের সাধারণ সম্পাদক মো. একরামুল হক জানান, দলীয় শৃঙ্খলা ভঙ্গের অভিযোগ এনে রিয়াদ হোসেনকে বহিষ্কার করা হয়েছে।বুধবার রাতে এক জরুরি বৈঠক শেষে ছাত্রলীগের কেন্দ্রীয় কমিটির সভাপতি মো. সাইফুর রহমান সোহাগ ও সাধারণ সম্পাদক এসএম জাকির হোসাইন এক সংবাদ বিজ্ঞপ্তির মাধ্যমে তাকে বহিষ্কার করেন।রিয়াদ আহম্মেদ ওরফে রিয়াদ হোসেন সিরাজগঞ্জ জেলার বেলকুচি উপজেলার চরখাষিয়া গ্রামের রকিব উদ্দিন মাস্টারের ছেলে।প্রসঙ্গত, সিরাজগঞ্জের বেলকুচির দৌলতপুর উচ্চ বিদ্যালয়ের এক ছাত্রীকে বিয়ের প্রলোভন দেখিয়ে ধর্ষণ ও মারপিট করার অভিযোগে রিয়াদ ও তার পাঁচ সহযোগীর বিরুদ্ধে মঙ্গলবার দুপুরে স্কুলছাত্রীর মামা মোজাম্মেল হক সরকার সিরাজগঞ্জ নারী ও শিশু নির্যাতন দমন ট্রাইব্যুনালে মামলা দায়ের করেন। শুনানি শেষে আদালতের বিচারক শহিদুল ইসলাম মামলাটি আমলে নিয়ে পুলিশ ব্যুরো ইনভেস্টিগেশনকে (পিবিআই) তদন্তের নির্দেশ দিয়েছেন।ইউসুফ দেওয়ান রাজু/এফএ/আরআইপি</body>
</article>
