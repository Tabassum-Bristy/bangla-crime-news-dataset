<article>
  <headline>
ফেনীতে শিক্ষার্থীকে গণধর্ষণ
</headline>
  <url>https://www.jagonews24.com/country/news/461306</url>
  <published_at>
</published_at>
  <category>ধর্ষণ</category>
  <body>ফেনীতে দশম শ্রেণির ছাত্রীকে গণধর্ষণ করেছে তিন বখাটে। রোববার বিকেলে ফেনী সদর উপজেলার ধলিয়ায় এ ঘটনা ঘটে। পরে রাত ১১টায় হারুন অর রশিদ বান্টু নামে এক ধর্ষককে পুলিশে দিয়েছেন ফেনী-২ আসনের সংসদ সদস্য ও জেলা আওয়ামী লীগের সাধারণ সম্পাদক নিজাম উদ্দিন হাজারী।পুলিশ ও স্বজনরা জানায়, প্রহিতিদিনের মতো ওই ছাত্রী স্কুল ছুটির পর বিকেল চারটার দিকে পার্শ্ববর্তী একটি বিউটি পার্লারের যাচ্ছিল। পথিমধ্যে একই গ্রামের হারুন অর রশিদ বান্টু, রাজু ও সোহেল নামের তিন বখাটে ছাত্রীকে জোরপূর্বক অজ্ঞাতস্থানে তুলে নিয়ে ধর্ষণ করে।সন্ধ্যা সাতটার দিকে গুরুতর আহত অবস্থায় ওই স্কুল ছাত্রীকে বাড়ির পাশে ফেলে চলে যায়। পরে স্বজনরা রাতে স্থানীয় এমপি নিজাম উদ্দিন হাজারীর শরণাপন্ন হলে তিনি তাৎক্ষণিক হারুন অর রশিদ বান্টুকে ধরে পুলিশে সোপর্দ করে। ঘটনায় জড়িত অন্যদেরও দ্রুত গ্রেফতারের জন্য সংশ্লিষ্ট পুলিশ কর্মকর্তাদের অবহিত করেন।স্বজনরা আরও জানায়, অপর দুইজনের মধ্যে রাজু একই এলাকার নুরুল আফছার ও সোহেল আবুল খায়েরের ছেলে। তারা স্থানীয় যুবলীগ ও স্বেচ্ছাসেবক লীগের কর্মী। এ ঘটনায় নির্যাতিতার পিতা বাদী হয়ে ফেনী মডেল থানায় মামলা দায়েরের প্রস্তুতি নিচ্ছে।ধলিয়া ইউপি চেয়ারম্যান আনোয়ার আহম্মেদ মুন্সি জানান, তিনি ঘটনাটি শোনার পর মেয়েটিকে উদ্ধারের জন্য স্থানীয় মেম্বারসহ বিভিন্ন স্থানে খোঁজাখুজি করেছেন।ফেনী মডেল থানার পরিদর্শক (ওসি) আবুল কালাম আজাদ ধর্ষণের অভিযোগে একজনকে আটকের সত্যতা নিশ্চিত করে বলেন, ঘটনার সঙ্গে জড়িতদের আটকের চেষ্টা চলছে।রাশেদুর হাসান/এমআরএম</body>
</article>
