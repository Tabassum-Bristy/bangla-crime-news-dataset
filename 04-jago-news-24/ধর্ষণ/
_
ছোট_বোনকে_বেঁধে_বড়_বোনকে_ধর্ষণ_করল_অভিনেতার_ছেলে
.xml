<article>
  <headline>
ছোট বোনকে বেঁধে বড় বোনকে ধর্ষণ করল অভিনেতার ছেলে
</headline>
  <url>https://www.jagonews24.com/country/news/451283</url>
  <published_at>
</published_at>
  <category>ধর্ষণ</category>
  <body>ঢাকার আশুলিয়া উপজেলায় ছোট বোন ও তার স্বামীকে বেঁধে রেখে বড় বোনকে গণধর্ষণের অভিযোগ পাওয়া গেছে। এ ঘটনায় অভিনেতা এ আর মন্টুর ছেলেসহ দুইজনকে গ্রেফতার করেছে পুলিশ।শনিবার বিকেলে আশুলিয়ার মধ্য গাজিরচট এলাকার রওশনের বাড়িতে এ ঘটনা ঘটে। পরে খবর পেয়ে রাত ১০টার দিকে এ ঘটনায় জড়িত মিথুন ও আরফান নামের দুইজনকে গ্রেফতার করে পুলিশ।গ্রেফতারকৃতদের মধ্যে মিথুন অভিনেতা এ আর মন্টুর ছেলে। তার বাড়ি আশুলিয়ার মধ্য গাজিরচটে ও অপরজন একই এলাকার মহিদুল হাসানের ছেলে আরফান। সে এ আর মন্টুর ভায়রার ছেলে।পুলিশ জানায়, আশুলিয়ার গাজিরচট এলাকায় ছোট বোনের বাড়িতে বেড়াতে আসে বড় বোন। দুপুরের দিকে হঠাৎ মিথুন ও আরফানসহ চারজন তাদের বাড়িতে ঢুকে ছোট বোন আর বোনের স্বামীকে একটি কক্ষে বেঁধে রাখে।এ সময় বেড়াতে আসা বড় বোনকে পাশের কক্ষে নিয়ে পালাক্রমে ধর্ষণ করে ওরা চারজন। বিষয়টি কাউকে জানালে তাদেরকে মেরে ফেলার হুমকি দেয় তারা। শনিবার রাতে নির্যাতিত নারী বিষয়টি আশুলিয়া থানায় জানালে ঘটনাস্থলে গিয়ে দুইজনকে গ্রেফতার করে পুলিশ।বিষয়টি নিশ্চিত করে আশুলিয়া থানা পুলিশের পরিদর্শক (তদন্ত) জাবেদ মাসুদ বলেন, ধর্ষিতাকে উদ্ধার করে থানায় নিয়ে আসা হয়েছে। তার স্বাস্থ্য পরীক্ষার জন্য ঢাকা মেডিকেল কলেজ (ঢামেক) হাসপাতালের ওয়ান স্টপ ক্রাইসিস সেন্টারে পাঠানোর প্রস্তুতি চলছে। এ ঘটনায় নির্যাতিতা বাদী হয়ে মামলা করেছেন।এএম/এমএস</body>
</article>
