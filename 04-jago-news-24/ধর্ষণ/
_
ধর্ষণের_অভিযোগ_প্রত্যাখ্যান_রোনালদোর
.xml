<article>
  <headline>
ধর্ষণের অভিযোগ প্রত্যাখ্যান রোনালদোর
</headline>
  <url>https://www.jagonews24.com/sports/news/252064</url>
  <published_at>
</published_at>
  <category>ধর্ষণ</category>
  <body>দুর্দান্ত সময় কাটছে ক্রিশ্চিয়ানো রোনালদোর। বায়ার্ন মিউনিকের বিপক্ষে জোড়া গোল করে প্রথম খেলোয়াড় হিসেবে গড়েছেন ইউরোপিয়ান প্রতিযোগিতায় সেঞ্চুরির রেকর্ড। তবে এবার রিয়াল মাদ্রিদের এই তারকার বিরুদ্ধে ধর্ষণের অভিযোগ উঠেছে। জার্মান ম্যাগাজিন ডের স্পাইজেল তাদের এক খবরে এমন দাবি করেন।ধর্ষণের বিষয়টি চেপে যাওয়ার জন্য ভুক্তভোগী নারীকে অর্থ দেয়ার অভিযোগ করে জার্মান পত্রিকা একটি বিবৃতি প্রকাশ করে। বিবৃতিতে রোনালদোর বিরুদ্ধে আট বছর আগের একটি ধর্ষণের ঘটনা টেনে আনা হয়েছে।এদিকে রোনালদোর বিরুদ্ধে ওঠা ধর্ষণের অভিযোগ তীব্রভাবে অস্বীকার করেছেন তার প্রতিনিধি। প্রতিবেদনকে ‘ঘৃণ্য এবং অপমানজনক’ বলে সমালোচনা করে এক বিবৃতিতে রোনালদোর মুখপাত্র বলেন, ‘রোনালদোর ধর্ষণের খবরটি সাংবাদিকতার এক টুকরো গল্প। সে তার সুনাম রক্ষার জন্য সবকিছুই করবে।’রোনালদোর মুখপাত্র আরও বলেন, পত্রিকাটি যে অভিযোগপত্র পাওয়ার কথা বলছে, সেখানে কারও স্বাক্ষর নেই। এ খবর সম্পূর্ণ মিথ্যা। আর অভিযোগকারী নারী সত্যতা প্রমাণ করতে সামনে আসতে অস্বীকার করছেন।’এমআর/এমএস</body>
</article>
