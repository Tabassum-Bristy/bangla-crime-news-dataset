<article>
  <headline>
গৃহবধূকে ধর্ষণের দায়ে যাবজ্জীবন
</headline>
  <url>https://www.jagonews24.com/country/news/465168</url>
  <published_at>
</published_at>
  <category>ধর্ষণ</category>
  <body>সিরাজগঞ্জের শাহজাদপুরে বুকে অস্ত্র ঠেকিয়ে গৃহবধূকে ধর্ষণের দায়ে মো. সোনা উল্লাহ (৪৫) নামে এক ব্যক্তিকে যাবজ্জীবন কারাদণ্ড দিয়েছেন আদালত। একইসঙ্গে ১০ হাজার টাকা জরিমানা অনাদায়ে আরও তিন মাসের বিনাশ্রম কারাদণ্ড দেয়া হয়েছে।রোববার বেলা সোয়া ১১টার দিকে সিরাজগঞ্জ নারী ও শিশু নির্যাতন দমন ট্রাইব্যুনাল-১র বিচারক ফজলে খোদা মো. নাজির আসামির অনুপস্থিতিতে এ রায় ঘোষণা করেন।দণ্ডপ্রাপ্ত সোনা উল্লাহ বেলকুচি উপজেলার বালাবাড়ী গ্রামের মৃত জয়ধর আলীর ছেলে। বর্তমানে তিনি পলাতক রয়েছেন।আদালতের স্পেশাল পাবলিক প্রসিকিউটর (পিপি) শেখ আব্দুল হামিদ লাবলু এ তথ্য নিশ্চিত করে জানান, ২০০৬ সালের ৮ মার্চ রাতে শাহজাদপুর উপজেলার ঘোরশাল নতুনপাড়া গ্রামের এক গৃহবধূর (২৭) ঘরে যান পার্শ্ববর্তী বালাবাড়ী গ্রামের সোনা উল্লাহ। এ সময় ওই গৃহবধূর বুকে অস্ত্র ঠেকিয়ে জোর করে ধর্ষণ করেন তিনি। এ ঘটনায় ধর্ষণের শিকার ওই গৃহবধূ বাদী হয়ে আদালতে মামলা করেন। মামলার তদন্ত শেষে পুলিশ সোনা উল্লাহকে অভিযুক্ত করে আদালতে চার্জশিট (অভিযোগপত্র) দেয়। দীর্ঘ শুনানি শেষে রোববার বিচারক আসামির অনুপস্থিতিতে এ রায় দেন।ইউসুফ দেওয়ান রাজু/এফএ/পিআর</body>
</article>
