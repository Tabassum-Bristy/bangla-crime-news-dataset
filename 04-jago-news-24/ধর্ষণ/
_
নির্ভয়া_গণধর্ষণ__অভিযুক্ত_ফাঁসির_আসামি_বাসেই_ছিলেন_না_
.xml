<article>
  <headline>
নির্ভয়া গণধর্ষণ : অভিযুক্ত ফাঁসির আসামি বাসেই ছিলেন না!
</headline>
  <url>https://www.jagonews24.com/international/news/374338</url>
  <published_at>
</published_at>
  <category>ধর্ষণ</category>
  <body>‘নির্ভয়া গণধর্ষণ কাণ্ডের সময় সে ওই বাসেই ছিল না। পুলিশ তার উপরে নির্যাতন চালিয়ে তাকে দোষ স্বীকার করতে বাধ্য করেছে।’ নির্ভয়া গণধর্ষণ কাণ্ডের অন্যতম অপরাধী মুকেশ সিংহ ফাঁসির সাজা থেকে রেহাই পেতে ভারতের সুপ্রিম কোর্টে এমন দাবি করা হয়েছে।গত ৫ মে দেশটির সুপ্রিম কোর্ট নির্ভয়া ধর্ষণ কাণ্ডের চার অভিযুক্ত -মুকেশ, অক্ষয় কুমার, পবন গুপ্ত ও বিনয় শর্মাকে ফাঁসির সাজা বহাল রেখেছেন। ফাঁসির সাজা থেকে রেহাই পেতে সুপ্রিম কোর্টের রায়ের পুনর্বিবেচনা চেয়ে ‘রিভিউ পিটিশন’ জমা দিয়েছে মুকেশ। বাকি তিন জনও পুনর্বিবেচনার আর্জি জানাবে। সবগুলো আর্জি ১২ ডিসেম্বর শুনানি হবে বলে প্রধান বিচারপতি দীপক মিশ্র নির্দেশ দিয়েছেন।মুকেশের আইনজীবী এম এল শর্মা দাবি করেন, পুরো ঘটনাই ঘটেছিল একটি বাসের মধ্যে। মুকেশ ওই বাসেই ছিল না। বাস থামিয়ে মুকেশ বাসে উঠেছিল, এমন প্রমাণও মেলেনি। নির্যাতিতা তার মৃত্যুর আগে দেওয়া জবানবন্দিতেও এমন কিছু বলেনি। পুরোটাই পুলিশ অত্যাচার চালিয়ে তাকে দিয়ে বলিয়েছে। পুলিশের দাবি, মুকেশই বাস চালাচ্ছিল। কিন্তু মুকেশের কাছে দু’চাকার গাড়ি চালানোর লাইসেন্স ছিল।শুনানি চলাকালে প্রধান বিচারপতি মিশ্র বলেন, পুনর্বিবেচনার আর্জির শুনানি খুব বেশি হলে আধ ঘণ্টা চলতে পারে। আর এক আইনজীবী এ পি সিংহ বলেন, বাকি তিন অভিযুক্তর হয়ে তিনি পুনর্বিবেচনার আর্জি জানাচ্ছেন। তার জন্য তিহাড় জেল থেকে নথি সংগ্রহের কাজ চলছে। সূত্র : আনন্দবাজারআরএস/পিআর</body>
</article>
