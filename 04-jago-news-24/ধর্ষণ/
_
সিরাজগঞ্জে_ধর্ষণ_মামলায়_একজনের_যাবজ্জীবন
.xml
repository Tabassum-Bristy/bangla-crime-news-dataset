<article>
  <headline>
সিরাজগঞ্জে ধর্ষণ মামলায় একজনের যাবজ্জীবন
</headline>
  <url>https://www.jagonews24.com/country/news/512667</url>
  <published_at>
</published_at>
  <category>ধর্ষণ</category>
  <body>সিরাজগঞ্জের বেলকুচিতে তরুণীকে অপহরণের পর ধর্ষণের দায়ে উজ্জ্বল হোসেন (৩৮) নামে এক ব্যক্তিকে যাবজ্জীবন কারাদণ্ড দিয়েছেন আদালত। একই সঙ্গে তার ১০ হাজার টাকা জরিমানা, অনাদায়ে আরও তিন মাসের বিনাশ্রম কারাদণ্ডের আদেশ দেয়া হয়েছে।বুধবার দুপুরে সিরাজগঞ্জ নারী ও শিশু নির্যাতন দমন ট্রাইব্যুনাল-১ এর বিচারক ফজলে খোদা মো. নাজির এ রায় দেন।দণ্ডপ্রাপ্ত উজ্জ্বল বেলকুচি উপজেলার লক্ষ্মীপুর গ্রামের মো. আব্দুস সোবাহানের ছেলে।সিরাজগঞ্জ নারী ও শিশু নির্যাতন দমন ট্রাইব্যুনালের পাবলিক প্রসিকিউটর (পিপি) অ্যাডভোকেট আব্দুল হামিদ লাভলু এ তথ্য নিশ্চিত করেছেন।মামলার বিবরণে জানা গেছে, ২০০৪ সালের ৯ অক্টোবর সন্ধ্যায় একই উপজেলার এক তরুণীকে বাড়ি থেকে অপহরণ করে নিয়ে যান উজ্জ্বল। পরে তাকে দৌলতপুর সিনেমা হলের পেছনে একটি বাড়িতে নিয়ে ধর্ষণ করে। টানা পাঁচদিন ধর্ষণের পর ওই তরুণীকে বিয়ের আশ্বাস দিয়ে ছেড়ে দেয়া হয়।এ ঘটনায় নির্যাতনের শিকার ওই তরুণী বাদী হয়ে উজ্জ্বলকে একমাত্র আসামি করে বেলকুচি থানায় একটি ধর্ষণ মামলা দায়ের করেন। মামলার তদন্ত শেষে অভিযুক্ত আসামির বিরুদ্ধে আদালতে অভিযোগপত্র (চার্জশিট) দাখিল করে পুলিশ। দীর্ঘ শুনানি শেষে অপরাধ প্রমাণিত হওয়ায় আসামির অনুপস্থিতিতে বুধবার এ রায় দেন বিচারক।ইউসুফ দেওয়ান রাজু/এমবিআর/জেআইএম</body>
</article>
