<article>
  <headline>
স্ত্রীর ওপর প্রতিশোধ নিতে বন্ধুদের হাতে তুলে দিলেন স্বামী
</headline>
  <url>https://www.jagonews24.com/international/news/525466</url>
  <published_at>
</published_at>
  <category>ধর্ষণ</category>
  <body>স্ত্রীর ওপর প্রতিশোধ নিতে তাকে বন্ধুদের হাতে তুলে দিলেন স্বামী। একটি ঘরে আটকে রেখে স্বামীর বন্ধুরা তাকে একাধিকবার ধর্ষণ করেছেন বলে অভিযোগ করছেন ভারতের কলকাতার বাগদা এলাকার এক গৃহবধূ। শুধু তাই নয়, এই ঘটনার কথা কাউকে বলে দিলে তাকে প্রাণে মেরে ফেলারও হুমকি দেওয়া হয় বলে অভিযোগ করেছেন তিনি।শনিবার স্বামী এবং তার দুই বন্ধুর বিরুদ্ধে কলকাতার সোনারপুর থানায় অভিযোগ দায়ের করেছেন ওই গৃহবধূ। ঘটনার তদন্ত শুরু করেছে সোনারপুর থানা।পুলিশ ও স্থানীয় সূত্র জানিয়েছে, গত বছরের অক্টোবরে উজ্জ্বল দে'র সঙ্গে বিয়ে হয় ওই নারীর। বিয়ের পর থেকেই স্বামী তার ওপর শারীরিক ও মানসিক অত্যাচার করতো বলে অভিযোগ করেছেন ওই নারী। এ নিয়ে সব সময়ই অশান্তি লেগে থাকত। এক পর্যায়ে স্বামীর বিরুদ্ধে আদালতের দ্বারস্থ হন ওই নারী।গত বুধবার মামলা-সংক্রান্ত কাজে কলকাতা হাইকোর্ট ওই নারীর স্বামী উজ্জ্বল দে'কে ডেকে পাঠান। সেখানে ওই গৃহবধূর সঙ্গে তার দুই বন্ধুর পরিচয় করিয়ে দেন তার স্বামী। ওই নারীর অভিযোগ, আদালতের কাজ শেষ হওয়ার পর দুই বন্ধুর সঙ্গে স্ত্রীকে পাঠিয়ে দেন উজ্জ্বল। এরপরই সোনারপুরের একটি বাড়িতে এনে তাকে স্বামীর বন্ধুরা দু'দিন ধরে ধর্ষণ করেছেন বলে অভিযাগ করেন তিনি।ওই দুই ব্যক্তির হাত থেকে পালিয়ে সোনারপুর স্টেশনে রেল পুলিশের কাছে এসে সবকিছু জানান ওই গৃহবধূ। সেখান থেকে তাকে সোনারপুর থানায় পাঠানো হয়। সেখানেই স্বামী ও তার দুই বন্ধুর বিরুদ্ধে লিখিত অভিযোগ দায়ের করেছেন তিনি। পুরো ঘটনার তদন্ত করছে পুলিশ।টিটিএন/এমএস</body>
</article>
