<article>
  <headline>
৪৮ বছর বয়সী মানুষটির কাছেও রক্ষা পেল না শিশুটি
</headline>
  <url>https://www.jagonews24.com/country/news/444771</url>
  <published_at>
</published_at>
  <category>ধর্ষণ</category>
  <body>পঞ্চগড়ে সাত বছরের এক কন্যা শিশুকে ধর্ষণের অভিযোগ উঠেছে আব্দুল আজিজ (৪৮) নামে এক প্রতিবেশী ভ্যানচালকের বিরুদ্ধে। এ ঘটনায় বুধবার রাতে শিশুটির বাবা বাদী হয়ে সদর থানায় মামলা করেছেন।বৃহস্পতিবার বিকেল পর্যন্ত পুলিশ অভিযুক্ত আব্দুল আজিজকে ধরতে পারেনি। গুরুতর অসুস্থ শিশুটি বর্তমানে পঞ্চগড় আধুনিক সদর হাসপাতালে ভর্তি রয়েছে। সে স্থানীয় একটি প্রাথমিক বিদ্যালয়ের প্রথম শ্রেণির শিক্ষার্থী।পুলিশ ও শিশুটির বাবা জানায়, বুধবার দুপুরে সদর উপজেলার সাতমেরা এলাকায় বাড়ির পাশে খেলেছিল শিশুটি। এ সময় পাশের বাড়ির অটোভ্যানচালক আব্দুল আজিজ শিশুটিকে বাড়িতে ডেকে আনে। এরপর ঘরে আটকে রেখে ধর্ষণ করে। এক পর্যায়ে শিশুটি চিৎকার করলে আজিজ বাড়ি থেকে পালিয়ে যায়। পরে শিশুটি কান্না করতে করতে বাড়িতে গিয়ে তার মাকে ঘটনাটি জানায়। ঘটনা শুনে শিশুটির বাবা-মা তাৎক্ষণিক তাকে পঞ্চগড় আধুনিক সদর হাসপাতালে নিয়ে আসে।পঞ্চগড় আধুনিক সদর হাসপাতালের আবাসিক চিকিৎসক ডা. মনোয়ার হোসেন বলেন, শিশুটি বর্তমানে চিকিৎসাধীন রয়েছে। বৃহস্পতিবার তাকে মুখে খাবার দেয়া হয়েছে। এছাড়া ধর্ষণের বিষয়টি নিশ্চিত হতে ল্যাবরেটরি টেস্টের জন্য নমুনা সংগ্রহ করা হয়েছে।পঞ্চড়ের অতিরিক্ত পুলিশ সুপার সুদর্শন কুমার রায় বলেন, শিশু ধর্ষণের ঘটনায় সদর থানায় একটি মামলা হয়েছে। আসামিকে গ্রেফতারের জন্য পুলিশি তৎপরতা অব্যাহত রয়েছে।সফিকুল আলম/এমএএস/জেআইএম</body>
</article>
