<article>
  <headline>
ধর্ষণের প্রতিবাদে সিডনিতে মানববন্ধন
</headline>
  <url>https://www.jagonews24.com/probash/article/473832</url>
  <published_at>
</published_at>
  <category>ধর্ষণ</category>
  <body>নোয়াখালীর সুবর্ণচরে চার সন্তানের মাকে গণধর্ষণের প্রতিবাদে মানববন্ধন করেছে সিডনিতে বসবাসরত অভিবাসী বাংলাদেশিরা। সিডনির ল্যাকান্বার রেলওয়ে প্যারেড প্রাঙ্গণে মানববন্ধনের আয়োজন করে মানবাধিকার সংগঠন ইন্টারন্যাশনাল র‌্যাপিড ইন্টারবেনশন গেয়ার ফর হিউমিলেটেড অ্যান্ড টরমিনেটেড (আইরাইট)।একাদশ জাতীয় নির্বাচনে ধানের শীষে ভোট দেয়াকে কেন্দ্র করে দুষ্কৃতকারীরা গত ৩০ ডিসেম্বর রাতে নোয়াখালীর সুবর্ণচরে পারুল বেগম (৪০) নামে এক নারীকে গণধর্ষণ করে।আইরাইটের চেয়ারম্যান ইঞ্জিনিয়ার মো. হাবিবুর রহমান বলেন, ‘জাতীয় নির্বাচনে প্রত্যেক নাগরিকের ভোট প্রদানে পছন্দের প্রার্থীকে ভোট দেয়ার অধিকার রয়েছে। নির্বাচনে জয় পরাজয়ও থাকবে তাই বলে পাশবিকতা কেন করতে হবে? আমরা গণধর্ষণের মূলহোতাদের বিচার ও শাস্তি দাবি করছি।’মানববন্ধনে সংহতি জানিয়ে হোয়াইট রিবন অস্ট্রেলিয়া অ্যাম্বাসেডর আবুল কালাম আজাদ খোকন বলেন, ‘নোয়াখালীতে সংগঠিত গণধর্ষণের মধ্যে দিয়ে বাস্তবে মত প্রকাশের সকল পথকেই রুদ্ধ করার চিত্র ফুটে উঠল। আর এ যেন নীতিহীন রাজনীতিরই বহি:প্রকাশ।’মানববন্ধনে বক্তারা নোয়াখালীতে সংগঠিত ঘটনায় সুষ্ঠু তদন্ত সাপেক্ষে প্রকৃত অপরাধীদের আইনের আওতায় এনে দ্রুত বিচার এবং সর্বোচ্চ শাস্তি প্রদানের দাবি জানান। এ সময় ধর্ষকদের রাজনৈতিক শক্তি ও সংস্কৃতিকে প্রত্যাখ্যান করার আহ্বানও জানানো হয়।মানববন্ধনে আরও উপস্থিত ছিলেন- ডা. আব্দুল ওহাব, লিয়াকত আলী স্বপন, সোহেল ইকবাল, আবুল হাসান, আব্দুল্লাহ ইউসুফ শামীম, নাছির উল্লাহ, নাফিজ আহমেদ, রাশেদুল ইসলাম, মুন্নি চৌধুরী, মিতা কাদেরী, মিজানুর রহমান সুমন, নোমান মাসুম, জাহাঙ্গীর, কামরুল ইসলাম, মুনা মোস্তোফা, মাসুদুর রহমান, মালেক মানিক, ডল, নামিদ ফারহান, লিজা, মোহনা, তাফতুন, মিজান, হুমায়ুন, আবু সাইদ, মামুন বালা, জসিম, সাইদ ভূঁইয়া প্রমুখ।এমআরএম/এমকেএইচ</body>
</article>
