<article>
  <headline>
শিশু ধর্ষণের অভিযোগে বাড়ির কেয়ারটেকার গ্রেফতার
</headline>
  <url>https://www.jagonews24.com/country/news/425391</url>
  <published_at>
</published_at>
  <category>ধর্ষণ</category>
  <body>শরীয়তপুরে ১১ বছর বয়সী এক শিশুকে ধর্ষণের অভিযোগে আব্দুর রশিদ মাঝি (৪৫) নামে এক ব্যক্তিকে গ্রেফতার করেছে পুলিশ। শুক্রবার দুপুরে শরীয়তপুর পৌরসভার ৮নং ওয়ার্ডের স্বর্ণঘোষ গ্রাম থেকে তাকে গ্রেফতার করা হয়।গ্রেফতার আব্দুর রশিদ মাঝি ভেদরগঞ্জ উপজেলার চরভাগা এলাকার মজিবর মাঝির ছেলে। তিনি চার সন্তানের জনক। রশিদ দীর্ঘদিন যাবত স্বর্ণঘোষ গ্রামের সৌদি প্রবাসী আনোয়ার বেপারীর বাড়িতে কেয়ারটেকার হিসেবে কাজ করছেন।পুলিশ ও স্থানীয়দের কাছ থেকে জানা গেছে, শিশুটির পরিবার সৌদি প্রবাসী আনোয়ার বেপারীর প্রতিবেশি। বৃহস্পতিবার বিকেলে শিশুটি খেলার ছলে সৌদি প্রবাসী আনোয়ার বেপারীর বাড়িতে আসলে ভয়ভীতি দেখিয়ে তাকে বাড়ির ২য় তলার বাথরুমে নিয়ে ধর্ষণ করেন রশিদ। এ সময় শিশুটির চিৎকারে প্রতিবেশী আবুল বাশার এগিয়ে আসলে রশিদ পালিয়ে যান।রশিদ মাঝির ছেলে ইমরান মাঝি বলেন, আমার সামনে শিশুটিকে বাথরুমে নিয়ে খারাপ কাজ করেছে বাবা। আমি ডাকাডাকি করলেও তিনি শোনেননি।পালং মডেল থানা পুলিশের ভারপ্রাপ্ত কর্মকর্তা (ওসি) মো. মনিরুজ্জামান ঘটনার সত্যতা নিশ্চিত করে জানান, এ ঘটনায় শিশুটির বাবা বাদী হয়ে আব্দুর রশিদ মাঝির বিরুদ্ধে মামলা করেছেন। রশিদকে স্বর্ণঘোষ এলাকা থেকে গ্রেফতার করা হয়েছে।ছগির হোসেন/আরএআর/পিআর</body>
</article>
