<article>
  <headline>
কিশোরীকে ধর্ষণ : একজনের যাবজ্জীবন, ৪ জন খালাস
</headline>
  <url>https://www.jagonews24.com/country/news/523155</url>
  <published_at>
</published_at>
  <category>ধর্ষণ</category>
  <body>ফরিদপুরের ভাঙ্গা উপজেলায় ধর্ষণ মামলায় এক ব্যক্তিকে যাবজ্জীবন কারাদণ্ড দিয়েছেন আদালত। বুধবার দুপুরে জেলার নারী ও শিশু নির্যাতন দমন ট্রাইব্যুনালের বিচারক আলমগীর কবির এ রায় দেন।যাবজ্জীবন দণ্ডপ্রাপ্ত খালেক মিয়া সুনামগঞ্জের গামারিতলা এলাকার দুলাল মিয়ার ছেলে। রায় ঘোষণার সময় আদালতে অনুপস্থিত ছিল দুলাল মিয়া।নারী ও শিশু নির্যাতন দমন ট্রাইব্যুনালের পিপি স্বপন পাল বলেন, ২০১২ সালের ১০ জুলাই জেলার ভাঙ্গা উপজেলার হামিরদী এলাকার এক কিশোরীকে প্রেমের সূত্র ধরে ডেকে নিয়ে যায় স্থানীয় মিলন নামে এক যুবক। পরে স্থানীয় ইউপি ভবনের দোতলায় নিয়ে কিশোরীকে ধর্ষণ করা হয়। এ ঘটনায় কিশোরীর বাবা বাদী হয়ে ওই বছরের ২০ জুলাই ভাঙ্গা থানায় ধর্ষণ মামলা করেন।পিপি স্বপন পাল আরও বলেন, মামলার তদন্ত শেষে গত ১৯ সেপ্টেম্বর আদালতে চার্জশিট দেয় পুলিশ। শুনানি শেষে ফরিদপুর নারী ও শিশু নির্যাতন দমন ট্রাইব্যুনালের বিচারক মো. আলমগীর কবির মঙ্গলবার মামলার রায় দেন। রায়ে মামলার পাঁচ আসামির মধ্যে মো. খালেক মিয়াকে দোষী সাব্যস্ত করে যাবজ্জীবন কারাদণ্ড দেয়া হয়। অন্য চার আসামিকে খালাস দেয়া হয়।বি কে সিকদার সজল/এএম/এমকেএইচ</body>
</article>
