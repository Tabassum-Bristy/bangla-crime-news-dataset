<article>
  <headline>
শিশু ধর্ষণের অভিযোগে শিল্পী আটক
</headline>
  <url>https://www.jagonews24.com/national/news/481762</url>
  <published_at>
</published_at>
  <category>ধর্ষণ</category>
  <body>রাজধানীর আগারগাঁওয়ে আট বছর বয়সী এক শিশুকে রক্তাক্ত অবস্থায় উদ্ধার করেছে পুলিশ। শিশুটির তথ্য অনুযায়ী, আব্দুর রাজ্জাক নামে ৪৫ বছর বয়সী গৃহকর্তাকে আটক করা হয়েছে। আটক রাজ্জাক নিজেকে বাংলাদেশ বেতারের মিউজিশিয়ান বলে দাবি করেন।শনিবার (১৬ ফেব্রুয়ারি) দুপুরে পশ্চিম আগারগাঁওয়ে এ ঘটনা ঘটে।শেরেবাংলা নগর থানার ভারপ্রাপ্ত কর্মকর্তা (ওসি) জানে আলম মুন্সী জাগো নিউজকে বলেন, ‘দুপুর ১২টায় পুলিশের কাছে তথ্য আসে ওই বাড়িতে একটি শিশু ধর্ষণের শিকার হয়েছে। তথ্য পেয়ে সোয়া ১২টায় পুলিশ সেখানে যায়। ঘটনাস্থল থেকে শিশুটিকে রক্তাক্ত অবস্থায় উদ্ধার এবং গৃহকর্তা আব্দুর রাজ্জাককে আটক করে।’তিনি আরও জানান, ‘প্রাথমিক জিজ্ঞাসাবাদে তিনি নিজেকে বাংলাদেশ বেতারের মিউজিশিয়ান দাবি করেন। তিনি স্ত্রী-সন্তানসহ পরিবারের সঙ্গে এই বাড়িতে থাকতেন। পুলিশ রহস্য উদঘাটনের চেষ্টা করছে।’শিশুটির পরিবারের বরাত দিয়ে শেরেবাংলা নগর থানা পুলিশ জানায়, বাসায় ডেকে শিশুটিকে ধর্ষণ করেছে রাজ্জাক। শিশুটির পরিবার থানায় অভিযোগ করেছে। শিশুটির স্বাস্থ্য পরীক্ষা ও প্রাথমিক চিকিৎসার জন্য ঢাকা মেডিকেল কলেজ (ঢামেক) হাসপাতালে পাঠানো হয়েছে।এআর/এএইচ/এমকেএইচ</body>
</article>
