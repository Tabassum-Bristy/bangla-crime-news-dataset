<article>
  <headline>
মূল্যবোধের অভাবেই সমাজে ধর্ষণ বেড়েছে
</headline>
  <url>https://www.jagonews24.com/national/news/517692</url>
  <published_at>
</published_at>
  <category>ধর্ষণ</category>
  <body>সামাজিক দায়বদ্ধতা না থাকা এবং মূল্যবোধের অভাবেই দেশব্যাপী নারী ও শিশু নির্যাতন, নিপীড়ন, ধর্ষণ ও হত্যা বেড়েছে বলে মন্তব্য করেছেন উইমেন'স ভলান্টারি অ্যাসোসিয়েশনর (ডব্লিউভিএ) প্রেসিডেন্ট নাসরীন হক। সাম্প্রতিক সময়ে দেশব্যাপী শিশু ও নারী ধর্ষণ, হত্যাসহ সমাজের সার্বিক মূল্যবোধের অবক্ষয়ে সচেতনতামূলক প্রতিবাদে আয়োজিত এক মানববন্ধনে তিনি এসব কথা বলেন।বৃহস্পতিবার (১ আগস্ট) রাজধানীর ধানমন্ডির ২৭ নম্বর ডব্লিউভিএর নিজস্ব ভবনের সামনে আয়োজিত এ মানববন্ধন অনুষ্ঠিত হয়। মানববন্ধনে ধর্ষণের সাথে জড়িতের দ্রুত বিচারের আওতায় এনে সর্বোচ্চ শাস্তির দাবি জানানো হয়।নাসরীন হক বলেন, দেশে শিশু ও নারী ধর্ষণ, হত্যাসহ নানা অসামাজিক কর্মকাণ্ডে সমাজ অসহনীয় উঠেছে। সামাজিক দায়বদ্ধতা না থাকা এবং মূল্যবোধের অভাবেই সমাজে এসব ঘটনা বেড়েছে।তিনি বলেন, সমাজে দায়বদ্ধতা এবং মূল্যবোধের অভাবের কারণেই দুই বছরের শিশু ধর্ষণ ও হত্যার শিকার হয়। রেহাই পায় না ৬০ বছরের বৃদ্ধাও। অহেতুক গুজবে কান দিয়ে নিরীহ মানুষ পিটিয়ে মারা হচ্ছে। নারীদের ওপর নির্যাতন চলছে। মাদরাসায় যাওয়া শিক্ষার্থীদের মেরে ফেলা হচ্ছে।নাসরীন হক আরও বলেন, মূল্যবোধের অক্ষয় থেকে নিজেদের বেরিয়ে আসার জন্য এককভাবে কাজ করতে হবে। পরিবার, সমাজ ও রাষ্ট্রকে এ দায়বদ্ধতা নিতে হবে। আমাদের উত্তরসূরীদের সুন্দর বাংলাদেশ উপহার দিতে হবে। নতুন প্রজন্মকে সোনার বাংলা উপহার দিতে হবে।সামাজিকভাবে, পারিবারিকভাবে, রাষ্ট্রীয়ভাবে, পারিবারিকভাবে এসব সমস্যার মোকাবিলা করার আহ্বান জানান তিনি।জেপি/আরএস/পিআর</body>
</article>
