<article>
  <headline>
সিদ্ধিরগঞ্জে চলন্ত ট্রাকে কিশোরীকে পালাক্রমে ধর্ষণ
</headline>
  <url>https://www.jagonews24.com/country/news/316825</url>
  <published_at>
</published_at>
  <category>ধর্ষণ</category>
  <body>সিদ্ধিরগঞ্জে চলন্ত ট্রাকে ১৫ বছরের এক কিশোরীকে পালাক্রমে ধর্ষণের অভিযোগ উঠেছে চালক ও হেলপারের বিরুদ্ধে। বুধবার সকালে এলাকবাসীর সহায়তায় পুলিশ ওই কিশোরীকে উদ্ধার করে ডাক্তারি পরীক্ষার জন্য নারায়ণগঞ্জ হাসপাতালে পাঠিয়েছে।সিদ্ধিরগঞ্জ থানা পুলিশের এসআই আবু বকর জানান, ধর্ষণের স্বীকার ওই কিশোরী মঙ্গলবার বিকেল ৪টার দিকে মায়ের সঙ্গে অভিমান করে বাড়ি থেকে গাজীপুর চৌরাস্তা এলাকায় চলে আসে।আনুমানিক রাত ৮টার দিকে একটি মালবাহী ট্রাকের (ঢাকা-মেট্রো ট-০২-০৩৪৪) চালক মেহেদী হাসান ও হেলপার সোহান তাকে একা পেয়ে জোরপূর্বক ট্রাকে তুলে নেয়। পথিমধ্যে চালক ও হেলপার পালাক্রমে তাকে ৬ বার ধর্ষণ করে।সকালে সিদ্ধিরগঞ্জের এসিআই পানির কল এলাকায় ট্রাক থেকে মেয়েটি কান্না করলে স্থানীয় লোকজন এগিয়ে এলে চালক ও হেলপার ট্রাক ফেলে পালিয়ে যায়।খবর পেয়ে পুলিশ গিয়ে ওই ধর্ষিতাকে উদ্ধার ও ট্রাকটি আটক করে সিদ্ধিরগঞ্জ থানায় নিয়ে আসে। ধর্ষণের শিকার কিশোরীর বাড়ি গাজীপুর জেলার কাপাসিয়া থানার মনিপুর এলাকায়। এ ঘটনায় সিদ্ধিরগঞ্জ থানায় মামলা দায়েরের প্রস্তুতি চলছে বলে জানিয়েছে পুলিশ।হোসেন চিশতী সিপলু/এমএএস/পিআর</body>
</article>
