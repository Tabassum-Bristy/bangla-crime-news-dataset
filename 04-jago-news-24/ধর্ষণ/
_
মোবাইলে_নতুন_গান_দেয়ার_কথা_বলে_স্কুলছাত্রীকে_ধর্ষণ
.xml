<article>
  <headline>
মোবাইলে নতুন গান দেয়ার কথা বলে স্কুলছাত্রীকে ধর্ষণ
</headline>
  <url>https://www.jagonews24.com/country/news/496065</url>
  <published_at>
</published_at>
  <category>ধর্ষণ</category>
  <body>পাবনার সুজানগর উপজেলার আমিনপুরে মোবাইলে নতুন গান দেয়ার কথা বলে স্কুলছাত্রীকে ধর্ষণ করেছে এক কলেজছাত্র। এ ঘটনায় জড়িত কলেজছাত্রকে গ্রেফতার করেছে পুলিশ।বুধবার অভিযান চালিয়ে কলেজছাত্র অনিক হাসান জয়কে গ্রেফতার করেছে পুলিশ। বৃহস্পতিবার দুপুরে তাকে পাবনা আদালতে সোপর্দ করা হয়। পরে তাকে কারাগারে পাঠানোর নির্দেশ দেন আদালত।এর আগে মঙ্গলবার (২৩ এপ্রিল) দুপুরে এ ধর্ষণের ঘটনা ঘটে। গ্রেফতার কলেজছাত্র অনিক হাসান জয় (১৯) সুজানগর উপজেলার বোয়ালিয়া গ্রামের আব্দুল মমিনের ছেলে।ঘটনার সত্যতা নিশ্চিত করে আমিনপুর থানা পুলিশের পরিদর্শক (তদন্ত) এসএম মঈনুদ্দিন বলেন, কলেজছাত্র অনিক হাসান জয় সোনাতলা গ্রামে মামার বাড়িতে থেকে লেখাপড়া করছে। সে এ বছর এইচএসসি পরীক্ষা দিচ্ছে। তার কাছে কম্পিউটার আছে। সেই সঙ্গে মোবাইল মেরামত করতে পারে অনিক। ফলে একই গ্রামের দশম শ্রেণির এক ছাত্রী অনিকের কাছে একদিন মোবাইল মেরামত করে নতুন গান লোড করে নিয়ে যায়। মঙ্গলবার দুপুরে মোবাইলে নতুন গান লোড করে দেয়ার কথা বলে ওই ছাত্রীকে বাড়িতে ডেকে নেয় অনিক। পরে সেখানে স্কুলছাত্রীকে ধর্ষণ করে অনিক।পরিদর্শক (তদন্ত) এসএম মঈনুদ্দিন আরও বলেন, ধর্ষণের ঘটনা আপস-মীমাংসার চেষ্টা করে ব্যর্থ হয় স্থানীয় প্রভাবশালীরা। বুধবার দুপরে স্কুলছাত্রী তার মাকে সঙ্গে নিয়ে আমিনপুর থানায় এসে ঘটনাটি জানায়। এরপর অভিযান চালিয়ে অনিক হাসান জয়কে গ্রেফতার করে পুলিশ। এ ঘটনায় বুধবার রাতেই ওই ছাত্রীর মা বাদী হয়ে অনিকের বিরুদ্ধে ধর্ষণ মামলা করেছেন। বৃহস্পতিবার ধর্ষণের শিকার ছাত্রীর ডাক্তারি পরীক্ষা সম্পন্ন করা হয়। পাশাপাশি ধর্ষক অনিককে আদালতে সোপর্দ করা হয়।একে জামান/এএম/এমকেএইচ</body>
</article>
