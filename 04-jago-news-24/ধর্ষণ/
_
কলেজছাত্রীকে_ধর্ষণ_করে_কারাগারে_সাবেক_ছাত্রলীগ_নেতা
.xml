<article>
  <headline>
কলেজছাত্রীকে ধর্ষণ করে কারাগারে সাবেক ছাত্রলীগ নেতা
</headline>
  <url>https://www.jagonews24.com/country/news/516267</url>
  <published_at>
</published_at>
  <category>ধর্ষণ</category>
  <body>লক্ষ্মীপুরে কলেজ ছাত্রীকে ধর্ষণের অভিযোগে সাবেক ছাত্রলীগ নেতা সুদীপ্ত পালকে গ্রেফতার করেছে পুলিশ। বৃহস্পতিবার বিকেলে তাকে আদালতের মাধ্যমে কারাগারে পাঠানো হয়। এরআগে দুপুরে ছাত্রীর বাবা (হিন্দু সম্প্রদায়ের পুরোহিত) বাদী হয়ে সুদীপ্তর বিরুদ্ধে মামলা করেন।সুদীপ্ত পাল হিন্দু বৌদ্ধ খ্রিষ্টান ছাত্র ঐক্য পরিষদের লক্ষ্মীপুর সদর উপজেলা সভাপতি ও জেলা ছাত্রলীগের সাবেক ধর্ম বিষয়ক সম্পাদক।থানা পুলিশ জানায়, সদরের ভবানীগঞ্জ ডিগ্রি কলেজের দ্বাদশ শ্রেণির ছাত্রী ও তার পরিবার শহরের টাউন হল এলাকায় ২০১৬ সাল থেকে ভাড়া থাকেন। ওই ঘরের মালিক কমল ও তার ছেলে সুদীপ্ত তাদের পাশেই অন্য একটি বাসায় থাকেন। এ সুবাদে সুদীপ্তের সঙ্গে ওই ছাত্রীর প্রেমের সম্পর্ক গড়ে ওঠে। বিভিন্ন স্থানে ঘুরতে যায় তারা।২০১৭ সালে জানুয়ারির প্রথম দিকে মদিন উল্যা হাউজিংয়ের একটি বাসায় বন্ধুর জম্মদিনে ওই ছাত্রীকে ডেকে নিয়ে ধর্ষণ ও ভিডিও ধারণ করে সুদীপ্ত। সবশেষ ৫ জুলাই ভয়ভীতি দেখিয়ে শহরের একটি বাসায় নিয়ে তাকে ফের ধর্ষণ করা হয়। এক পর্যায়ে মেয়েটি পরিবারকে ঘটনাটি জানায়।সম্প্রতি কুমিল্লায় ওই মেয়ের বিয়ের কথাবার্তা চূড়ান্ত করা হয়। এ খবর পেয়ে সুদীপ্ত মুঠোফোনে ওই পাত্রকে হুমকিও দেয়। একইসঙ্গে আপত্তিকর ভিডিও পাঠালে বিয়ে ভেঙে যায়।এ ব্যাপারে লক্ষ্মীপুর সদর মডেল থানার ওসি একেএম আজিজুর রহমান মিয়া জানান, ছাত্রী ধর্ষণের ঘটনায় মামলা নেয়া হয়েছে। বাঞ্চানগর এলাকায় অভিযান চালিয়ে আসামিকে গ্রেফতার করে কারাগারে পাঠানো হয়েছে।কাজল কায়েস/এফএ/এমএস</body>
</article>
