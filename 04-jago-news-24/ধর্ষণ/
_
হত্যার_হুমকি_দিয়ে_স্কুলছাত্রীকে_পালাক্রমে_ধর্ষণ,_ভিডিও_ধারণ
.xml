<article>
  <headline>
হত্যার হুমকি দিয়ে স্কুলছাত্রীকে পালাক্রমে ধর্ষণ, ভিডিও ধারণ
</headline>
  <url>https://www.jagonews24.com/country/news/511337</url>
  <published_at>
</published_at>
  <category>ধর্ষণ</category>
  <body>ময়মনসিংহ নগরীর আকুয়া এলাকায় ৭ম শ্রেণির এক ছাত্রীকে গণধর্ষণের অভিযোগ উঠেছে। এ ঘটনায় অভিযুক্ত কাজল মিয়া (২৩) নামে এক যুবককে আটক করেছে র‌্যাব। বৃহস্পতিবার বিকেলে শহরের আকুয়া এলাকা থেকে তাকে আটক করা হয়। আটক কাজল মিয়া আকুয়া ওয়ারলেস গেট এলাকার হানিফ মিয়ার ছেলে।র‌্যাব জানায়, আকুয়া ওয়ারলেস গেট এলাকায় বড় বোনের বাড়িতে থেকে স্থানীয় একটি স্কুলে ৭ম শ্রেণিতে পড়ালেখা করত ওই ছাত্রী। গত বুধবার বোন ও দুলাভাই বাসায় না থাকায় বৈদ্যুতিক কাজ করার কথা বলে কাজল ও কাউসার নামে দুই যুবক বাসায় প্রবেশ করে। হত্যার হুমকি দিয়ে দুই যুবক পালাক্রমে ওই স্কুলছাত্রীকে ধর্ষণ করে এবং ধর্ষণের দৃশ্য মোবাইল ফোনে ভিডিও করে। পরে ওই ভিডিও দেখিয়ে পরিবারের কাছে ৫ লাখ টাকা দাবি করে তারা। বিষয়টি নিয়ে ওই ছাত্রী র‌্যাব-১১ এর সদর দফতরে অভিযোগ করলে বৃহস্পতিবার বিকেলে শহরের আকুয়া এলাকায় অভিযান চালিয়ে কাজলকে আটক করে র‌্যাব।র‌্যাব-১১ এর সহকারী পুলিশ সুপার তফিকুল আলম জানান, প্রাথমিক জিজ্ঞাসাবাদে কাজল ধর্ষণের কথা স্বীকার করেছে। জব্দকৃত মোবাইল ফোনে ধর্ষণের ভিডিও চিত্রও পাওয়া গেছে। ধর্ষণের অন্য সহযোগী কাউসার পলাতক। আটক কাজলসহ দুজনের বিরুদ্ধে কোতোয়ালি মডেল থানায় মামলা হয়েছে বলেও তিনি জানান।রকিবুল হাসান রুবেল/আরএআর/পিআর</body>
</article>
