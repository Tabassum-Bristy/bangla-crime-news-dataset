<article>
  <headline>
শাহজাদপুরে তরুণীকে ধর্ষণের দায়ে যুবকের যাবজ্জীবন
</headline>
  <url>https://www.jagonews24.com/country/news/514055</url>
  <published_at>
</published_at>
  <category>ধর্ষণ</category>
  <body>সিরাজগঞ্জের শাহজাদপুরে তরুণীকে ধর্ষণের দায়ে রঞ্জু মিয়া নামে (৩০) এক যুবকের যাবজ্জীবন কারাদণ্ড দিয়েছেন আদালত। একই সঙ্গে তার ১০ হাজার টাকা জরিমানা অনাদায়ে আরও তিন মাসের বিনাশ্রম কারাদণ্ডের আদেশ দেয়া হয়েছে।মঙ্গলবার দুপুর ১২টার দিকে সিরাজগঞ্জ নারী ও শিশু নির্যাতন দমন ট্রাইব্যুনাল-১ এর বিচারক ফজলে খোদা মো. নাজির আসামির অনুপস্থিতিতে এই রায় দেন।দণ্ডপ্রাপ্ত রঞ্জু মিয়া শাহজাদপুর উপজেলার জিগার বাড়িয়া গ্রামের কাশেম আলীর ছেলে।নারী ও শিশু নির্যাতন দমন ট্রাইব্যুনাল-১ এর সহকারী পাবলিক প্রসিকিউটর (এপিপি) আনোয়ার পারভেজ লিমন বিষয়টি নিশ্চিত করেছেন।মামলার বিররণে জানা গেছে, দণ্ডপ্রাপ্ত রঞ্জু মিয়া প্রতিবেশী এক তরুণীকে (২০) প্রায়ই উত্ত্যক্ত করতেন। ২০০৫ সালের ২৩ ডিসেম্বর রাতে প্রকৃতির ডাকে সাড়া দিতে ওই তরুণী ঘর থেকে বের হলে রঞ্জু মিয়া তার ঘরে ঢুকে পড়ে। পরে সে ঘরে ঢুকলে রঞ্জু মিয়া তাকে জাপটে ধরে ধর্ষণ করে। এ সময় তরুণীর চিৎকারে প্রতিবেশীরা এগিয়ে এসে রঞ্জু মিয়াকে আটক করে। পরে আত্মীয়-স্বজনরা এসে জোর করে রঞ্জু মিয়াকে ছাড়িয়ে নিয়ে যায়।এ ঘটনায় ওই তরুণী বাদী হয়ে শাহজাদপুর থানায় ধর্ষণ মামলা দায়ের করেন। রঞ্জু মিয়ার বিরুদ্ধে অভিযোগ প্রমাণিত হওয়ায় আদালতে অভিযোগপত্র দাখিল করে পুলিশ। দীর্ঘ সাক্ষ্যপ্রমাণ শেষে আদালত মঙ্গলবার দুপুরে এ রায় দেন।ইউসুফ দেওয়ান রাজু/এমবিআর/পিআর</body>
</article>
