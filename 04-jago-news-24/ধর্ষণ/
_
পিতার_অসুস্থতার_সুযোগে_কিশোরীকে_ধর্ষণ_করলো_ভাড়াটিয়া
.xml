<article>
  <headline>
পিতার অসুস্থতার সুযোগে কিশোরীকে ধর্ষণ করলো ভাড়াটিয়া
</headline>
  <url>https://www.jagonews24.com/country/news/506148</url>
  <published_at>
</published_at>
  <category>ধর্ষণ</category>
  <body>মা নেই, বাবাও অসুস্থ- এ সুযোগে বিভিন্ন প্রলোভন দেখিয়ে কিশোরীকে (১৩) ধর্ষণ করেছে লম্পট ভাড়াটিয়া আবু কালাম শিকদার (৪৫)। এ ঘটনায় ধর্ষিতার চাচা সিদ্ধিরগঞ্জ থানায় মামলা দায়ের করার পর আজ (১২ জুন) দুপুরে ওই লম্পটকে গ্রেফতার করা হয়েছে।পুলিশ জানিয়েছে আবু কালামের গ্রামের বাড়ি পটুয়াখালীর দুমকি উপজেলার লেবুখালি এলাকায়। পিতার নাম সলেমুদ্দি শিকদার। সে গত ৫-৬ বছর যাবত ধর্ষিতার চাচার বাড়িতে ভাড়া থাকতো।সিদ্ধিরগঞ্জ থানার উপ-পুলিশ পরিদর্শক (এসআই) হাফিজুর রহমান জানান, পিতা অসুস্থ থাকায় ওই কিশোরীকে বিভিন্ন প্রলোভন দেখিয়ে এর আগেও একাধিকবার ধর্ষণ করেছে আবু কালাম।মঙ্গলবার (১১ জুন) আবু কালাম ওই কিশোরীকে বাসায় একা পেয়ে ফের নিজের ঘরে ডেকে নিয়ে জোরপূর্বক ধর্ষণ করেছে বলে অভিযোগ করেছেন তার চাচা।সিদ্ধিরগঞ্জ থানার অফিসার্স ইনচার্জ (ওসি) মীর শাহীন শাহ্ পারভেজ জানান, কিশোরীকে ধর্ষণের ঘটনায় অভিযুক্ত আবু কালামকে গ্রেফতার করা হয়েছে। এ ঘটনায় থানায় মামলা নেয়া হয়েছে।হোসেন চিশতী সিপলু/এমএমজেড/পিআর</body>
</article>
