<article>
  <headline>
কক্সবাজারে শিশু ধর্ষণের অভিযোগে গ্রেফতার ১
</headline>
  <url>https://www.jagonews24.com/country/news/432357</url>
  <published_at>
</published_at>
  <category>ধর্ষণ</category>
  <body>কক্সবাজার শহরে শিশু ধর্ষণের অভিযোগে আব্দুল আজিজ (৫৫) নামে এক ব্যক্তিকে গ্রেফতার করেছে পুলিশ। বৃহস্পতিবার বেলা ২টার দিকে শহরের সমুদ্র সৈকতের ডায়বেটিকস পয়েন্ট থেকে তাকে গ্রেফতার করা হয়।গ্রেফতার আজিজ কক্সবাজার পৌরসভার মধ্যম নুনিয়ারছড়ার মৃত আবু ছৈয়দের ছেলে। বর্তমানে তিনি দক্ষিণ পাহাড়তলীর ইসলামপুরে বসবাস করে।মামলার তদন্ত কর্মকর্তা কক্সবাজার সদর থানা পুলিশের উপ পরিদর্শক (এসআই) ইয়াসমিন আকতার জানান, ৯ মার্চ বেলা ২টায় আজিজ তার প্রতিবেশি আট বছরের এক শিশুকে দোকান থেকে দুটি স্যালাইন ও বাটারবন এনে দিতে বলে। শিশুটি দোকান থেকে এসব পণ্য নিয়ে প্রতিবেশী আজিজের বাসায় যায়। এ সময় আজিজ শিশুটিকে ধর্ষণ করে। এ ঘটনায় ওই শিশুর বাবা বাদী হয়ে সদর থানায় একটি মামলা দায়ের করেছেন। ওই মামলার আসামি হিসেবে তাকে গ্রেফতার করা হয়েছে।কক্সবাজার সদর থানা পুলিশের ভারপ্রাপ্ত কর্মকর্তা (অপারেশন) মাঈন উদ্দিন বলেন, আসামিকে আদালতে পাঠানো হয়েছে।সায়ীদ আলমগীর/আরএ/পিআর</body>
</article>
