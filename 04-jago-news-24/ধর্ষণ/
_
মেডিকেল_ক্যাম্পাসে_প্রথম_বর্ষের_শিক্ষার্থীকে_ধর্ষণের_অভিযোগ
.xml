<article>
  <headline>
মেডিকেল ক্যাম্পাসে প্রথম বর্ষের শিক্ষার্থীকে ধর্ষণের অভিযোগ
</headline>
  <url>https://www.jagonews24.com/international/news/394591</url>
  <published_at>
</published_at>
  <category>ধর্ষণ</category>
  <body>ভারতের ভুবেনশ্বরের বেসরকারি একটি মেডিকেল কলেজ ক্যাম্পাসে এমবিবিএস প্রথম বর্ষের নারী শিক্ষার্থীকে ধর্ষণের অভিযোগ উঠেছে। বুধবার ভুবেনশ্বর পুলিশ এ তথ্য জানিয়েছে।পুলিশের কাছে ওই শিক্ষার্থীর করা অভিযোগ অনুসারে, মঙ্গলবার রাতে মেডিকেল কলেজ ক্যাম্পাসে আসার সময় একজন পিয়ন তাকে জোরপূর্বক ধর্ষণ করে।ভুবনেশ্বর ডেপুটি পুলিশ কমিশনার সত্যব্রত জানান, ওই শিক্ষার্থীর অভিযোগের ভিত্তিতে একজনকে গ্রেফতার করা হয়েছে। অভিযুক্ত এবং অভিযোগকারীকে মেডিকেল পরীক্ষার জন্য পাঠানো হয়েছে।পুলিশ আরও জানিয়েছে, ১৬১ ধারায় ওই শিক্ষার্থীর অভিযোগ রেকর্ড করা হয়েছে।বেসরকারি ওই মেডিকেল কলেজের প্রধান তিরপাতি পানিগ্রাহি জানান, সন্ধ্যা ৭টা ৩০ মিনিটের দিকে ঘটনাটি ঘটেছে। রাত ১২টার দিকে বিষয়টি সবাই জানতে পারে। প্রথমে ওই শিক্ষার্থী পিয়নের নাম বলতে পারেনি। পরে অামরা তাকে চিহ্নিতে করে পুলিশের হাতে সোপর্দ করেছি।অভিযুক্তের নাম মনোজ খুন্তিয়া। খুন্তিয়ার দাবি, তিনি একেবারেই নির্দোষ। তার বিরুদ্ধে আনীত অভিযোগ ভিত্তিহীন বলেও দাবি করেন তিনি।তার ভাষায়, মঙ্গলবার রাত ৯টার দিকে ওই মেয়েকে তার ছেলে বন্ধুর সঙ্গে ঘনিষ্ঠ অবস্থায় দেখতে পাই। ওই সময় আমি রাতের খাবার খেয়ে ফিরছিলাম।তিনি আরও জানান, তাদেরকে আপত্তিকর অবস্থায় দেখে আমি উচ্চস্বরে বলি যে, বিষয়টি আমি প্রিন্সিপালকে বলে দেবে। তারা আমাকে অনুরোধ করে, যেন বিষয়টি কাউকে না বলি। এমনকি কলেজ ক্যাম্পাসে ভবিষ্যতে ওই রকম কাজ না করারও প্রতিশ্রুতি দেয় তারা।তার দাবি, এর পর তিনি নিজের কক্ষে ফিরে যান। পরে পুলিশ এসে তাকে গ্রেফতার করে নিয়ে এসেছে।সূত্র : হিন্দুস্তান টাইমসকেএ/এমএস</body>
</article>
