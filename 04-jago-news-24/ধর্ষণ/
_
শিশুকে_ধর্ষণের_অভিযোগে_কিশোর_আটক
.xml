<article>
  <headline>
শিশুকে ধর্ষণের অভিযোগে কিশোর আটক
</headline>
  <url>https://www.jagonews24.com/country/news/444059</url>
  <published_at>
</published_at>
  <category>ধর্ষণ</category>
  <body>জয়পুরহাটের কালাই উপজেলায় তেলিহার গ্রামে ৭ বছরের এক শিশুকে ধর্ষণের অভিযোগে জনি হোসেন (১৫) নামে এক কিশোরকে আটক করেছে পুলিশ। শিশুটিকে মুমূর্ষু অবস্থায় জয়পুরহাট আধুনিক জেলা হাসপাতালে ভর্তি করা হয়েছে।সোমবার সকালে তেলিহার গ্রাম থেকে জনিকে আটক করা হয়। জনি হোসেন তেলিহার গ্রামের আব্দুর রশীদের ছেলে।এ ঘটনায় শিশুটির বাবা সোমবার দুপুরে থানায় জনি হোসেনের বিরুদ্ধে মামলা করেছেন।মামলা সূত্রে জানা যায়, রোববার সন্ধ্যায় শিশুটি নিজ বাড়ির সামনে দাঁড়িয়ে ছিল। এ সময় উপজেলার তেলিহার গ্রামের আব্দুর রশিদের ছেলে জনি হোসেন শিশুটিকে জোরপূর্বক উঠিয়ে বাড়ির পাশের পুকুর পাড়ের বাঁশ ঝাড়ে নিয়ে ধর্ষণ করে। পরে শিশুটির চিৎকারে স্থানীয়রা এগিয়ে গেলে জনি হোসেন পালিয়ে যায়।কালাই থানার ভারপ্রাপ্ত কর্মকর্তা (ওসি) আব্দুল লতিফ জানান, এ ব্যাপারে থানায় মামলা হয়েছে। তদন্ত শেষে প্রয়োজনীয় ব্যবস্থা নেয়া হবে।রাশেদুজ্জামান/এফএ/জেআইএম</body>
</article>
