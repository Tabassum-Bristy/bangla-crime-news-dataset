<article>
  <headline>
ধর্ষণে সংজ্ঞাহীন ৭ বছরের শিশু, ধর্ষক গ্রেফতার
</headline>
  <url>https://www.jagonews24.com/country/news/437470</url>
  <published_at>
</published_at>
  <category>ধর্ষণ</category>
  <body>পাবনায় ৭ বছরের শিশুকে ধর্ষণকারী সজীব হালদার ওরফে সবুজকে (১৮) গ্রেফতার করেছে পুলিশ। বুধবার ভোরে জেলার আতাইকুলা থানার লক্ষ্মীপুর বাজার এলাকার এক আত্মীয়ের বাড়ি থেকে তাকে গ্রেফতার করা হয়।গ্রেফতার সজীব চাটমোহর উপজেলার মূলগ্রাম ইউনিয়নের ভবানীপুর হালদারপাড়া গ্রামের হৃদয় হালদারের ছেলে। এর আগে মঙ্গলবার দুপুরে ধর্ষণে সংজ্ঞাহীন শিশুটিকে হাসপাতালে ভর্তি করা হয়।পুলিশ ও শিশুটির স্বজনরা জানায়, মঙ্গলবার দুপুরে শিশুটি বাড়ির পাশের একটি ঘরে টেলিভিশন দেখছিল। এ সময় প্রতিবেশী সবুজ ঘরে ঢুকে তাকে ধর্ষণ করে। শিশুটির চিৎকারে পরিবারের লোকজন ছুটে আসলে সবুজ পালিয়ে যায়। আশঙ্কাজনক অবস্থায় শিশুটিকে উদ্ধার করে প্রথমে আটঘরিয়া উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক পাবনা জেনারেল হাসপাতালে পাঠিয়ে দেয়। এ সময় অতিরিক্ত রক্তক্ষরণে শিশুটি সংজ্ঞাহীন হয়ে পড়ে। রাতেই শিশুটির অস্ত্রোপচার করেন চিকিৎসক।চাটমোহর থানা পুলিশের ওসি এসএম আহসান হাবীব বলেন, গোপন সংবাদের ভিত্তিতে সজীবকে আতাইকুলা এলাকা থেকে গ্রেফতার করা হয়েছে। প্রাথমিক জিজ্ঞাসাবাদে ধর্ষণের কথা স্বীকার করেছে সজীব। এ ঘটনায় মামলা হয়েছে।এএম/জেআইএম</body>
</article>
