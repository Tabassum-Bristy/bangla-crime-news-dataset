<article>
  <headline>
ধর্ষণের শাস্তি মৃত্যুদণ্ড করার দাবি
</headline>
  <url>https://www.jagonews24.com/national/news/425323</url>
  <published_at>
</published_at>
  <category>ধর্ষণ</category>
  <body>ধর্ষণের সর্বোচ্চ শাস্তি মৃত্যুদণ্ড করার দাবিতে মানববন্ধন করেছে ‘সচেতন নাগরিক সমাজ’ নামের একটি সংগঠন। শুক্রবার জাতীয় প্রেস ক্লাবের সামনে এ মানবন্ধন করে সংগঠনের সদস্যরা।মানববন্ধনে বক্তারা বলেন, বর্তমানে ৬০ বছরের বৃদ্ধা থেকে শুরু করে ২ বছরের শিশু পর্যন্ত কেউই ধর্ষক হায়নাদের হাত থেকে রক্ষা পাচ্ছে না। সমাজের বখাটেসহ বিভিন্ন যানবাহনের চালক-হেলপার, নেশাগ্রস্তদের দ্বারা ধর্ষণের শিকার হচ্ছে আমাদের মা-বোন-শিশুরা। আমরা এ ধরণের নির্যাতন ও নিপীড়নের অবসান চাই। ধর্ষণ, হত্যা ও সকল ধরণের অমানবিকতার বিরুদ্ধে জনমত গড়ে তুলতে হবে।এসময় আয়োজক সংগঠনের পক্ষ থেকে বেশ কিছু দাবি তুলে ধরা হয়। দাবিগুলো মধ্যে রয়েছে- ধর্ষণ ও ধর্ষণ চেষ্টার মামলাগুলো বিশেষ ট্রাইবুনাল করে দ্রুত বিচারের আওতায় আনাতে হবে। ধর্ষণের শাস্তি মৃত্যুদণ্ডের বিধান করে আইন সংশোধন করতে হবে। বিয়ে, আর্থিক ক্ষতিপূরণের মাধ্যেমে ধর্ষণের কোনোরূপ বৈধতা দেয়া যাবে না। সড়ক দুর্ঘটনায় মৃত্যু ও অঙ্গহানির ক্ষেত্রে জেল-জরিমানাসহ সর্বোচ্চ ক্ষতিপূরণ দিতে হবে।মানববন্ধনে সচেতন নাগরিক সমাজের সমন্বয়ক কাজী কামাল রহিম, সদস্য সচিব আলি জামানসহ আয়োজক সংগঠনের সদস্যরা উপস্থিত ছিলেন।এএস/এমবিআর/এমএস</body>
</article>
