<article>
  <headline>
বাসায় ঢুকে তরুণীকে পালাক্রমে ধর্ষণ
</headline>
  <url>https://www.jagonews24.com/country/news/521897</url>
  <published_at>
</published_at>
  <category>ধর্ষণ</category>
  <body>বরিশাল নগরীর ২৩ নম্বর ওয়ার্ডের ইসলামপাড়া এলাকায় বাসায় ঢুকে এক তরুণীকে (২৫) গণধষর্ণের অভিযোগ উঠেছে। এ ঘটনায় দুই যুবককে গ্রেফতার করেছে পুলিশ। বৃহস্পতিবার বিকেলে এ ঘটনায় দায়ের হওয়া মামলায় ওই দুই যুবককে আদালতের মাধ্যমে কারাগারে পাঠানো হয়েছে।গ্রেফতাররা হলেন- মো. ফরিদ ও আল আমিন। তারা নগরীর ২৩ নম্বর ওয়ার্ডের ইসলামপাড়া এলাকার বাসিন্দা। নির্যাতনের শিকার ওই তরুণীর বাড়ি শরীয়তপুর জেলায়।কোতয়ালী মডেল থানা পুলিশের পরিদর্শক (ইন্সপেক্টর) মো. আসাদুজ্জামান জানান, কয়েক দিন আগে কাজের জন্য শরীয়তপুর থেকে বরিশালে আসেন ওই তরুণী। তার দুরাবস্থার কথা শুনে জুয়েল মল্লিক ও লাকি বেগম দম্পতি তাকে বাসায় আশ্রয় দেন। এরই মধ্যে স্থানীয় কয়েকজন বখাটে যুবকের নজর পড়ে ওই যুবতীর ওপর। বুধবার রাতে অনৈতিক কর্মকাণ্ডের অভিযোগ তুলে আশ্রয়দাতার বাসায় হামলা চালায় স্থানীয় কয়েকজন বখাটে যুবক। তারা জুয়েল মল্লিককে মারধর করে ঘরের একটি কক্ষে আটকে রাখে এবং পাশের ঘরে ওই তরুণীকে পালাক্রমে ধর্ষণ করে। পরে ওই তরুণীর সঙ্গে জুয়েল মল্লিককে ভয়ভীতি দেখিয়ে উলঙ্গ করে ভিডিও ধারণ করে তারা। পরে তারা জুয়েলের ঘরের মূল্যবান মালামাল লুটসহ ওই তরুণীকে নিয়ে যায়।ইন্সপেক্টর আসাদুজ্জামান জানান, খবর পেয়ে ওইদিন রাতেই পুলিশ ঘটনাস্থলে গিয়ে অভিযুক্ত ফরিদ নামে এক যুবককে গ্রেফাতর করে। বৃহস্পতিবার সকালে ওই তরুণীকে উদ্ধার ও আল আমিন নামে আরেক অভিযুক্তকে গ্রেফতার করে পুলিশ। এ ঘটনায় ওই তরুণীকে আশ্রয়দাতা মো. জুয়েল মল্লিক বাদী হয়ে থানায় ছয়জনকে অভিযুক্ত করে মামলা করেছেন। ওই মামলায় গ্রেফতার দেখিয়ে বিকেলে ফরিদ ও আলামিনকে আদালতের মাধ্যমে কারাগারে পাঠানো হয়েছে।সাইফ আমীন/আরএআর/এমকেএইচ</body>
</article>
