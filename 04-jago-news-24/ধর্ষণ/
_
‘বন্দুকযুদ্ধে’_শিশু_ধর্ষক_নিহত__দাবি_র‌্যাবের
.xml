<article>
  <headline>
‘বন্দুকযুদ্ধে’ শিশু ধর্ষক নিহত : দাবি র‌্যাবের
</headline>
  <url>https://www.jagonews24.com/country/news/423410</url>
  <published_at>
</published_at>
  <category>ধর্ষণ</category>
  <body>চট্টগ্রামের বাঁশখালী উপজেলার পেকুয়ার সীমান্তে র‌্যাবের সঙ্গে ‘বন্দুকযুদ্ধে’ আব্দুল হাকিম মিন্টু (৩০) নিহত হয়েছেন। তার বিরুদ্ধে তৃতীয় শ্রেণির এক ছাত্রীকে ধর্ষণের অভিযোগ ছিল।মঙ্গলবার ভোরে নগরীর পেকুয়ার সীমান্তে এ ঘটনা ঘটে। ঘটনাস্থল থেকে অস্ত্র উদ্ধার করা হয়েছে বলে জানিয়েছে র‌্যাব।র‌্যাবের চট্টগ্রাম জোনের সহকারী পরিচালক এএসপি মিমতানুর রহমান জানান, গত শনিবার (২১ এপ্রিল) তৃতীয় শ্রেণির এক ছাত্রীকে ধর্ষণের অভিযোগে শিক্ষার্থীর বাবা মিন্টুর বিরুদ্ধে বাঁশখালী থানায় একটি মামলা দায়ের করেন। মামলা দায়েরের পর থেকেই র‌্যাব ধর্ষককে ধরতে অভিযান চালায়।মঙ্গলবার ভোরে তার অবস্থান শনাক্ত করতে পেরে পেকুয়ার সীমান্তে টইটং এলাকায় অভিযান চালানো হয়। এ সময় র‌্যাব সদস্যদের লক্ষ্য করে সন্ত্রাসীরা গুলি ছোড়ে। র‌্যাবও পাল্টা গুলি চালায়। ১৫ থেকে ২০ মিনিট পর ছয়-সাত জনকে পালিয়ে যেতে দেখা যায়। পরে একজনকে গুলিবিদ্ধ অবস্থায় পেকুয়া উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন।আরএস/এমএস</body>
</article>
