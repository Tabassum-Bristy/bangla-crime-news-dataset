<article>
  <headline>
ভাতিজিকে ধর্ষণের পর হত্যার দায়ে মৃত্যুদণ্ড
</headline>
  <url>https://www.jagonews24.com/country/news/517622</url>
  <published_at>
</published_at>
  <category>ধর্ষণ</category>
  <body>পিরোজপুরের মঠবাড়িয়ায় আপন ভাতিজিতে ধর্ষণের পর হত্যার দায়ে একজনের মৃত্যুদণ্ড দিয়েছেন জেলা নারী ও শিশু নির্যাতন দমন ট্রাইব্যুনাল। বৃহস্পতিবার দুপুরে এ আদেশ দেন ট্রাইব্যুনালের বিচারক মো. মিজানুর রহমান।এ সময় দণ্ডপ্রাপ্ত আসামি নুর মোহাম্মদকে (৪০) আরও ১ লাখ টাকা জরিমানা প্রদানের আদেশ দেয়া হয়। নুর মোহাম্মদ জেলার মঠবাড়িয়া উপজেলার নলি তুলাতলী গ্রামের আব্দুর রশিদের ছেলে।মামলার বিবরণে জানা যায়, ২০১০ সালের ২১ মার্চ আসামি নুর মোহাম্মদ তার আপন ভাইয়ের মেয়ে আমেনাকে (১৪) ধর্ষণ করে হত্যার পর বাড়ির পাশের একটি খালে ফেলে দেয়। পুলিশ খবর পেয়ে মরদেহ উদ্ধার করে এবং থানায় একটি হত্যা মামলা করে নুর মোহাম্মদকে গ্রেফতার করে।এ ঘটনায় দীর্ঘ সাক্ষ্য-প্রমাণের পর আসামি হত্যা ও ধর্ষণের ঘটনা স্বীকার করায় বিচারক এ রায় প্রদান করেন।রাষ্ট্রপক্ষে নারী ও শিশু নির্যাতন দমন ট্রাইব্যুনালের পিপি আব্দুর রাজ্জাক খান বাদশা ও আসামি পক্ষে অ্যাডভোকেট কানাই লাল বিশ্বাস এ মামলা পরিচালনা করেন।মাহামুদুর রহমান মাসুদ/এফএ/জেআইএম</body>
</article>
