<article>
  <headline>
স্বামীর কারামুক্তির আশ্বাসে তরুণীকে গণধর্ষণ
</headline>
  <url>https://www.jagonews24.com/country/news/265483</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের ফতুল্লায় স্বামীকে জেলহাজত থেকে মুক্ত করার সহযোগিতার আশ্বাসে বাড়িতে ডেকে এক তরুণীকে গণধর্ষণ করেছে স্বামীর বন্ধুরা।এ ঘটনায় শনিবার সকাল ওই তরুণীর বাবা বাদী হয়ে ফতুল্লা মডেল থানায় মামলা দায়ের করেছেন।মামলার বরাত দিয়ে ফতুল্লা মডেল থানা পুলিশের ভারপ্রাপ্ত কর্মকর্তা (ওসি) কামাল উদ্দিন জানান, ফতুল্লার মাসদাইর বেকারী মোড় এলাকার ওই তরুণী (২৩) স্থানীয় একটি হোসিয়ারিতে চাকরি করেন। তার স্বামী একটি মামলায় জেলহাজতে রয়েছেন।একই এলাকায় তার স্বামীর বন্ধু মোমেন আলীর ছেলে ইমরান গত ৪ মে রাতে উক্ত তরুণীকে ফোন করে তার স্বামীকে জেল হাজত থেকে ছাড়িয়ে আনার সহযোগিতার করার কথা বলে তার বাড়িতে যেতে বলে। পরে তরুণী তার হোসিয়ারির ডিউটি শেষে ইমরানের বাসায় যাওয়ার পর একটি কক্ষে নিয়ে তাকে ইমরানসহ অজ্ঞাত আরেকজন মিলে জোরপূর্বক ধর্ষণ করে।এসময় ওই তরুণী তাদেরকে বাধা দিতে গেলে তাকে মারধর করে গুরুতর আহত করে। পরে তরুণী চিৎকার করলে ধর্ষকরা পালিয়ে যায়। অবশেষে ফোন করে জানালে তার বাবা ঘটনাস্থলে গিয়ে তাকে উদ্ধার করে নারায়ণগঞ্জ জেনারেল হাসপাতালে নিয়ে যায়।তিনি আরো বলেন, গণধর্ষণের ঘটনায় মামলা দায়ের করা হয়েছে এবং ধর্ষকদের দ্রুত গ্রেফতার করে আইনের আওতায় আনার চেষ্টা চলছে।শাহাদাত হোসেন/এফএ/এমএস</body>
</article>
