<article>
  <headline>
৩২ জনের মৃত্যুদণ্ড, ৪১ জনের যাবজ্জীবন
</headline>
  <url>https://www.jagonews24.com/saltamami/news/399193</url>
  <published_at>
</published_at>
  <category>ধর্ষণ</category>
  <body>হত্যা, হত্যাচেষ্টা ও ধর্ষণের অভিযোগে এ বছর ঢাকার নিম্ন আদালতে ৩২ জনের মৃত্যুদণ্ড ও ৪১ জনকে যাবজ্জীবন কারাদণ্ডের আদেশ দিয়েছেন আদালত। আলোচিত ১৭ মামলায় বিভিন্ন বিচারিক আদালত এ রায় ঘোষণা করেন। ৯ মামলায় ৩২ জনের মৃত্যুদণ্ড ও ৮ মামলায় ৪১ জনের যাবজ্জীবন কারাদণ্ড প্রদান করা হয়। সবচেয়ে বেশি আলোচনায় ছিল সাংবাদিক আফতাব হত্যা, ময়মনসিংহের হারুন হত্যা, প্রধানমন্ত্রী শেখ হাসিনাকে হত্যাচেষ্টা মামলা ও শিশু আদুরি নির্যাতন মামলার রায়।কর কমিশনার আবু তাহের হত্যায় ৫ জনের মৃত্যুদণ্ড রাজধানীর রামপুরা থানা এলাকায় কর কমিশনার আবু তাহের হত্যা মামলায় ৮ মার্চ ৫ জনকে মৃত্যুদণ্ড প্রদান করেন ঢাকার দ্রুত বিচার ট্রাইব্যুনাল ৪। মৃত্যুদণ্ডপ্রাপ্ত পাঁচ আসামি হলেন, নাসির, তার সহযোগী রাসেল তালুকদার, রুস্তম, আমির হোসেন ও সোহেল রানা।সাংবাদিক আফতাব হত্যায় গাড়িচালকসহ ৫ জনের মৃত্যুদণ্ড একুশে পদকপ্রাপ্ত প্রবীন ফটো সাংবাদিক আফতাব আহমেদ (৭৮) হত্যা মামলায় ২৮ মার্চ তার গাড়িচালক মো. হুমায়ুন কবিরসহ পাঁচজনের মৃত্যুদণ্ডের আদেশ প্রদান করেন ঢাকার ৪নং দ্রুত বিচার ট্রাইব্যুনাল। মৃত্যুদণ্ডপ্রাপ্তরা হলেন, আফতাব আহমেদের গাড়িচালক মো. হুমায়ুন কবির, মো. বিল্লাল হোসেন, হাবিব হাওলাদার, মো. রাজু মুন্সি (পলাতক) ও মো. রাসেল (পলাতক)।শ্যালক হত্যায় দুই দুলাভাইয়ের মৃত্যুদণ্ড রাজধানীর উত্তরখানে শ্যালক আনসার আলী হত্যায় ২১ মে তার দুই দুলাভাই শফিকুল ইসলাম ও মকবুল হোসেনকে মৃত্যুদণ্ডের আদেশ প্রদান করেন ঢাকার পরিবেশ আপিল আদালত।এএসআই হুমায়ুন হত্যায় স্ত্রীসহ দুই জনের মৃত্যুদণ্ড রাজধানীর শাহআলী থানার সহকারী উপ-পরিদর্শক (এএসআই) হুমায়ুন কবির হত্যা মামলায় ৩০ মে তার স্ত্রী রুমি ও তার বন্ধু মিষ্টির মৃত্যুদণ্ডের আদেশ দেন ঢাকার দ্রুত বিচার ট্রাইব্যুনাল-৪।দোহারে বৃদ্ধা হত্যায় চারজনের মৃত্যুদণ্ডঢাকার দোহারে ৭০ বছর বয়সী বৃদ্ধা আয়েশা বেগমকে গলায় ফাঁস দিয়ে হত্যার অভিযোগে ৭ আগস্ট দায়ের করা মামলায় চারজনের বিরুদ্ধে ফাঁসির আদেশ প্রদান করেন ঢাকার অষ্টম অতিরিক্ত জেলা ও দায়রা জজ আদালত। দণ্ডাদেশপ্রাপ্তরা হলেন, রাজন খা, শাহনাজ বেগম, সুমন বয়াতি, ফজল ওরফে ফজল।শেখ হাসিনাকে হত্যাচেষ্টা মামলায় ১০ জনের মৃত্যুদণ্ড গোপালগঞ্জের কোটালীপাড়ায় আওয়ামী লীগ সভাপতি ও প্রধানমন্ত্রী শেখ হাসিনাকে হত্যাচেষ্টায় দায়ের করা মামলায় ২০ আগস্ট নিষিদ্ধ ঘোষিত জঙ্গি সংগঠন হরকাতুল জিহাদের (হুজি) ১০ সদস্যের মৃত্যুদণ্ডের আদেশ দেন ঢাকার ২নং দ্রুত বিচার ট্রাইব্যুনাল। মৃত্যুদণ্ডপ্রাপ্ত আসামিরা হলেন ওয়াসিম আক্তার ওরফে তারেক ওরফে তারেক হোসেন ওরফে মারফত আলী, রাশেদ ড্রাইভার ওরফে আবুল কালাম ওরফে রাশেদুজ্জামান খান ওরফে শিমন খান, ইউসুফ ওরফে মোসহাব মোড়ল ওরফে আবু মুসা হারুন, শেখ ফরিদ ওরফে মাওলানা শওকত ওসমান, হাফেজ জাহাঙ্গীর আলম বদর, মাওলানা আবু বকর ওরফে হাফেজ সেলিম হাওলাদার, হাফেজ মাওলানা ইয়াহিয়া, মুফতি শফিকুর রহমান, মুফতি আব্দুল হাই ও মাওলানা আ. রউফ ওরফে মুফতি আ. রউফ ওরফে আ. রাজ্জাক ওরফে আবু ওমর।ক্যামব্রিজ শিক্ষার্থী হত্যায় দুই রংমিস্ত্রির মৃত্যুদণ্ড রাজধানীর ডেমরার ক্যামব্রিজ উচ্চ বিদ্যালয়ের ৮ম শ্রেণির শিক্ষার্থী হাসান হত্যা মামলায় ৫ নভেম্বর দুই রংমিস্ত্রির মৃত্যুদণ্ড প্রদান করেন ঢাকার অষ্টম অতিরিক্ত দায়রা জজ আব্দুল্লাহ আল মামুন। মৃত্যুদণ্ডপ্রাপ্ত দুই আসামি হলেন শাজাহান ও বিল্লাল চাপরাসিজ।স্ত্রীকে গলা কেটে হত্যায় স্বামীর মৃত্যুদণ্ড ঢাকার আশুলিয়ায় পোশাক কারখানার শ্রমিক ফাইমা আক্তার হত্যা মামলায় ১৫ নভেম্বর তার স্বামী মজনু মিয়ার মৃত্যুদণ্ডের আদেশ দেন ঢাকার জেলা ও দায়রা জজ এসএম কুদ্দুস জামান।ভাবি হত্যায় দেবরের মৃত্যুদণ্ড রাজধানীর পল্লবীতে প্রতিহিংসার বশবর্তী হয়ে ভাবি সায়রা খাতুন আলোকে ছুরিকাঘাত করে হত্যার অপরাধে ১০ ডিসেম্বর দেবর রাব্বী হোসেন মনাকে মৃত্যুদণ্ডের আদেশ দেন ঢাকার দ্রুত বিচার ট্রাইব্যুনালের বিচারক আব্দুর রহমান সরদার।এসিড নিক্ষেপের দায়ে স্বামীসহ তিনজনের যাবজ্জীবন এসিড নিক্ষেপ করে স্ত্রীর মুখসহ সারাশরীর পুড়িয়ে দেয়ার অভিযোগে দায়ের করা মামলায় ২৬ ফেব্রুয়ারি স্বামী সুরুজ আলমসহ তিনজনকে যাবজ্জীবন কারাদণ্ড প্রদান করেন ঢাকা জেলা ও দায়রা জজ এস এম কুদ্দুস জামান। অপর দুই আসামি হলেন সুরুজের সহযোগী শফিউল আলম ও ছলিম হাওলাদার।কোরিয়ান নাগরিক হত্যায় পরিচ্ছন্নতাকর্মীর যাবজ্জীবন দক্ষিণ কোরিয়ার নাগরিক রো জং সিং হত্যা মামলায় ২০ এপ্রিল পরিচ্ছন্নতাকর্মী মানিক সরকারকে যাবজ্জীবন কারাদণ্ডের আদেশ দেন ঢাকার ৪নং দ্রুত বিচার ট্রাইব্যুনাল।মাদক মামলায় পাঁচজনের যাবজ্জীবন ৪৭৫ বোতল ফেনসিডিল উদ্ধারের ঘটনায় পৃথক দুই মামলায় ৩০ এপ্রিল পাঁচজনকে যাবজ্জীবন কারাদণ্ডের আদেশ দেন ঢাকার পরিবেশ আপিল আদালত। আসামিরা হলেন, সাতক্ষীরা জেলার ইটাগাছা গ্রামের হাবিবুর রহমানের ছেলে আশিকুজ্জামান ওরফে ফারুক (২৫), একই জেলার শ্রীরামপুর গ্রামের ইমান আলী মোড়লের ছেলে মো. ইয়াকুব আলী (৩০), যশোর জেলার কোতোয়ালী থানার চাচড়া রায়পাড়া গ্রামের কাজী আব্দুল হাইয়ের ছেলে কাজী মোস্তাফিজুর রহমান (৩৮), ওই থানার বাহাদুরপুর স্কুল পাড়ার মঞ্জু গাজীর ছেলে মো. জহির গাজী (২৬) এবং ঝালকাঠি জেলার কাঁঠালিয়া থানার লেগু বুনিয়া উত্তর পাড় গ্রামের মজিদ হাওলাদারের ছেলে মো. সুজন ওরফে সুজন হাওলাদার।ময়মনসিংহের হারুন হত্যা ফালুর ভাইসহ ২৭ জনের যাবজ্জীবন ময়মনসিংহের হারুন-অর রশীদ হত্যা মামলায় ৯ মে বিএনপি নেতা মোসাদ্দেক আলী ফালুর ভাই নূর উদ্দিন আহম্মদসহ ২৭ জনের যাবজ্জীবন কারাদণ্ডের আদেশ দেন ঢাকার দ্রুতবিচার ট্রাইব্যুনাল- ২। দণ্ডপ্রাপ্ত আসামিরা হলেন, বিএনপি চেয়ারপারসনের উপদেষ্টা মোসাদ্দেক আলী ফালুর ভাই নূর উদ্দিন আহম্মদ, আশরাফুল হক ওরফে আশরাফুল আলম, ওমর ফারুক, লিংকন, জালাল, সৈয়দ শামিম হোসেন, রহিম আহম্মদ, শামছুল ইসলাম, আবুল হোসেন, ফারুক আহম্মেদ, আকবর হোসেন, এরফানুর রহমান খান, সোলায়মান, জাহিদ, সাফায়াত উদ্দিন চৌধুরী আব্দুর রশিদ, গোলাম রব, শিশির চৌধুরী, অ্যাপোলো হোসেন, আসলাম, ইলিয়াস হোসেন, হিরু মোহাম্মদ, লিয়াকত আলী, কাঞ্চন মিয়া, শেখ আশরাফ হোসেন, আনিছুর রহমান ও আবু তাহের।শিশু আদুরি নির্যাতন : গৃহকর্ত্রী নদীর যাবজ্জীবন শিশু গৃহকর্মী আদুরিকে (১১) নির্যাতন করে মৃত ভেবে ডাস্টবিনে ফেলে দেয়ার ঘটনায় দায়ের করা মামলায় ১৮ জুলাই গৃহকর্ত্রী নওরীন জাহান নদীকে যাবজ্জীবন কারাদণ্ডের আদেশ দেন ঢাকার নারী ও শিশু নির্যাতন দমন ট্রাইবুন্যাল-৩।কেরানীগঞ্জে শিশু ধর্ষণ মামলায় একজনের যাবজ্জীবন রাজধানীর দক্ষিণ কেরানীগঞ্জে পাঁচ বছরের এক শিশুকে ধর্ষণের অভিযোগে দায়ের করা মামলায় ১৩ আগস্ট এক মাত্র আসামি জালাল উদ্দিন নামে এক রং মিস্ত্রীকে যাবজ্জীবন কারাদণ্ড প্রদান করেন ঢাকার এক নম্বর নারী ও শিশু নির্যাতন দমন ট্রাইব্যুনাল। পানিতে চুবিয়ে শিশু হত্যা : দুইজনের যাবজ্জীবন রাজধানীর উত্তর বাড্ডায় চার বছরের শিশু সুবর্ণা রাণী মৃধাকে পানিতে চুবিয়ে হত্যার দায়ে ১৭ আগস্ট তার খালাতো ভাই মানিক কুমার দাস ও তার বন্ধু প্রকাশ চন্দ্র দাসকে যাবজ্জীবন কারাদণ্ডের আদেশ দেন ঢাকার দ্রুত বিচার ট্রাইব্যুনাল-১।হত্যার দায়ে দুই দৃষ্টি প্রতিবন্ধীর যাবজ্জীবন জাতীয় অন্ধ সংস্থার দৃষ্টি প্রতিবন্ধী ইন্দ্রিস আলী হত্যা মামলায় ৮ নভেম্বর দুই দৃষ্টি প্রতিবন্ধী চুন্নু সরদার ও নাসিমা আক্তারকে যাবজ্জীবন কারাদণ্ডের আদেশ দেন ঢাকার দ্রুত বিচার ট্রাইবুনাল-৩।জেএ/ওআর/এমএস</body>
</article>
