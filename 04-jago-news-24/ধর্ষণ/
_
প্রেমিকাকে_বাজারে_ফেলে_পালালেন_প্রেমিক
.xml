<article>
  <headline>
প্রেমিকাকে বাজারে ফেলে পালালেন প্রেমিক
</headline>
  <url>https://www.jagonews24.com/country/news/384508</url>
  <published_at>
</published_at>
  <category>ধর্ষণ</category>
  <body>গোপালগঞ্জের কাশিয়ানীতে প্রেমের ফাঁদে ফেলে বাড়ি থেকে ডেকে ধর্ষণের পর এক স্কুলছাত্রীকে বাজারে ফেলে পালিয়েছেন প্রেমিক।এ ঘটনায় মামলার পর প্রসনজিৎ বিশ্বাস (১৯) নামের ওই প্রেমিককে গ্রেফতার করেছে পুলিশ। শুক্রবার বিকেলে উপজেলার জিকাবাড়ি গ্রামে এ ঘটনা ঘটে।মামলার বিবরণে জানা যায়, উপজেলার ধোপড়া গ্রামের স্থানীয় সরকারি প্রাথমিক বিদ্যালয়ের চতুর্থ শ্রেণির ওই স্কুলছাত্রীর সঙ্গে প্রেমের সম্পর্ক গড়েন দীঘড়গাতী গ্রামের বিধান বিশ্বাসের ছেলে প্রসনজিৎ। এরই সূত্র ধরে দেখা করার কথা বলে মোবাইল ফোনে শুক্রবার বিকেলে ওই ছাত্রীকে বাড়ি থেকে ডেকে নিয়ে যায়। জিকাবাড়ি কমিউনিটি ক্লিনিকের পাশে নিয়ে প্রসনজিৎ তার বন্ধুদের সহযোগিতায় ওই ছাত্রীকে ধর্ষণ করেন।পরে ওই ছাত্রীকে বিয়ে করার কথা বলে উপজেলার কুমারিয়া বাজারে ফেলে পালিয়ে যান প্রসনজিৎ। স্কুলছাত্রী ওই বাজারের এক নারীর কাছে গিয়ে আশ্রয় নেয় এবং বিষয়টি ওই নারীকে জানায়। পরে তিনি স্কুলছাত্রীর পরিবারের লোকদের খবর দেয়। খবর পেয়ে পরিবারের লোকজন তাকে উদ্ধার করে গোপালগঞ্জ জেনারেল হাসপাতালে ভর্তি করে।শুক্রবার বিকেলে স্কুলছাত্রীর বাবা বাদী হয়ে কাশিয়ানী থানায় পাঁচজনকে আসামি করে মামলা করেন। শনিবার প্রসনজিৎকে গ্রেফতার করে আদালতে পাঠিয়েছে পুলিশ।বিষয়টি নিশ্চিত করে কাশিয়ানী থানা পুলিশের এসআই প্রকাশ কুমার বোস বলেন, ভিকটিমের ডাক্তারি পরীক্ষা সম্পন্ন হয়েছে। ঘটনার মূল আসামিকে গ্রেফতার করে আদালতে পাঠানো হয়েছে। বাকিদের গ্রেফতারের চেষ্টা চলছে বলেও জানান তিনি।এস এম হুমায়ূন কবীর/এএম/আইআই</body>
</article>
