<article>
  <headline>
মোবাইলে পর্নো দেখিয়ে শিশুকে ধর্ষণের চেষ্টা
</headline>
  <url>https://www.jagonews24.com/country/news/343099</url>
  <published_at>
</published_at>
  <category>ধর্ষণ</category>
  <body>পিরোজপুর সদর উপজেলার শিকদার মল্লিক ইউনিয়নে ছয় বছরের এক শিশুকে মোবাইলে পর্নো ছবি দেখিয়ে ধর্ষণের চেষ্টা করার অভিযোগে এক যুবককে (১৯) গ্রেফতার করেছে পুলিশ। মঙ্গলবার সকালে শিশুটির বাবা বাদী হয়ে ওই যুবকের বিরুদ্ধে সদর থানায় মামলা করেন।গ্রেফতার যুবকের বাড়ি সদর উপজেলার শিকদার মল্লিক ইউনিয়নে।পুলিশ ও শিশুটির পরিবার জানায়, গতকাল সোমবার বেলা আড়াইটার দিকে শিশুটি বাড়ির উঠানে খেলা করছিল। এ সময় প্রতিবেশী ওই যুবক শিশুটিকে তার ঘরে ডেকে নিয়ে যায়। এরপর শিশুটিকে মোবাইলে পর্নো ছবি দেখায় এবং ধর্ষণের চেষ্টা চালায়। শিশুটির চিৎকার শুনে তার বড় বোন এগিয়ে গেলে যুবক পালিয়ে যায়। আজ সকালে পুলিশ ওই যুবককে গ্রেফতার করে।পিরোজপুর সদর থানা পুলিশের ভারপ্রাপ্ত কর্মকর্তা (ওসি) মাসুমুর রহমান বিশ্বাস জানান, দুপুরে ওই যুবককে আদালতের মাধ্যমে কারাগারে পাঠানো হয়েছে।আরএআর/আরআইপি</body>
</article>
