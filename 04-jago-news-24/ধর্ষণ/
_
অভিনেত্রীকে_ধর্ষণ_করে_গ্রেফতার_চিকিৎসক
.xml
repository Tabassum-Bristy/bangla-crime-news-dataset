<article>
  <headline>
অভিনেত্রীকে ধর্ষণ করে গ্রেফতার চিকিৎসক
</headline>
  <url>https://www.jagonews24.com/entertainment/bollywood/499017</url>
  <published_at>
</published_at>
  <category>ধর্ষণ</category>
  <body>২১ বছরের একজন উঠতি মডেল-অভিনেত্রীকে ধর্ষণ করে গ্রেফতার হয়েছেন চিকিৎসক। এই বিষয়টি বেশ আলোচনায় এসেছে। সামাজিক যোগাযোগ মাধ্যমে শুরু হয়েছে তুমুল সমালোচনা। সবাই ওই নীতিহিন চিকিৎসকের দৃষ্টান্তমূলক শাস্তি প্রত্যাশা করেছেন।ঘটনাটি ঘটেছে ভারতের মুম্বাইয়ে। জানা গেছে ওই মডেল ও অভিনেত্রীকে একাধিকবার ধর্ষণের পর সেই ভিডিওচিত্র ধারণ করেছে ৫২ বছরের এক চিকিৎসক। সেই ভিডিও দিয়ে তিনি প্রতিনিয়ত ব্ল্যাকমেইল করতেন অভিনেত্রীকে।অবশেষে বাধ্য হয়ে থানায় অভিযোগ দায়ের করেন ওই অভিনেত্রী। সেই অভিযোগের ভিত্তিতে অভিযুক্ত চিকিৎসককে গ্রেফতারও করা হয়েছে।পুলিশ সূত্রে খবর, একটি হিন্দি ধারাবাহিকের সূত্রে চিকিৎসকের সঙ্গে মুম্বাইয়ে পরিচয় হয়েছিল ওই মডেলের। সেখান থেকেই প্রেম। পরবর্তীতে এক সঙ্গে থাকার সিদ্ধান্ত নেন তারা। লিভ ইন করতেন দু'জনে।ভারতীয় গণমাধ্যম জানায়, ওই মডেল-অভিনেত্রীর অভিযোগের ভিত্তিতেই চিকিৎসকের বিরুদ্ধে মামলা হয়। পরে চিকিৎসককে তার বাড়ি থেকেই গ্রেফতার করা হয়।মডেলের অভিযোগ, বন্ধুত্ব ছিল তাদের। সেই বন্ধুত্বের সূত্র ধরেই পরে এক সঙ্গে থাকতে শুরু করেন তারা। তরুণীর অভিযোগ, তাকে ধর্ষণ করে ওই চিকিৎসক এবং আপত্তিকর ছবিও তুলে রাখেন। এই ছবি ও ভিডিও প্রকাশ করে দেওয়ার ভয় দেখিয়ে তাকে বারবার ধর্ষণ করেছে ওই চিকিৎসক।এমএবি/এলএ/জেআইএম</body>
</article>
