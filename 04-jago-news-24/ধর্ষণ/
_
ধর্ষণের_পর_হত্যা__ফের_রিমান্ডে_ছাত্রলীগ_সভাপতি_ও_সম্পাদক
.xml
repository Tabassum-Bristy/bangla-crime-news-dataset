<article>
  <headline>
ধর্ষণের পর হত্যা : ফের রিমান্ডে ছাত্রলীগ সভাপতি ও সম্পাদক
</headline>
  <url>https://www.jagonews24.com/country/news/375202</url>
  <published_at>
</published_at>
  <category>ধর্ষণ</category>
  <body>তরুণীকে গণধর্ষণ ও হত্যার পর মরদেহ লুকানোর ঘটনায় গ্রেফতার বরগুনার পাথরঘাটা ডিগ্রি কলেজ ছাত্রলীগের সদ্য বহিষ্কৃত সভাপতি রুহি আনাল দানিয়াল ও সাধারণ সম্পাদক মো. সাদ্দাম হোসেন ছোট্টের দ্বিতীয় দফায় তিনদিনের রিমান্ড মঞ্জুর করেছেন আদালত।বুধবার বিকেলে পাথরঘাটা সিনিয়র জুডিশিয়াল ম্যাজিস্ট্রেট আদালতে দানিয়াল এবং সাদ্দামকে হাজির করে সাতদিনের রিমান্ড আবেদন করে পুলিশ। পরে শুনানি শেষে আদালতের বিচারক মো. মঞ্জুরুল ইসলাম তাদের তিনদিনের রিমান্ড মঞ্জুর করেন।এ বিষয়ে মামলার তদন্তকারী কর্মকর্তা ও পাথরঘাটা থানা পুলিশের ভারপ্রাপ্ত কর্মকর্তা (ওসি) এসএম জিয়াউল হক বলেন, দু’দিনের রিমান্ড শেষে অধিকতর জিজ্ঞাসাবাদের জন্য দানিয়াল ও সাদ্দামের সাতদিনের রিমান্ডের জন্য আবেদন করা হয়। পরে আদালত তাদের দ্বিতীয় দফায় তিনদিনের রিমান্ড মঞ্জুর করেন।সাইফুল ইসলাম মিরাজ/এএম/এমএস</body>
</article>
