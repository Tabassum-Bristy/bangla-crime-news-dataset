<article>
  <headline>
মাদরাসাছাত্রীকে তুলে নিয়ে ধর্ষণ
</headline>
  <url>https://www.jagonews24.com/country/news/403557</url>
  <published_at>
</published_at>
  <category>ধর্ষণ</category>
  <body>জয়পুরহাট সদর উপজেলার বড় তাজপুর গ্রামে এক মাদরাসাছাত্রীকে ধর্ষণের অভিযোগ পাওয়া গেছে। ওই ছাত্রীকে মুমূর্ষু অবস্থায় জয়পুরহাট আধুনিক জেলা হাসপাতালে ভর্তি করা হয়েছে। এ ঘটনায় শনিবার সকালে সদর থানায় মামলা করা হয়েছে।নির্যাতনের শিকার ওই ছাত্রী পার্শ্ববর্তী একটি মাদরাসায় নবম শ্রেণিতে লেখাপড়া করছে।ওই ছাত্রীর পারিবারিক সূত্রের বরাত দিয়ে জয়পুরহাট সদর থানার ওসি সেলিম হোসেন জানান, শুক্রবার রাতে বাড়ির পাশে ইসলামী জলসা দেখতে মেয়েটি বাড়ি থেকে বের হওয়ার পর আগে থেকে ওঁৎপেতে থাকা অজ্ঞাত দুর্বৃত্তরা তাকে মুখ বেঁধে তুলে নিয়ে যায়। পরে ওই গ্রামের একটি জঙ্গলে নিয়ে ধর্ষণের পর মেয়েটিকে ফেলে পালিয়ে যায় তারা। নির্যাতনের শিকার মেয়েটির গোঙানির শব্দ পেয়ে স্থানীয় বাসিন্দারা তাকে উদ্ধারের পর মুমূর্ষু অবস্থায় রাতেই হাসপাতালে ভর্তি করে।ওসি আরও জানান, এ ঘটনায় নির্যাতনের শিকার মেয়েটির বাবা বাদী হয়ে জয়পুরহাট সদর থানায় মামলা  করেছেন। মেয়েটি খানিকটা সুস্থ হলে তার মুখে বিস্তারিত শুনে আসামিদের গ্রেফতারসহ প্রয়োজনীয় ব্যবস্থা নেয়া হবে।রাশেদুজ্জামান/আরএআর/আরআইপি</body>
</article>
