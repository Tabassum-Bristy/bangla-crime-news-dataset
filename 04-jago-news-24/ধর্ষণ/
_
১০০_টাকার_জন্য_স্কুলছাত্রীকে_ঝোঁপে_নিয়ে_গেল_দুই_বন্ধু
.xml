<article>
  <headline>
১০০ টাকার জন্য স্কুলছাত্রীকে ঝোঁপে নিয়ে গেল দুই বন্ধু
</headline>
  <url>https://www.jagonews24.com/country/news/505438</url>
  <published_at>
</published_at>
  <category>ধর্ষণ</category>
  <body>সাতক্ষীরার কলারোয়া উপজেলার কেড়াগাছি গ্রামে ঝোঁপের মধ্যে নিয়ে তৃতীয় শ্রেণির এক ছাত্রীকে ধর্ষণের চেষ্টা চালিয়েছে দুই বন্ধু। গতকাল শুক্রবার বিকেলে ঘটনা ঘটে। শনিবার দুপুরের দিকে দুই বন্ধুকে আটক করেছে পুলিশ।তারা হলেন, উপজেলার কেড়াগাছি গ্রামের অনন্ত কুমার ঘোষের ছেলে ভুবাল কুমার ঘোষ (২৩) ও একই গ্রামের আব্দুর রহমানের ছেলে ইমরান হোসেন (২০)।স্থানীয়রা জানান, মেয়েটি তার ছোট ভাইকে নিয়ে বাড়ির পাশে খেলা করছিল। এমন সময় ভুবাল ও ইমরান সেখানে উপস্থিত হয়। এরপর ভুবাল কুমার সুযোগ বুঝে মেয়েটিকে একশ টাকা দেয়ার লোভ দেখিয়ে পাশের ঝোঁপে নিয়ে ধর্ষণ করার চেষ্টা চালায়। মেয়েটি চিৎকার শুরু করলে ভুবাল ইমরান পালিয়ে যায়।স্থানীয় ইউপি সদস্য মহিদুল ইসলাম গাজী জানান, মেয়ের বাবা শনিবার সকালে ঘটনাটি নিয়ে অভিযোগ করে। এরপর গ্রাম পুলিশ দিয়ে ভুবাল কুমার ও তার বন্ধু ইমরান হোসেনকে আটক করে কলারোয়া থানা পুলিশকে খবর দেয়া হয়।ঘটনার বিষয়ে কলারোয়া থানা পুলিশের অফিসার ইনচার্জ (ওসি) শেখ মুনীর-উল-গীয়াস বলেন, অভিযুক্ত দুই যুবকের নামে নারী ও শিশু নির্যাতন দমন আইনে মামলা হয়েছে। তাদের আদালতে পাঠানো হয়েছে।আকরামুল ইসলাম/এমএএস/এমএস</body>
</article>
