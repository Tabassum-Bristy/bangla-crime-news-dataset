<article>
  <headline>
ভাইয়ের ধর্ষণে গর্ভধারণ, গর্ভপাত করানোয় ধর্ষিতাই কারাগারে
</headline>
  <url>https://www.jagonews24.com/international/news/441283</url>
  <published_at>
</published_at>
  <category>ধর্ষণ</category>
  <body>গত বছরের সেপ্টেম্বর মাসে নিজের বড় ভাইয়ের দ্বারা প্রথমবার ধর্ষণের শিকার হয় ১৫ বছরের কিশোরীটি। পরে আরও ৭ বার তাকে একইভাবে ধর্ষণের শিকার হতে হয়েছে। এরফলে একসময় গর্ভধারণ করলে শেষমেষ গর্ভপাত করায় কিশোরীটি। কিন্তু গর্ভপাত করানোর দায়ে উল্টো তাকেই ছ’মাসের কারাদণ্ড দিয়েছে আদালত। কিশোরীকে সাহায্য করায় তার মাকেও অভিযুক্ত করা হয়েছে।গত বৃহস্পতিবার ইন্দোনেশিয়ায় সুমাত্রা দ্বীপের মুয়ারা বুলিয়ান আদালত ওই কিশোরী ও তার ভাইয়ের উপস্থিতিতে এক জনশূন্য কক্ষে শুনানির পর এ রায় দেয়। এ সময় যৌন নির্যাতনের জন্য ওই কিশোরীর ভাইকেও দু’বছরের কারদণ্ড দেয়া হয়েছে।ওই আদালতের মুখপাত্র লিস্ট আরিফ বুদিমান জানান, গর্ভপাতের দায়ে শিশু রক্ষা আইনে ওই কিশোরীকে শাস্তি দেয়া হয়েছে। ইন্দেনেশিয়ায় তখনই গর্ভপাত বৈধ যখন কোনো নারী ধর্ষিত হন কিংবা তার জীবনের ঝুঁকি থাকে। তবে সেটি অবশ্যই গর্ভধারণের ৬ সপ্তাহের মধ্যে হতে হবে। কিন্তু ওই কিশোরী গর্ভধারণের ৬ মাস পর গর্ভপাত করিয়েছে।এদিকে বিশ্ব স্বাস্থ্য অধিকার কর্তৃপক্ষ ইন্দোনেশিয়ার এ গর্ভপাত আইন নিয়ে অনেক দিন ধরেই সমালোচনা করে আসছে যেখানে বলা হচ্ছে, এটা নারীদের প্রজনন অধিকারকে সীমাবদ্ধ করে এবং অবৈধ ক্লিনিকে গর্ভপাত করানোয় নেতৃত্ব দিচ্ছে।এফএ/জেআইএম</body>
</article>
