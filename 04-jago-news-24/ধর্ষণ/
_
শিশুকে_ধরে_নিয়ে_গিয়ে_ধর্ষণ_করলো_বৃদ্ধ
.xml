<article>
  <headline>
শিশুকে ধরে নিয়ে গিয়ে ধর্ষণ করলো বৃদ্ধ
</headline>
  <url>https://www.jagonews24.com/country/news/486611</url>
  <published_at>
</published_at>
  <category>ধর্ষণ</category>
  <body>৫ম শ্রেণির এক ছাত্রীকে ভুট্টাক্ষেতে নিয়ে ধর্ষণের অভিযোগ উঠেছে সেরাজুল ইসলাম (৫৫) নামে এক বৃদ্ধের বিরুদ্ধে। এ ঘটনায় সোমবার সকালে তাকে আটক করে পুলিশে দিয়েছে এলাকাবাসী।রোববার নীলফামারীর ডিমলা উপজেলার পূর্ব ছাতনাই ইউনিয়নের তিস্তা নদী সংলগ্ন পূর্ব ছাতনাই গ্রামে এ ঘটনা ঘটে।এলাকাবাসী সূত্রে জানা যায়, রোববার দুপুরে ওই শিশুকে ভুট্টা ক্ষেতে নিয়ে ধর্ষণ করে সেরাজুল ইসলাম। সে পূর্ব ছাতনাই গ্রামের মৃত জবেদ আলীর ছেলে। রাস্তায় খেলার সময় শিশুটিকে একা পেয়ে ভুট্টাক্ষেতে নিয়ে মুখ বেঁধে ধর্ষণ করে সেরাজুল।এতে ওই শিশুর প্রচুর রক্তক্ষরণ হলে রাতে হাসপাতালে ভর্তি করা হয়। পরে ডিমলা হাসপাতালের আবাসিক মেডিকেল অফিসার রাশেদুজ্জমান রাত ১২টায় তাকে নীলফামারী আধুনিক হাসপাতালে স্থানান্তর করেন।পূর্ব ছাতনাই গ্রামের ইউপি চেয়ারম্যান আব্দুল লতিফ খান ঘটনার সত্যতা নিশ্চিত করে বলেন, এ ঘটনার পর ধর্ষককে আটক করে পুলিশে দেয়া হয়েছে।ডিমলা থানা পুলিশের ওসি মফিজ উদ্দিন শেখ বলেন, ঘটনাস্থলে পুলিশ পাঠানো হয়েছে।এফএ/এমকেএইচ</body>
</article>
