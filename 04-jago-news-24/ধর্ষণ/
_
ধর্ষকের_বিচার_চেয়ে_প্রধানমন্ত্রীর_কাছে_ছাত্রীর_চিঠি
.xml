<article>
  <headline>
ধর্ষকের বিচার চেয়ে প্রধানমন্ত্রীর কাছে ছাত্রীর চিঠি
</headline>
  <url>https://www.jagonews24.com/international/news/345754</url>
  <published_at>
</published_at>
  <category>ধর্ষণ</category>
  <body>ভারতের হরিয়ানা প্রদেশে এক স্কুলছাত্রীকে অশ্লীল ছবি দেখিয়ে গণধর্ষণের অভিযোগ উঠেছে স্কুলের দুই কর্মচারীর বিরুদ্ধে। এ ঘটনায় ধর্ষণের শিকার ওই ছাত্রী দেশটির প্রধানমন্ত্রী নরেন্দ্র মোদি ও হরিয়ানার মুখ্যমন্ত্রী মনোহরলাল খাট্টারের কাছে বিচার চেয়ে চিঠি লিখেছেন।ই-মেইলে পাঠানো এই চিঠিতে ধর্ষকের বিচার চেয়েছেন ওই ছাত্রী। অভিযোগের ভিত্তিতে কর্মবীর ও সুখবীর নামে স্কুলের দুই সন্দেহভাজন অভিযুক্তকে আটক করা হয়েছে।স্থানীয় পুলিশ কর্মকর্তা মুকেশ জাখড় বলেছেন, ওই ছাত্রী যে দুই ব্যক্তির বিরুদ্ধে অভিযোগ করেছে, তারা স্কুলের কর্মচারী। তাদের আটক করে জেরা করা হচ্ছে।তবে আটককৃত ওই দুই কর্মচারী ধর্ষণের অভিযোগ অস্বীকার করেছেন। প্রধানমন্ত্রী ও মুখ্যমন্ত্রীর কাছে ই-মেইলে ধর্ষণের অভিযোগ জানিয়ে বিচার চাওয়া হলেও, স্কুল কর্তৃপক্ষর কাছে অভিযোগ করেনি ওই ছাত্রী।সূত্র : এএনআই।এসআইএস/আইআই</body>
</article>
