<article>
  <headline>
মেয়েকে ধর্ষণ, বাবা গ্রেফতার
</headline>
  <url>https://www.jagonews24.com/country/news/327910</url>
  <published_at>
</published_at>
  <category>ধর্ষণ</category>
  <body>নিজ মেয়েকে ধর্ষণের অভিযোগে ঠাকুরগাঁও পৌর শহরের রোড মোয়াজ্জেনপাড়া এলাকার মানিক (৪০) নামের এক পাষণ্ড বাবাকে গ্রেফতার করেছে পুলিশ।সোমবার ভোরে ধর্ষক মানিককে সেতাবগঞ্জ থেকে গ্রেফতার করেছে বলে সদর থানা পুলিশের ওসি মশিউর রহমান নিশ্চিত করেছেন। নিজ মেয়েকে ধর্ষণের অভিযোগ এনে স্ত্রী স্বামী মানিকের বিরুদ্ধে একটি অভিযোগ দায়ের করেন।অভিযোগে জানা গেছে, পৌর শহরের রোড মোয়াজ্জেনপাড়া এলাকার মানিক ৩ কন্যা সন্তানের জনক। মানিকের স্ত্রী গত কয়েকদিন ধরে অসুস্থ জনিত কারণে ঠাকুরগাও আধুনিক সদর হাসপাতালে চিকিৎসাধীন রয়েছেন। এই সুযোগে গত দু'দিন আগে রাতে নিজ বড় মেয়েকে (১৩) ঘুমের ওষুধ খাওয়ায় ধর্ষণ করেন মানিক। পরদিন সকালে বড় মেয়ে হাসপাতালে গিয়ে ঘটনাটি মা শিল্পী বেগমকে অবগত করলে ঠাকুরগাঁও থানা পুলিশের কাছে ধর্ষণের অভিযোগ করেন। এরপর মানিক ঠাকুরগাঁও থেকে পালিয়ে যায়। পুলিশ পরে ধর্ষণের আলামত জানার জন্য ধর্ষিতা কিশোরীকে ডাক্তারি পরীক্ষা জন্য সদর হাসপাতালে পাঠান।পুলিশ গোপন সংবাদের ভিত্তিতে সোমবার ভোরে ধর্ষণের অভিযোগে পাষণ্ড বাবা মানিককে সেতাবগঞ্জ উপজেলায় তার আত্মীয়ের বাড়ি থেকে আটক করে ঠাকুরগাঁও থানায় নিয়ে আসে। মামলার তদন্তকারী কর্মকর্তা কফিল উদ্দিন জানান, অভিযোগের প্রেক্ষিতে পুলিশ দিনাজপুর সেতাবগঞ্জ উপজেলায় পালিয়ে থাকা মানিককে গ্রেফতার করে আনে।ঠাকুরগাও থানা পুলিশের ভারপ্রাপ্ত কর্মকর্তা (ওসি) মশিউর রহমান জানান, ধর্ষণের অভিযোগে থানায় মামলা দায়ের হয়েছে। আসামিকে গ্রেফতার করেছে পুলিশ। ধর্ষণ হয়েছে কি না, ডাক্তারি পরীক্ষার পরে বিষয়টি জানা যাবে।রবিউল এহসান রিপন/এমএএস/আরআইপি</body>
</article>
