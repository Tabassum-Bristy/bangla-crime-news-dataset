<article>
  <headline>
দফায় দফায় প্রেমিকাকে ধর্ষণ করলেন ছাত্রলীগ নেতা
</headline>
  <url>https://www.jagonews24.com/country/news/509570</url>
  <published_at>
</published_at>
  <category>ধর্ষণ</category>
  <body>ঠাকুরগাঁও সদর উপজেলার মধুপুর কুড়ালী পাড়ায় এক কলেজছাত্রীকে ধর্ষণের অভিযোগে ছাত্রলীগ নেতাকে গ্রেফতার করেছে পুলিশ। বুধবার দুপুরে ওই ছাত্রীর অভিযোগের ভিত্তিতে ছাত্রলীগ নেতা সজলকে গ্রেফতার করে জেলহাজতে পাঠানো হয়।গ্রেফতার সজল ঠাকুরগাঁও সদর উপজেলার ২০নং রুহিয়া পশ্চিম ইউনিয়ন ছাত্রলীগ সভাপতি।মামলা সূত্রে জানা যায়, ২৩ জুন (রোববার) বিকেলে ধর্ষক সাজেদুল ইসলাম সজল ওই ছাত্রীর শয়নকক্ষে যায়। এ সময় বিয়ের প্রতিশ্রুতি দিয়ে তার ইচ্ছার বিরুদ্ধে ধর্ষণ করে। এই ঘটনার পর সাজেদুলকে বিয়ের জন্য চাপ দিলে দু’একদিনের মধ্যে বিয়ে করবে বলে জানায় সে। পরদিন সোমবার (২৪ জুন) দুপুরে মোটরসাইকেলে ওই কলেজছাত্রীকে ভয় দেখিয়ে ঠাকুরগাঁও সদর উপজেলার বুড়ির বাঁধ নামক স্থানে নিয়ে গিয়ে পুনরায় ধর্ষণ করে সাজেদুল।অভিযোগে কলেজছাত্রী জানায়, ধর্ষক সাজেদুলের সঙ্গে তার দীর্ঘদিনের প্রেমের সম্পর্ক ছিল।স্থানীয়রা জানায়, ওই ধর্ষক আওয়ামী লীগের ২০নং রুহিয়া পশ্চিম ইউনিয়ন ছাত্রলীগের সভাপতি।রুহিয়া থানা পুলিশের ওসি প্রদীপ কুমার রায় বলেন, এ ব্যাপারে রুহিয়া থানায় মামলা দায়ের হয়েছে এবং ধর্ষককে গ্রেফতার করে জেলহাজতে পাঠানো হয়েছে। ধর্ষিতাকে ডাক্তারি পরীক্ষার জন্য ঠাকুরগাঁও আধুনিক সদর হাসপাতালে পাঠানো হয়েছে।রবিউল এহসান রিপন/এফএ/জেআইএম</body>
</article>
