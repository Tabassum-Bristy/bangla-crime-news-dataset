<article>
  <headline>
কুপ্রস্তাবে রাজি না হওয়ায় ছাত্রলীগ নেতার কাণ্ড
</headline>
  <url>https://www.jagonews24.com/country/news/502354</url>
  <published_at>
</published_at>
  <category>ধর্ষণ</category>
  <body>কুপ্রস্তাবে রাজি না হওয়ায় গৃহবধূকে ঘর থেকে তুলে নিয়ে ধর্ষণ চেষ্টার মামলায় নাটোরের বাগাতিপাড়া উপজেলা ছাত্রলীগের সভাপতি ইলিয়াস আহমেদ লেলিনকে গ্রেফতার করেছে পুলিশ।লেলিন পাকা ইউনিয়ন ছাত্রলীগের সভাপতি এবং স্থানীয় চকগোয়াস গ্রামের মোসলেম উদ্দিনের ছেলে।বাগাতিপাড়া থানা পুলিশের ওসি রাকিবুল ইসলাম জানান, বৃহস্পতিবার রাতে ভুক্তভোগী গৃহবধূর মা থানায় এ সংক্রান্ত একটি মামলা দায়ের করেন। মামলার সূত্র ধরে রাতেই স্থানীয় তকিনগর বাজার থেকে আসামি ইলিয়াস আহমেদ লেলিনকে গ্রেফতার করা হয়।মামলায় বাদী উল্লেখ করেন, প্রায় সাত মাস আগে তার মেয়ের বিয়ে হয়। বিয়ের কিছুদিন পর থেকেই তার স্বামী চাকরির জন্য ঢাকায় বসবাস করেন। আর গৃহবধূ শ্বশুর-শাশুড়ির সঙ্গে বসবাস করেন। বাড়িতে স্বামী না থাকার সুযোগে ইলিয়াস আহমেদ লেলিন প্রায়ই ওই গৃহবধূকে অনৈতিক প্রস্তাব দিত। গৃহবধূ তাতে সাড়া না দেয়ায় ক্ষিপ্ত হয় ইলিয়াস আহমেদ।এরই ধারাবাহিকতায় বুধবার রাতে লেলিন এসে গৃহবধূর দরজায় কড়া নাড়ে। দরজা খোলার সঙ্গে সঙ্গে লেলিন গৃহবধূর মুখে গামছা পেঁচিয়ে ঘর থেকে তুলে পাশের পুকুর পাড়ে নিয়ে যায়। এ সময় ধর্ষণ চেষ্টার সময় গৃহবধূর চিৎকারে পরিবার ও স্থানীয় লোকজন ছুটে এসে গৃহবধূকে উদ্ধার করেন।এফএ/এমএস</body>
</article>
