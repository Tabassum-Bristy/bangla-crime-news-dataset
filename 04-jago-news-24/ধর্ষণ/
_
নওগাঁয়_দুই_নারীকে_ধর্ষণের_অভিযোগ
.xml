<article>
  <headline>
নওগাঁয় দুই নারীকে ধর্ষণের অভিযোগ
</headline>
  <url>https://www.jagonews24.com/country/news/336982</url>
  <published_at>
</published_at>
  <category>ধর্ষণ</category>
  <body> নওগাঁর ধামইরহাট উপজেলায় দুটি ধর্ষণের ঘটনা ঘটেছে। ধর্ষণের শিকার ভিকটিমদের ডাক্তারি পরীক্ষার জন্য নওগাঁ সদর হাসপাতালে পাঠানো হয়েছে।জানা যায়, গতকাল বুধবার সকাল ৯টার দিকে জেলার পত্নীতলা উপজেলার কেশবপুর গ্রামের অসুস্থ এক বিধবা (৫১) ধামইরহাটের রাঙ্গামাটি বাজারে মেসার্স মোল্লা ফার্মেসির মালিক ও পল্লী চিকিৎসক রবিউল আলম বাচ্চুর চেম্বারে চিকিৎসা নেয়ার জন্য যান। দোকানের ভেতরে চেম্বারে তাকে ধর্ষণ করেন ওই পল্লী চিকিৎসক।এদিকে, ধামইরহাটের শিববাটি গ্রামের মুনছুর রহমানের ছেলে রানার (২৪) সঙ্গে একই উপজেলার চকশরীফ গ্রামের এক তরুণীর (১৮) প্রেমের সম্পর্ক ছিল।বিয়ের প্রলোভনে গত ৩০ আগস্ট ওই তরুণীকে উপজেলার শিমুলতলী ব্রিজের দক্ষিণ পাশে কাঠের বাগানে জঙ্গলে নিয়ে ধর্ষণ করেন। এ ঘটনায় নারী ও শিশু নির্যাতন দমন আইনে মামলা হয়েছে।ধামইরহাট থানা পুলিশের ভারপ্রাপ্ত কর্মকর্তা (ওসি) রবিকুল ইসলাম বলেন, ধর্ষণের ঘটনায় ওই বিধবা বাদী হয়ে মামলা করেছেন। এ ঘটনায় ধর্ষক রবিউল আলম বাচ্চুকে গ্রেফতার করে জেলহাজতে পাঠানো হয়েছে।অপর ধর্ষণের ঘটনায় বৃহস্পতিবার ওই মেয়ে বাদী হয়ে মামলা করেছেন। ধর্ষণের শিকার উভয় নারীকে ডাক্তারি পরীক্ষার জন্য বৃহস্পতিবার নওগাঁ সদর হাসপাতালে পাঠানো হয়েছে বলেও জানান ওসি।আব্বাস আলী/এএম/আইআই</body>
</article>
