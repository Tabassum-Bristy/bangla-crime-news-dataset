<article>
  <headline>
প্রবাসীর স্ত্রীকে ধর্ষণ করতে গিয়ে পুরুষাঙ্গ হারালেন যুবক
</headline>
  <url>https://www.jagonews24.com/country/news/455402</url>
  <published_at>
</published_at>
  <category>ধর্ষণ</category>
  <body>চুয়াডাঙ্গার দামুড়হুদা উপজেলায় প্রবাসীর স্ত্রীকে ধর্ষণ করতে গিয়ে পুরুষাঙ্গ হারালেন আরিফুল ইসলাম (৩৫) নামে এক যুবক।এ ঘটনায় শুক্রবার দামুড়হুদা মডেল থানায় মামলা করা হয়েছে। দামুড়হুদা মডেল থানার ওসি সুকুমার বিশ্বাস ঘটনার সত্যতা নিশ্চিত করেছেন।পুলিশ ও এলাকাবাসী জানায়, বৃহস্পতিবার রাত ১০টায় দামুড়হুদা উপজেলার মদনা গ্রামের ওই প্রবাসীর স্ত্রী (২৮) ঘরে ঘুমিয়েছিলেন। বাড়িতে একা থাকার সুযোগ পেয়ে একই গ্রামের আব্দুল আলিমের ছেলে আরিফুল তার ঘরের দরজায় কড়া নাড়ে। প্রবাসীর স্ত্রী কিছু না বুঝে দরজা খুলতেই ঘরে ঢুকে তাকে জোরপূর্বক ধর্ষণের চেষ্টা চালায় আরিফুল।এ সময় ওই নারী নিজেকে বাঁচাতে চিৎকার করে গ্রামবাসীকে ডাকতে থাকেন। পরে ধস্তাধস্তির এক পর্যায়ে ঘরের ভেতর থাকা বটি দিয়ে আরিফুলের লিঙ্গে কোপ মারেন তিনি। এতে আরিফুল মারাত্মকভাবে জখম হয়।পরে এলাকাবাসী আরিফুলকে উদ্ধার করে স্থানীয় ক্লিনিকে ভর্তি করেন। অবস্থার অবনতি হলে তাকে রাজশাহী মেডিকেল কলেজ হাসপাতালে রেফার্ড করা হয়েছে। এ ঘটনায় ওই নারী বাদী হয়ে দামুড়হুদা থানায় একটি মামলা দায়ের করেছেন।এফএ/এমএস</body>
</article>
