<article>
  <headline>
এক বন্ধুর ধর্ষণের ভিডিও করলো আরেক বন্ধু
</headline>
  <url>https://www.jagonews24.com/country/news/435400</url>
  <published_at>
</published_at>
  <category>ধর্ষণ</category>
  <body>পটুয়াখালী সরকারি মহিলা কলেজের এক শিক্ষার্থীকে তুলে নিয়ে ধর্ষণ করা হয়েছে। এ ঘটনায় মামলার পর একজনকে গ্রেফতার করা হয়েছে।শনিবার সকালে এ ঘটনার পর দুপুরে সদর থানায় ধর্ষক সৈয়দ মারুফ গাজীর (২২) নামে মামলা হয়। মামলার পর ধর্ষক মারুফকে গ্রেফতার করে পুলিশ।নির্যাতিত ছাত্রীর বাবা মামলায় উল্লেখ করেন, তিনি পরিবার নিয়ে শহরের পুরান বাজার এলাকায় ভাড়া বাসায় বসবাস করছেন। তার মেয়ে পটুয়াখালী সরকারি মহিলা কলেজে এইচএসসিতে পড়ে। শনিবার সকালে প্রাইভেট শেষে বাসায় ফিরছিল তার মেয়ে। এ সময় মারুফ তার সহযোগীদের নিয়ে তার মেয়েকে তুলে টাউন বহাল গাছিয়া শওকত মিয়ার বাগানে নিয়ে ধর্ষণ করে। ধর্ষণকালে মারুফের বন্ধু রিমন মোবাইলে ধর্ষণের ভিডিও ধারণ করে। মেয়ের ডাক-চিৎকারে স্থানীয়রা এসে তাকে উদ্ধার করে।শনিবার দুপুরে এ ঘটনায় নির্যাতিত ছাত্রীর বাবা বাদী হয়ে সদর থানায় মামলা করেন। শনিবার বিকেলে অভিযুক্ত সৈয়দ মারুফ গাজীতে গ্রেফতার করে পুলিশ।পটুয়াখালী সদর থানা পুলিশের ভারপ্রাপ্ত কর্মকর্তা (ওসি) খন্দকার মোস্তাফিজুর রহমান জানান, নির্যাতিত ছাত্রীকে উদ্ধার করে মেডিকেলে পাঠানো হয়েছে। তার ডাক্তারি পরীক্ষা সম্পন্ন হয়েছে। অভিযুক্ত মারুফ লঞ্চযোগে ঢাকায় পালানোর সময় তাকে গ্রেফতার করে জেলহাজতে পাঠানো হয়েছে।মহিব্বুল্লাহ্ চৌধুরী/এএম/আরআইপি</body>
</article>
