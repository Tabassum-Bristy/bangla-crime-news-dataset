<article>
  <headline>
৪ বছরের শিশুকে ধর্ষণের রায় হলো ৮ বছর পর
</headline>
  <url>https://www.jagonews24.com/country/news/488184</url>
  <published_at>
</published_at>
  <category>ধর্ষণ</category>
  <body>৪ বছরের এক প্রতিবন্ধী শিশুকে ধর্ষণের দায়ে মনির মোল্লা নামের এক বখাটের যাবজ্জীবন কারাদণ্ড এক লাখ টাকা জরিমানা অনাদায়ে আরও ৩ বছরের কারাদণ্ড দিয়েছেন বরিশালের একটি আদালত।সোমবার বিকেলে বরিশালের নারী ও শিশু নির্যাতন দমন ট্রাইবুনালের বিচারক মো. আবু শামীম আজাদ আসামির উপস্থিতিতে এ রায় ঘোষণা করেন।দণ্ডপ্রাপ্ত মনির মোল্লা বরিশালের উজিরপুর উপজেলার গাজীরপাড় এলাকার নুরুল ইসলামের ছেলে।আদালত সূত্রে জানা গেছে, ২০১১ সালের ২ অক্টোবর মনির ২ টাকার প্রলোভন দেখিয়ে তার প্রতিবেশী প্রতিবন্ধী এক শিশুকে (৪) পার্শ্ববর্তী বাগানে নিয়ে যায়। সেখানে শিশুটিকে জোরপূর্বক ধর্ষণ করে। শিশুটির চিৎকারে স্থানীয়রা এগিয়ে এলে মনির পালিয়ে যায়। ঘটনার দিনই শিশুটির মা বাদী হয়ে মনিরকে আসামি করে মামলা করেন।মামলার তদন্ত কর্মকর্তা উজিরপুর থানা পুলিশের এসআই আলমগীর হোসেন ২০১১ সালের ২১ নভেম্বর মনির মোল্লাকে অভিযুক্ত করে আদালতে চার্জশিট দেন। আদালতে ১২ জনের সাক্ষ্য গ্রহণ শেষে অভিযোগ প্রমাণিত হওয়ায় বিচারক এ রায় দেন।সাইফ আমীন/এমএএস/জেআইএম</body>
</article>
