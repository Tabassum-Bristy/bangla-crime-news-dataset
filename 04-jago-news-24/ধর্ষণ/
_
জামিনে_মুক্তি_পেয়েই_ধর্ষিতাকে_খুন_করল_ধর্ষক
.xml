<article>
  <headline>
জামিনে মুক্তি পেয়েই ধর্ষিতাকে খুন করল ধর্ষক
</headline>
  <url>https://www.jagonews24.com/international/news/476018</url>
  <published_at>
</published_at>
  <category>ধর্ষণ</category>
  <body>ধর্ষণের অভিযোগে কারাগারে যাওয়ার পর জামিনে মুক্তি পেয়ে সাবেক প্রেমিকাকে খুন করেছে এক ধর্ষক। ভয়াবহ এই ঘটনা ঘটেছে ভারতের হরিয়ানার গুরুগ্রামের খুশবু চক এলাকায়। জামিনে মুক্তি পেয়ে ধর্ষণে অভিযুক্ত সন্দীপ আধানা অভিযোগকারী তরুণীর সঙ্গে নতুন করে সম্পর্ক তৈরি করে। তারপরই কফি খাওয়ার আমন্ত্রণ জানিয়ে গুলি চালিয়ে খুন করে তাকে।ভারতীয় একটি গণমাধ্যম বলছে, গুরুগ্রামের একটি নাইটক্লাবের বাউন্সার সন্দীপের সঙ্গে লিভ-ইন সম্পর্কে ছিল ওই ক্লাবের এক নৃত্যশিল্পীর। ২০১৭ সালের নভেম্বরে সন্দীপের বিরুদ্ধে ধর্ষণের অভিযোগ দায়ের করে ওই তরুণী। অভিযোগের ভিত্তিতে সন্দীপকে গ্রেফতার করা হলে কিছুদিন পর জামিনে মুক্তি পান তিনি।আরও পড়ুন : ৯৬ টাকায় হতে পারেন বাড়ির মালিক!জেল থেকে বেরিয়ে ফের তরুণীর সঙ্গে সম্পর্ক স্থাপন করে সন্দীপ। তরুণীর কাছে ক্ষমা চেয়ে সব মিটমাট করে নিলেও আলাদা থাকতেন তারা। গত বৃহস্পতিবার রাতে সন্দীপ ও তার এক বন্ধু ওই তরুণীকে কফি খাওয়ার নাম করে ডেকে নিয়ে যায়। তরুণীর সঙ্গে তার এক বোন ছিল।খুশবু চকের কাছে আচমকাই গাড়ি থামায় সন্দীপ। সবাই গাড়ি থেকে নামলে কেউ কিছু বুঝে ওঠার আগেই পিস্তল বের করে গুলি চালিয়ে দেন তিনি। পরে গাড়ি নিয়ে সন্দীপ ও তার বন্ধু ঘটনাস্থল থেকে দ্রুত সটকে পড়ে। হাসপাতালে নিয়ে যাওয়া হলে ওই তরুণীকে মৃত ঘোষণা করেন চিকিৎসক।এসআইএস/জেআইএম</body>
</article>
