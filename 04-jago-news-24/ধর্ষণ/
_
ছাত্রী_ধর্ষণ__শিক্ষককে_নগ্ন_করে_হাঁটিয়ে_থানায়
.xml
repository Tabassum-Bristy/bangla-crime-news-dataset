<article>
  <headline>
ছাত্রী ধর্ষণ : শিক্ষককে নগ্ন করে হাঁটিয়ে থানায়
</headline>
  <url>https://www.jagonews24.com/international/news/446997</url>
  <published_at>
</published_at>
  <category>ধর্ষণ</category>
  <body>ছাত্রীকে ধর্ষণ করায় এক শিক্ষককে নজিরবিহীন শাস্তি দেয়া হয়েছে। ধর্ষণের অভিযোগে গণধোলাইয়ের পর ওই শিক্ষককে নগ্ন করে হাঁটিয়ে থানায় নিয়ে যাওয়া হয়। এমন ঘটনা ঘটেছে ভারতের অন্ধ্রপ্রদেশের ইলুরু শহরে।ওই শিক্ষকের বিরুদ্ধে দু’বছর ধরে এক ছাত্রীকে ধর্ষণ করার অভিযোগ ওঠে। এর জের ধরে স্থানীয়রাই হাতে তুলে নেন আইন। শিক্ষককে প্রকাশ্য দিবালোকে নগ্ন করে রাস্তায় ঘোরানো হয়। এতে পুরো এলাকায় চাঞ্চল্য তৈরি হয়েছে। ওই ঘটনার একটি ভিডিও সামাজিক মাধ্যমে ভাইরাল হয়েছে। স্থানীয় পুলিশ জানিয়েছে, রামবাবু নামের এক ইংরেজির শিক্ষকের বিরুদ্ধে দু’বছর ধরে এক ছাত্রীকে ধর্ষণের অভিযোগ ওঠে। সম্প্রতি ওই ছাত্রী গর্ভবতী হয়ে পড়লে বিষয়টি প্রকাশ্যে আসে। গর্ভপাত করানোর জন্য রামবাবু ওই ছাত্রীকে ওষুধ দেন বলে। তারপরই ওই ছাত্রী গুরুতর অসুস্থ হয়ে পড়েন। পুরো বিষয়টি নিজের বাড়িতে জানায় ওই ছাত্রী।তার কাছে এসব কথা জানার পর ওই শিক্ষকের বাড়িতে হানা দেয় ছাত্রীর পরিজনরা। তাকে ব্যাপক মারধর করা হয়। নগ্ন করে হাঁটিয়ে তাকে নিয়ে যাওয়া হয় স্থানীয় থানায়। থানায় পৌঁছনোর পর অভিযুক্ত রামবাবুকে জামা-কাপড় দেয় পুলিশ। ধর্ষণের অভিযোগ দায়ের করে ঘটনার তদন্ত শুরু করেছে পুলিশ। অভিযুক্ত শিক্ষককে গ্রেফতার করা হয়েছে।টিটিএন/পিআর</body>
</article>
