<article>
  <headline>
কিশোরীকে ধর্ষণের দায়ে গ্রেফতার ২ যুবক
</headline>
  <url>https://www.jagonews24.com/country/news/338749</url>
  <published_at>
</published_at>
  <category>ধর্ষণ</category>
  <body>চুয়াডাঙ্গার দামুড়হুদা উপজেলায় এক কিশোরীকে ধর্ষণের ঘটনা ঘটেছে। রোববার রাতে উপজেলার নতিপোতা গ্রামে এ ঘটনা ঘটে। পুলিশ এ ঘটনায় ধর্ষক তুহিন (৩০) ও তার সহযোগী শুকুর আলীকে (৩২) গ্রেফতার করেছে।গ্রেফতার তুহিন নাটোরের লালপুর উপজেলার বিলমাড়িয়া গ্রামের আব্দুর রহামানের ছেলে ও শুকুর আলী দামুড়হুদা উপজেলার নতিপোতা গ্রামের মৃত গাজী রহমানের ছেলে।পুলিশ জানায়, দামুড়হুদা উপজেলার কোমড়পুর গ্রামের ওই কিশোরী গত কয়েকদিন আগে নতিপোতা গ্রামে তার বড় বোনের বাড়িতে বেড়াতে আসে।রোবার রাত ৮টার দিকে ওই কিশোরী বাড়ির পাশে একটি দোকানে প্রয়োজনীয় দ্রব্য কিনতে গেলে প্রতিবেশী তুহিন ও শুকুর আলী তাকে ফুসলিয়ে গ্রামের একটি মাঠে নিয়ে যায়। সেখানে ওই কিশোরীকে ধর্ষণ করে তুহিন। এসময় কিশোরীর চিৎকারে গ্রামের লোকজন ঘটনাস্থলে গিয়ে ধর্ষক তুহিন ও সহযোগী শুকুর আলিকে আটক করে গণধোলাই দিতে শুরু করে।খবর পেয়ে রাতেই স্থানীয় নতিপোতা ক্যাম্পের পুলিশ জনগণের হাত থেকে উদ্ধার করে তাদেরেকে আটক করে থানায় নিয়ে আসে।দামুড়হুদা মডেল থানার ভারপ্রাপ্ত কর্মকর্তা (ওসি) আবু জিহাদ ফকরুল আলম খান ঘটনার সত্যতা নিশ্চিত করে জানান, এ ঘটনায় দামুড়হুদা মডেল থানায় একটি ধর্ষণ মামলা দায়ের হয়েছে।সালাউদ্দিন কাজল/এফএ/পিআর</body>
</article>
