<article>
  <headline>
ঘরে ঢুকে প্রতিবন্ধী শিশুকে ধর্ষণ, যুবক আটক
</headline>
  <url>https://www.jagonews24.com/country/news/508347</url>
  <published_at>
</published_at>
  <category>ধর্ষণ</category>
  <body>ফেনীর পরশুরামে এক প্রতিবন্ধী শিশুকে (১১) ধর্ষণের অভিযোগ উঠেছে। এ ঘটনায় অভিযুক্ত বেলাল হোসেন (২২) নামে এক যুবককে আটক করেছে পুলিশ। শনিবার দুপুরে উপজেলার মির্জানগর ইউনিয়নের গদানগর গ্রাম থেকে তাকে আটক করা হয়।আটক বেলাল হোসেন পরশুরাম উপজেলার মির্জানগর ইউনিয়নের গদানগর গ্রামের সাহাব উদ্দিনের ছেলে।স্থানীয়রা জানান, ওই শিশুর মা সকালে গরু নিয়ে বাড়ির পাশে মাঠে গেলে বেলাল হোসেন ঘরে ঢুকে শিশুটিকে ধর্ষণ করে। এ সময় তার চিৎকার শুনে প্রতিবেশীরা এগিয়ে এলে বেলাল হোসেন পালিয়ে যাওয়ার চেষ্টা করে। পরে বেলালকে আটক করে পরশুরাম থানা পুলিশে সোপর্দ করেন স্থানীয়রা। পুলিশ প্রতিবন্ধী শিশুটিকে স্বাস্থ্য পরীক্ষার জন্য পরশুরাম উপজেলা স্বাস্থ্য কমপ্লেক্সে নিয়ে গেলে তাকে ফেনী সদর হাসপাতালে স্থানান্তর করা হয়।পরশুরাম থানা পুলিশের ভারপ্রাপ্ত কর্মকর্তা (ওসি) মো. শওকত হোসেন ধর্ষণের অভিযোগে একজনকে আটকের বিষয়টি নিশ্চিত করেছেন।রাশেদুল হাসান/আরএআর/এমকেএইচ</body>
</article>
