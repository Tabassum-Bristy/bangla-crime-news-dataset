<article>
  <headline>
১১ বছরের শিশুকে ধর্ষণের দায়ে যুবকের যাবজ্জীবন
</headline>
  <url>https://www.jagonews24.com/country/news/512674</url>
  <published_at>
</published_at>
  <category>ধর্ষণ</category>
  <body>চুয়াডাঙ্গার জীবননগর উপজেলায় ১১ বছর বয়সী এক শিশুকে ধর্ষণের দায়ে শাহাবুল ইসলাম (৩৭) নামে এক যুবকের যাবজ্জীবন কারাদণ্ড দিয়েছেন আদালত।বুধবার দুপুরে নারী ও শিশু নির্যাতন দমন ট্রাইব্যুনালের বিচারক জিয়া হায়দার আসামির অনুপস্থিতিতে এ দণ্ডাদেশ দেন। দণ্ডপ্রাপ্ত শাহাবুল ওই উপজেলার মৃগমারী গ্রামের মৃত আব্দুর রাজ্জাকের ছেলে।মামলার বিবরণে জানা যায়, ২০১০ সালের ৩০ মার্চ মৃগমারী গ্রামের এক শিশুকে মেলা দেখার নাম করে দেহাটি গ্রামে নিয়ে যায় শাহাবুল। রাতে অচেতন করে শিশুটিকে একটি বেগুনক্ষেতে নিয়ে ধর্ষণ করে সে। বাড়ি ফেরার পর শিশুটি অসুস্থ হয়ে পড়লে তাকে সদর হাসপাতালে ভর্তি করে পরিবারের লোকজন। পরে শিশুটির বাবা বাদী হয়ে জীবননগর থানায় দুইজনকে আসামি করে একটি ধর্ষণ মামলা করেন।জীবননগর থানা পুলিশের তৎকালীন উপপরিদর্শক (এসআই) কেরামত আলী দুইজনকে অভিযুক্ত করে একই বছরের ১৫ জুন আদালতে চার্জশিট দাখিল করেন। আদালত এ মামলার সাতজন সাক্ষীর সাক্ষ্যগ্রহণ ও ডাক্তারি পরীক্ষা-নিরীক্ষা শেষে অভিযুক্ত শাহাবুলকে দোষী সাব্যস্ত করে যাবজ্জীবন কারাদণ্ডের আদেশ দেন। মামলার অপর আসামি রোজীনা খাতুনকে খালাস দেয়া হয়েছে।সালাউদ্দিন কাজল/এএম/জেআইএম</body>
</article>
