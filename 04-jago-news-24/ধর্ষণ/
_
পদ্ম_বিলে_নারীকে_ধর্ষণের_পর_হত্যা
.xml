<article>
  <headline>
পদ্ম বিলে নারীকে ধর্ষণের পর হত্যা
</headline>
  <url>https://www.jagonews24.com/country/news/508334</url>
  <published_at>
</published_at>
  <category>ধর্ষণ</category>
  <body>রাজশাহীর মোহনপুরে আসমা বেগম (৪৩) নামের এক নারীকে ধর্ষণের পর হত্যার অভিযোগ উঠেছে। শনিবার সকালে উপজেলার রায়ঘাঁটি ইউনিয়নের পদ্ম বিল থেকে তার মরদেহ উদ্ধার করা হয়।নিহত আসমা বেগম বিল পাড়ের উসারাহাটরা এলাকার বাবুল ইসলামের স্ত্রী। এ ঘটনায় দুপুরের পর নিহতের ছেলে মাসুদ রানা বাদী হয়ে মামলা করেছেন। ময়নাতদন্তের জন্য মরদেহটি রাজশাহী মেডিকেল কলেজ (রামেক) হাসপাতাল মর্গে নেয়া হয়েছে।এ তথ্য নিশ্চিত করে মোহনপুর থানার ভারপ্রাপ্ত কর্মকর্তা (ওসি) মোস্তাক আহমেদ জানান, সকালে পদ্ম বিলে ছাগল চরাতে যাওয়া দুই শিশু আসমা বেগমের মরদেহ পড়ে থাকতে দেখে। খবর পেয়ে সকাল সাড়ে ১০টার দিকে পুলিশ গিয়ে মরদেহটি উদ্ধার করে। এনিয়ে অজ্ঞাত ব্যক্তিদের আসামি করে মামলা করেছেন নিহতের ছেলে মাসুদ।ওসি আরও বলেন, নিহতের পা ও মুখে গুরুতর জখম রয়েছে। তাছাড়া ঘটনাস্থল থেকে একটি কনডমের প্যাকেট উদ্ধার করা হয়েছে। ধারণা করা হচ্ছে- ধর্ষণের পর ওই নারীকে হত্যা করা হয়েছে। ময়নাতদন্ত প্রতিবেদন পেলে বিষয়টি নিশ্চিত হওয়া যাবে।ফেরদৌস সিদ্দিকী/আরএআর/এমকেএইচ</body>
</article>
