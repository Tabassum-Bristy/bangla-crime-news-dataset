<article>
  <headline>
মামার পরিত্যক্ত ঘরে কিশোরীকে ধর্ষণ
</headline>
  <url>https://www.jagonews24.com/country/news/318157</url>
  <published_at>
</published_at>
  <category>ধর্ষণ</category>
  <body>দিনাজপুরের পার্বতীপুর উপজেলায় ১২ বছরের এক কিশোরী ধর্ষণের শিকার হয়েছে। এ ঘটনার ধর্ষক জাকির হোসেন (২০) পলাতক রয়েছেন।উপজেলার কালিকাবাড়ী ফোঁটামারী গ্রামে শুক্রবার দুপুরে এ ঘটনা ঘটে। আশঙ্কাজনক অবস্থায় ওই কিশোরীকে দিনাজপুর মেডিকেল কলেজ হাসপাতালে ভর্তি করা হয়েছে।স্থানীয় সূত্রে জানা যায়, চন্ডিপুর ইউপির কালিকাবাড়ী ডাঙ্গাপাড়া এলাকার ফোঁটামারীর ডাঙ্গা গ্রামে শুক্রবার দুপুরে বাড়িতে একা পেয়ে ১২ বছরের কিশোরীকে তার মামার পরিত্যক্ত ঘরে ধর্ষণ করে ওই যুবক। রক্তক্ষরণ অবস্থায় গ্রামবাসী তাকে উদ্ধার করে স্থানীয় হলদিবাড়ী হাসপাতালে ভর্তি করে।কিশোরীর অবস্থার অবনতি দেখে কর্তব্যরত চিকিৎসক ডাক্তার রায়হান আলী উন্নত চিকিৎসার জন্য তাকে দিনাজপুর মেডিকেল কলেজ হাসপাতালে রেফার্ড করেন।পার্বতীপুর থানা পুলিশের ভারপ্রাপ্ত কর্মকর্তা (ওসি) মোস্তাক আহম্মেদ ঘটনার সত্যতা নিশ্চিত করে বলেন, এ ঘটনায় এখনও মামলা হয়নি। ঘটনায় জড়িত একই গ্রামের আকবর আলীর ছেলে ধর্ষক জাকির হোসেন পলাতক রয়েছেন। ধর্ষককে গ্রেফতারের চেষ্টা চালাচ্ছে পুলিশ।এমদাদুল হক মিলন/এএম/এমএস</body>
</article>
