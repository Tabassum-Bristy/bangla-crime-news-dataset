<article>
  <headline>
স্কুলছাত্রীকে ধর্ষণ, যুবকের যাবজ্জীবন
</headline>
  <url>https://www.jagonews24.com/country/news/405278</url>
  <published_at>
</published_at>
  <category>ধর্ষণ</category>
  <body>নাটোরে স্কুলছাত্রীকে ধর্ষণের দায়ে সুমন সরকার (২৫) নামে এক যুবককে যাবজ্জীবন কারাদণ্ড ও ২৫ হাজার টাকা জরিমানা করেছেন আদালত। এ মামলায় অপর দুই আসামিকে খালাস দিয়েছেন আদালত।রোববার বিকেলে নাটোরের নারী ও শিশু নির্যাতন দমন ট্রাইব্যুনালের বিচারক মুহাম্মাদ হাসানুজ্জামান এ রায় দেন। দণ্ডপ্রাপ্ত সুমন সরকার উপজেলার নওপাড়া গ্রামের শফিক সরকারের ছেলে।নাটোর নারী ও শিশু নির্যাতন দম ট্রাইব্যুনালের পিপি শাজাহান কবির জানান, ২০১৪ সালের ৩০ ডিসেম্বর বিলমাড়িয়া উচ্চ বিদ্যালয়ের দশম শ্রেণির ওই ছাত্রী প্রাইভেট পড়ে বাড়ি ফিরছিল।এ সময় সুমন সরকার ওই ছাত্রীকে পার্শ্ববর্তী আম বাগানে তুলে নিয়ে যায়। পরে হাত ও মুখ বেঁধে স্কুলছাত্রীকে ধর্ষণ করে সুমন।এ ঘটনায় স্কুলছাত্রী বাদী হয়ে সুমন সরকারসহ তিনজনকে আসামি করে লালপুর থানায় মামলা করে। মামলার দীর্ঘ শুনানি এবং সাক্ষ্য শেষে বিচারক অভিযুক্ত সুমন সরকারকে যাবজ্জীবন কারাদণ্ড এবং জরিমানা করে। এছাড়া মামলার ওপর দুই আসামিকে খালাস দেন আদালত।রেজাউল করিম রেজা/এএম/জেআইএম</body>
</article>
