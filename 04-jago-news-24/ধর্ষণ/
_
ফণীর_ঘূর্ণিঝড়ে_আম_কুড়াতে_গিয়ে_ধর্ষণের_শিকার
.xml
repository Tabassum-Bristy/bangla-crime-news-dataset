<article>
  <headline>
ফণীর ঘূর্ণিঝড়ে আম কুড়াতে গিয়ে ধর্ষণের শিকার
</headline>
  <url>https://www.jagonews24.com/country/news/498013</url>
  <published_at>
</published_at>
  <category>ধর্ষণ</category>
  <body>নোয়াখালীর কোম্পানীগঞ্জ উপজেলার চরকাঁকড়া ইউনিয়নে আম কুড়াতে গিয়ে নিখোঁজ স্কুলছাত্রী নাজমুন নাহার ঝুমুরের (১১) লাশ উদ্ধার করেছে পুলিশ।পরিবারের পক্ষ থেকে ধর্ষণ ও হত্যার অভিযোগের ভিত্তিতে নিহতের লাশ উদ্ধার করে ময়নাতদন্তের জন্য নোয়াখালী জেনারেল হাসপাতালের মর্গে পাঠিয়েছে পুলিশ।শনিবার বেলা ১১টার দিকে চরকাঁকড়ার ৩নং ওয়ার্ডের আলমের বাপের নতুন বাড়ি থেকে নিহতের লাশ উদ্ধার করা হয়। নিহত নাজমুন নাহার ঝুমুর ওই এলাকার আব্দুল হানিফের মেয়ে। সে স্থানীয় সমরত বানু সরকারি প্রাথমিক বিদ্যালয়ের চতুর্থ শ্রেণির ছাত্রী ছিল।স্থানীয় সূত্রে জানা যায়, ঘূর্ণিঝড় ফণীর কারণে শনিবার ভোর থেকে উপজেলার বিভিন্ন স্থানে প্রচণ্ড বেগে বাতাস শুরু হলে বাগানে গাছ থেকে আম পড়ে। সকাল ৮টার দিকে মামাতো ভাই রাফি ও মামাতো বোন প্রমির সঙ্গে বাড়ির পাশের বাগানে আম কুড়াতে যায় ঝুমুর। আম কুড়ানো শেষে অপর দুইজন বাড়িতে ফিরলেও ঝুমুর আর ফেরেনি। পরে পাশের সোনিয়া আক্তার নামের এক মহিলা বাগানের পাশের খালের ভেতের ঝুমুরকে পড়ে থাকতে দেখে বাড়িতে খবর দিলে পরিবারের লোকজন এসে তার লাশ উদ্ধার করে। নিহতের পরিবারের অভিযোগ ঝুমুরকে ধর্ষণের পর হত্যা করা হয়েছে।নোয়াখালী পুলিশ সুপার মো. ইলিয়াছ শরীফ জানান, প্রাথমিকভাবে শিশুটিকে ধর্ষণের পর হত্যা করা হয়েছে বলে ধারণা করা হচ্ছে। নিহতের শরীরের বিভিন্ন অংশে নির্যাতনের চিহ্ন রয়েছে। ময়নাতদন্ত শেষে বিস্তারিত জানা যাবে। ঘটনায় প্রয়োজনীয় ব্যবস্থা গ্রহণ করা হবে।এএম/এমএস</body>
</article>
