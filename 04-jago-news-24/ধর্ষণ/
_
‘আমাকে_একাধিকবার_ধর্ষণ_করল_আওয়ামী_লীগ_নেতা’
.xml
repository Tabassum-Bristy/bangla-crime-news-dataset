<article>
  <headline>
‘আমাকে একাধিকবার ধর্ষণ করল আওয়ামী লীগ নেতা’
</headline>
  <url>https://www.jagonews24.com/country/news/378601</url>
  <published_at>
</published_at>
  <category>ধর্ষণ</category>
  <body>বিয়ের প্রলোভনে এক এসএসসি পরীক্ষার্থীকে দিনের পর দিন ধর্ষণ করার অভিযোগ উঠেছে নুরুজ্জামান মিয়া (৪৫) নামের স্থানীয় এক আওয়ামী লীগ নেতার বিরুদ্ধে। ঘটনাটি ঘটেছে লালমনিরহাট জেলার হাতীবান্ধা উপজেলায়।এ ঘটনায় সোমবার রাতে ওই নেতার বিরুদ্ধে হাতীবান্ধায় থানায় মামলা করেছেন কিশোরীর বাবা। নির্যাতনের শিকার ওই কিশোরী বর্তমানে হাতীবান্ধা স্বাস্থ্য কমপ্লেক্সে চিকিৎসাধীন।লালমনিরহাট সদর হাসপাতালে ধর্ষণের শিকার ওই ছাত্রীর প্রয়োজনীয় শারীরিক পরীক্ষা-নিরীক্ষা সম্পন্ন হয়েছে বলে জানিয়েছে পুলিশ। অভিযুক্ত নুরুজ্জামান মিয়া হাতীবান্ধা উপজেলার সিন্দুর্না ইউনিয়ন আওয়ামী লীগের যুগ্ম-আহ্বায়ক।স্থানীয় সূত্রে জানা গেছে, উপজেলার সিন্দুর্না ইউনিয়নের বাসিন্দা ও আওয়ামী লীগ নেতা নুরুজ্জামান এলাকায় প্রভাবশালী হিসেবে পরিচিত। ধর্ষণের শিকার ওই ছাত্রী নুরুজ্জামানের প্রতিবেশী। তাকে প্রেমের ফাঁদে ফেলে বিয়ের প্রলোভনে একাধিক বার ধর্ষণ করেন নুরুজ্জামান। কিশোরী এবার এসএসসি পরীক্ষার্থী।ধর্ষণের শিকার কিশোরী বলেন, গত বছরের ২১ নভেম্বর নুরুজ্জামান আমাকে তার এক আত্মীয়ের বাড়িতে বেড়াতে নিয়ে যান। সেখানে বিয়ের প্রতিশ্রুতি দিয়ে আমাকে ধর্ষণ করা হয়। এরপর থেকে একাধিকবার আমাকে ধর্ষণ করা হয়েছে। কিন্তু এখন বিয়ের জন্য চাপ দেয়ায় বিষয়টি অস্বীকার করছেন নুরুজ্জামান।কিশোরীর বাবা বলেন, নুরুজ্জামান স্থানীয় আওয়ামী লীগের নেতা। তার কাছে আমরা অসহায়। এরপরও ন্যায় বিচার পাওয়ার আশায় হাতীবান্ধায় থানায় মামলা করেছি।এ বিষয়ে জানতে অভিযুক্ত নুরুজ্জামানের মুঠোফোনে একাধিকবার কল করেও তাকে পাওয়া যায়নি।বিষয়টি নিশ্চিত করে হাতীবান্ধা থানা পুলিশের ভারপ্রাপ্ত কর্মকর্তা (ওসি) শামীম হাসান সরদার বলেন, মামলার পর থেকে আসামি নুরুজ্জামানকে গ্রেফতারে চেষ্টা চালাচ্ছে পুলিশ।রবিউল হাসান/এএম/আইআই</body>
</article>
