<article>
  <headline>
মাদরাসা সুপারের ধর্ষণের কথা মাকে বলে দিল শিশু
</headline>
  <url>https://www.jagonews24.com/country/news/521353</url>
  <published_at>
</published_at>
  <category>ধর্ষণ</category>
  <body>বাগেরহাটের শরণখোলা উপজেলায় পঞ্চম শ্রেণির এক ছাত্রীকে ধর্ষণের অভিযোগে মাদরাসা সুপার মাওলানা ইলিয়াছ জোমাদ্দারের (৪৮) বিরুদ্ধে নারী ও শিশু নির্যাতন দমন আইনে মামলা হয়েছে। ঘটনার ১২ দিন পর ধর্ষণের শিকার মেয়েটির বাবা বাদী হয়ে সোমবার মধ্যরাতে শরণখোলা থানায় মামলাটি করেন।অভিযুক্ত মাওলানা ইলিয়াছ জোমাদ্দার উপজেলার পূর্ব রাজাপুর গ্রামের মৃত আ. গফফার জোমাদ্দারের ছেলে ও শরণখোলার খোন্তাকাটা রাশিদিয়া স্বতন্ত্র এবতেদায়ি মাদরাসার সুপার। বর্তমানে তিনি পলাতক রয়েছেন।এ ঘটনায় মাদরাসা সুপারের বিচার দাবিতে বিক্ষোভ করেছে এলাকাবাসী। শিশুটির ডাক্তারি পরীক্ষা মঙ্গলবার দুপুরে বাগেরহাট ২৫০ শয্যা হাসপাতালে সম্পন্ন হয়েছে।পুলিশ ও স্থানীয় সূত্র জানায়, গত ৮ আগস্ট সকাল ৭টার দিকে উত্তর খোন্তাকাটা গ্রামের ওই মেয়েটি কোরআন শিক্ষার জন্য মাদরাসার সুপার ইলিয়াছের কাছে যান। ওই দিন পড়া শেষে ইলিয়াছ তাকে ডেকে নিয়ে লাইব্রেরি কক্ষে নিয়ে দরজা-জানালা বন্ধ করে ধর্ষণ করে। পরে এ ঘটনা কাউকে জানালে শিশুটিকে হত্যার হুমকি দেয়। রক্তাক্ত অবস্থায় বাড়ি গিয়ে শিশুটি তার মাকে ধর্ষণের কথা বলে দেয়। মেয়েটির রক্তক্ষরণ বন্ধ না হওয়ায় উন্নত চিকিৎসার জন্য তাকে মোরেলগঞ্জ রাইসা ক্লিনিকে ভর্তি করা হয়।মামলার তদন্ত কর্মকর্তা ও শরণখোলা থানা পুলিশের ওসি (তদন্ত) মো. মাহফিজুর রহমান শেখ জানান, ধর্ষণের ঘটনায় মামলা নেয়া হয়েছে। পলাতক মাদরাসা সুপারকে গ্রেফতারের চেষ্টা চলছে।শওকত বাবু/আরএআর/এমকেএইচ</body>
</article>
