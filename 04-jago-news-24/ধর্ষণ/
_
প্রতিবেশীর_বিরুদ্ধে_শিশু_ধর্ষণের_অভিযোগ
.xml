<article>
  <headline>
প্রতিবেশীর বিরুদ্ধে শিশু ধর্ষণের অভিযোগ
</headline>
  <url>https://www.jagonews24.com/country/news/452953</url>
  <published_at>
</published_at>
  <category>ধর্ষণ</category>
  <body>মেহেরপুরের গাংনী উপজেলায় তিন বছরের এক শিশু ধর্ষণের শিকার হয়েছে বলে অভিযোগ উঠেছে প্রতিবেশী চা দোকানদার সুমন আলীর (৩০) বিরুদ্ধে। সুমন আলী কাথুলি গ্রামের মকলেচ আলীর ছেলে।শিশুটির বাবা ও প্রতিবেশীরা জানান, রোববার বেলা ১১টার দিকে প্রতিবেশী সুমন আলীর বাড়িতে তার মেয়ের সঙ্গে শিশুটি খেলতে গেলে সুমন তাকে একটি কক্ষে নিয়ে ধর্ষণ করে। শিশুটি বাড়ি ফিরেই তার মাকে ঘটনা খুলে বলে। কিন্তু শিশুটির মা কাউকে কিছু না বলে চুপ করে থাকে। রাতে শিশুটির বাবা বাড়িতে ফিরলে মেয়েকে কান্নাকাটি করতে দেখে শিশুটির মায়ের কাছে কারণ জানতে চাইলে তিনি ধর্ষণের ঘটনা কথা খুলে বলেন।গাংনী থানা পুলিশের ভারপ্রাপ্ত কর্মকর্তা (ওসি) হরেন্দ্রনাথ সরকার বলেন, শিশুটি বর্তমানে থানা হেফাজতে রয়েছে। ডাক্তারি পরীক্ষা-নিরীক্ষা করার প্রক্রিয়া চলছে। শিশুটির বাবা ধর্ষণ মামলা করেছেন।ধর্ষণের অভিযুক্ত সুমন আলীকে আটকের জন্য পুলিশ কাজ করছে বলে জানান তিনি।আসিফ ইকবাল/আরএ/জেআইএম</body>
</article>
