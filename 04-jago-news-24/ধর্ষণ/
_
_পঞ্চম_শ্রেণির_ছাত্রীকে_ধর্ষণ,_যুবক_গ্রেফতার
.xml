<article>
  <headline>
 পঞ্চম শ্রেণির ছাত্রীকে ধর্ষণ, যুবক গ্রেফতার
</headline>
  <url>https://www.jagonews24.com/country/news/494975</url>
  <published_at>
</published_at>
  <category>ধর্ষণ</category>
  <body>চাঁদপুরের ফরিদগঞ্জে পঞ্চম শ্রেণির এক ছাত্রীকে ধর্ষণের অভিযোগ পাওয়া গেছে। গত শুক্রবার (১৯ এপ্রিল) বিকেলে উপজেলার রূপসা উত্তর ইউনিয়নের রস্তুমপুর গ্রামে এ ঘটনা ঘটে। পরে শনিবার বিকেলে ওই ছাত্রীর মা বাদী হয়ে ফরিদগঞ্জ থানায় লিখিত অভিযোগ দেন। ওই দিনই অভিযুক্ত সোহেল হোসেনকে (৩২) উপজেলার কালিরবাজার এলাকা থেকে গ্রেফতার করে পুলিশ।এলাকাবাসী জানায়, উপজেলার রূপসা উত্তর ইউনিয়নের রস্তুমপুর এলাকার পঞ্চম শ্রেণির এক ছাত্রীকে গত শুক্রবার বিকেলে ধর্ষণ করে পালিয়ে যায় সোহেল হোসেন। পরে বিষয়টি জানার পর মেয়েটির মা থানায় লিখিত অভিযোগ করলে পুলিশ সোহেল হোসেনকে গ্রেফতার করে। ধর্ষণের শিকার শিশুটিকে রক্তাক্ত অবস্থায় চাঁদপুর সরকারি জেনারেল হাসপাতালে ভর্তি করা হয়েছে।হাসপাতালের চিকিৎসক মাহামুদুন্নবী জাগো নিউজকে জানান, শিশুটির মেডিকেল চেকআপ করার পর ধর্ষণের আলামত পাওয়া গেছে।ফরিদগঞ্জ থানা পুলিশের ভারপ্রাপ্ত কর্মকর্তা (ওসি) আবদুর রকিব জাগো নিউজকে জানান, লিখিত অভিযোগের ভিত্তিতে সোহেল হোসেনকে গ্রেফতার করা হয়েছে। প্রাথমিক জিজ্ঞাসাবাদে শেষে অধিকতর জিজ্ঞাসাবাদের জন্য তাকে আদালতে নিয়ে সাতদিনের রিমান্ড আবেদন করা হয়েছে।ইকরাম চৌধুরী/আরএআর/জেআইএম</body>
</article>
