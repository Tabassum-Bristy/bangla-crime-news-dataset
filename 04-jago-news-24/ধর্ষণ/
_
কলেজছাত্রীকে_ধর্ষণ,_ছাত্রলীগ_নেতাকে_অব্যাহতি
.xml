<article>
  <headline>
কলেজছাত্রীকে ধর্ষণ, ছাত্রলীগ নেতাকে অব্যাহতি
</headline>
  <url>https://www.jagonews24.com/country/news/524848</url>
  <published_at>
</published_at>
  <category>ধর্ষণ</category>
  <body>কলেজছাত্রীকে ধর্ষণের মামলায় চাঁদপুরের শাহরাস্তি উপজেলা ছাত্রলীগের সাধারণ সম্পাদক সোহেল হোসেন গ্রেফতার হওয়ার পর তাকে অব্যাহতি দেয়া হয়েছে। চাঁদপুর জেলা ছাত্রলীগের সভাপতি আতাউর রহমান পারভেজ ও সাধারণ সম্পাদক পারভেজ করিম বাবু এক প্রেস বিজ্ঞপ্তিতে শাহরাস্থি উপজেলা ছাত্রলীগ পদ থেকে মো. সোহেল হোসেনকে অব্যাহতি দেয়ার বিষয়টি নিশ্চিত করেছেন।গতকাল মঙ্গলবার রাতে ওই পদে ভারপ্রাপ্ত সাধারণ সম্পাদকের দায়িত্ব দেয়া হয়েছে মো. মুরাদ হোসেনকে।প্রেস বিজ্ঞপ্তিতে বলা হয়, মো. সোহেল হোসেন সংগঠনের গঠনতন্ত্র বিরোধী কার্যকলাপে লিপ্ত হয়েছেন। তাই তাকে অব্যাহতি দেয়া হলো।পুলিশ জানায়, প্রেমের ফাঁদে ফেলে বিয়ের প্রলোভন দিয়ে এক নৈশ প্রহরীর কলেজ পড়ুয়া মেয়েকে ধর্ষণ করেন শাহরাস্তি উপজেলা ছাত্রলীগের সাধারণ সম্পাদক সোহেল হোসেন। এ ঘটনায় ওই কলেজছাত্রীর বাবা মঙ্গলবার (৩ সেপ্টেম্বর) শাহরাস্তি থানায় ধর্ষণ মামলা করেন। এরপর পুলিশ রাতেই সোহেলকে গ্রেফতার করে।ইকরাম চৌধুরী/আরএআর/জেআইএম</body>
</article>
