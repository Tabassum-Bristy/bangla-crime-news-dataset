<article>
  <headline>
ধর্ষণের পর স্কুলছাত্রীকে বাড়ির পাশে ফেলে গেল দুর্বৃত্তরা
</headline>
  <url>https://www.jagonews24.com/country/news/403249</url>
  <published_at>
</published_at>
  <category>ধর্ষণ</category>
  <body>গাইবান্ধার গোবিন্দগঞ্জে দশম শ্রেণির এক ছাত্রীকে ‘ফিল্মি স্টাইলে’ বাড়ি থেকে তুলে নিয়ে রাতভর ধর্ষণের অভিযোগ পাওয়া গেছে।ওই মেয়ের মা বাদী হয়ে বুধবার রাতে নারী ও শিশু নির্যাতন দমন আইনে গোবিন্দগঞ্জ থানায় একটি মামলা করেছেন।মেয়েটির মা জানান, উপজেলার বিশুবাড়ি গ্রামে তাদের বাড়ি হলেও ঘটনার দিন তার মেয়ে সাহেববাড়ি গ্রামে খালার বাড়িতে ছিল। সেখান থেকে সোমবার রাতে অস্ত্রের মুখে জিম্মি করে মোটরসাইকেলে তুলে নিয়ে যায় ৪/৫ জনের সংঘবদ্ধ দুর্বৃত্ত দল।পরে দুর্বৃত্তরা মেয়েটিকে কাঁঠালবাড়ি এলাকার একটি বাড়িতে নিয়ে যায়। সেখানে দুর্বৃত্তদের একজন তাকে রাতভর ধর্ষণ করে। এরপর মঙ্গলবার সকালে তার বাড়ির কাছে রেখে চলে যায়।বিষয়টি নিশ্চিত করে গোবিন্দগঞ্জ থানা পুলিশের ওসি মজিবুর রহমান বলেন, ভিকটিমের মেডিকেল টেস্ট সম্পন্ন হয়েছে। আসামিদের গ্রেফতারের চেষ্টা অব্যাহত আছে।এএম/আইআই</body>
</article>
