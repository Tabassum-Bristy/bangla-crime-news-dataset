<article>
  <headline>
গৃহপরিচারিকাকে ধর্ষণের পর হত্যা : সস্ত্রীক এএসআই’র যাবজ্জীবন
</headline>
  <url>https://www.jagonews24.com/country/news/417215</url>
  <published_at>
</published_at>
  <category>ধর্ষণ</category>
  <body>রংপুরে গৃহপরিচারিকাকে ধর্ষণের পর হত্যা মামলায় পুলিশের তৎকালীন সহকারী উপ-পরিদর্শক (এএসআই) আলতাব হোসেন (৬৫) এবং তার স্ত্রী সালেহা বেগমের (৫৫) যাবজ্জীবন কারাদণ্ডদেশ দিয়েছেন আদালত।রোববার বেলা পৌনে ১২টায় নারী ও শিশু নির্যাতন দমন আদালতের বিচারক যাবিদ হোসেন আসামিদের উপস্থিতে এ রায় ঘোষণা করেন।মামলা ও আদালত সূত্রে জানা যায়, নগরীর ৩৩নং ওয়ার্ডের তালক রঘু তামপাট গ্রামের মজিবর রহমানের মেয়ে মনজিলা খাতুন (১৪) একই এলাকার পুলিশের তৎকালীন এএসআই আলতাব হোসেনের বাড়িতে গৃহপরিচারিকা হিসেবে কাজ করত। ঘটনার দিন ২০০৩ সালের ২৪ মে রাতে আলতাব হোসেন গৃহপরিচারিকা মনজিলাকে ধর্ষণের পর শ্বাসরোধে হত্যা করেন। ঘটনাটি জানাজানির ভয়ে পরে স্ত্রী সালেহা বেগমের সহায়তায় ওই রাতেই মনজিলার মরদেহ বাড়ির পাশে ধানখেতে ফেলে রাখেন।এ ঘটনায় পরদিন নিহত মনজিলার মা রাবেয়া খাতুন বাদী হয়ে ওই দুজনকে আসামি করে কোতোয়ালি থানায় হত্যা মামলা করেন। দীর্ঘ ১৫ বছর মামলাটি আদালতে বিচারাধীন থাকার পর রোববার এর রায় ঘোষণা করা হয়।মামলার রাষ্ট্রপক্ষের আইনজীবী পাবলিক প্রসিকিউটর (পিপি) রফিক হাসনাঈন জানান, আসামিদের বয়স বিবেচনা করে বিচারক এ রায় দিয়েছেন।আসামি পক্ষে মামলা পরিচালনা করেন অ্যাড. আব্দুর রশীদ চৌধুরী।জিতু কবীর/এফএ/এমএস</body>
</article>
