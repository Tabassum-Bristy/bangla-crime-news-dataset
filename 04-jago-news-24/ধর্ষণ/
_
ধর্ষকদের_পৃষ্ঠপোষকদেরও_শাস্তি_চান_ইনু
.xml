<article>
  <headline>
ধর্ষকদের পৃষ্ঠপোষকদেরও শাস্তি চান ইনু
</headline>
  <url>https://www.jagonews24.com/politics/news/500078</url>
  <published_at>
</published_at>
  <category>ধর্ষণ</category>
  <body>ধর্ষক ও নির্যাতকদের যারা পৃষ্ঠপোষকতা করে তাদের দৃষ্টান্তমূলক শাস্তির দাবি জানিয়েছেন জাসদ (ইনু) সভাপতি ও সাবেক তথ্যমন্ত্রী হাসানুল হক ইনু।মঙ্গলবার জাতীয় প্রেস ক্লাবের সামনে ঢাকা মহানগর জাসদ আয়োজিত মানববন্ধন ও সমাবেশ থেকে এ দাবি জানান তিনি।নারী-ছাত্রী-শিশু নির্যাতন-ধর্ষণ-হত্যার বিরুদ্ধে প্রতিরোধ গড়ে তোলা, নির্যাতক-ধর্ষক-খুনি ও তাদের পৃষ্ঠপোষকদের দৃষ্টান্তমূলক শাস্তি নিশ্চিত এবং কর্মস্থল, শিক্ষা প্রতিষ্ঠান, চলাফেরা-যাতায়াত, গৃহে নারী-শিশুর নিরাপত্তা নিশ্চিত করার দাবিতে এ মানববন্ধন ও সমাবেশ আয়োজন করা হয়।হাসানুল হক ইনু বলেন, ধর্ষক-নির্যাতকদের প্রশাসনিক ও রাজনৈতিক আশ্রয়-প্রশ্রয়দাতা, পৃষ্ঠপোষকদেরও দৃষ্টান্তমূলক শাস্তি দিতে হবে। রাজনৈতিক নেতৃত্ব ও শক্তিকে ধর্ষণ-নির্যাতনসহ সকল সামাজিক অনাচার-অবিচারের বিরুদ্ধে মুখ খুলতে হবে।তিনি বলেন, প্রধানমন্ত্রী শেখ হাসিনা নারী নির্যাতন, ধর্ষণ ও হত্যার বিরুদ্ধে ‘জিরো টলারেন্স’ নীতি গ্রহণের পরও যেসব পুলিশ কর্মকর্তা ও রাজনৈতিক নেতা ধর্ষক-নির্যাতক-খুনীদের সঙ্গে হাত মিলান তাদের বিরুদ্ধে রাজনৈতিক ও সামাজিক প্রতিরোধ গড়ে তুলতে হবে।ঢাকা মহানগর জাসদের যুগ্ম সমন্বয়ক নুরুল আখতারের সভাপতিত্বে এই মানববন্ধন ও সমাবেশে আরও বক্তব্য রাখেন- দলের সাধারণ সম্পাদক শিরীন আখতার, সহ-সভাপতি মীর হোসাইন আখতার, সফি উদ্দিন মোল্লা ও শহীদুল ইসলাম, যুগ্ম সাধারণ সম্পাদক হাবিবুর রহমান শওকত, ওবায়দুর রহমান চুন্নু ও শওকত রায়হান, সাংগঠনিক সম্পাদক মো. নুরুন্নবী, জাতীয় শ্রমিক জোটের সভাপতি সাইফুজ্জামান বাদশা, জাতীয় যুব জোটের সাধারণ সম্পাদক শরিফুল কবির স্বপন, বাংলাদেশ ছাত্রলীগের (জাসদ) কেন্দ্রীয় সভাপতি আহসান হাবীব শামীম প্রমুখ।এমএএস/এমএমজেড/এমকেএইচ</body>
</article>
