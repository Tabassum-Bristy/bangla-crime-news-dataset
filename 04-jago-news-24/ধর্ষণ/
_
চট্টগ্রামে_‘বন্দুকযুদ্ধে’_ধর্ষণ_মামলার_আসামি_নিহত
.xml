<article>
  <headline>
চট্টগ্রামে ‘বন্দুকযুদ্ধে’ ধর্ষণ মামলার আসামি নিহত
</headline>
  <url>https://www.jagonews24.com/national/news/517072</url>
  <published_at>
</published_at>
  <category>ধর্ষণ</category>
  <body>চট্টগ্রামের পটিয়া উপজেলায় র‌্যাবের সঙ্গে ‘বন্দুকযুদ্ধে’ ধর্ষণ মামলার এক আসামির নিহত হয়েছেন। আজ মঙ্গলবার (৩০ জুলাই) ভোরে উপজেলার কুসুমপুরা ইউনিয়নের মেহেরআঁটি গ্রামে এই ঘটনা ঘটে।নিহতের নাম মোহাম্মদ আরমান (২৫)। তার বাড়ি পটিয়ার জিরি ইউনিয়নের মালিয়ারা গ্রামে।র‌্যাব-৭ এর সহকারী পরিচালক এএসপি কাজী মো. তারেক আজিজ জাগো নিউজকে বলেন, ‘গত ১৯ জুলাই এক কিশোরীকে ধর্ষণ করেন বখাটে আরমান। এ ঘটনায় ধর্ষিতার পরিবার মামলা দায়ের করলেও ধর্ষক আরমান পালিয়ে যান। আজ মঙ্গলবার ভোরে গোপন সংবাদের ভিত্তিতে কুসুমপুরার মেহেরআঁটি গ্রামে র‌্যাব অভিযান চালায়। অভিযান চলার সময় গুলিবিনিময়ের ঘটনা ঘটে। পরে ঘটনাস্থল থেকে গুলিবিদ্ধ অবস্থায় আরমানের লাশ উদ্ধার করা হয়।’তিনি আরও জানান, ঘটনাস্থল থেকে একটি অস্ত্র, ৭ রাউন্ড গুলি ও ৯টি গুলির খোসা উদ্ধার করা হয়েছে।এসআর/এমকেএইচ</body>
</article>
