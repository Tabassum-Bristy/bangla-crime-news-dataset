<article>
  <headline>
রাজস্থানে ২৩ জন মিলে যুবতিকে ধর্ষণ
</headline>
  <url>https://www.jagonews24.com/international/news/348337</url>
  <published_at>
</published_at>
  <category>ধর্ষণ</category>
  <body>ভারতের রাজস্থানের বিকানেরে এক নারীকে দলগত ধর্ষণের অভিযোগ পাওয়া পাওয়া গেছে। ধর্ষিত তরুণীর দাবি, অপহরণের পর ২৩ জন পুরুষ তাকে ধর্ষণ করেছে।তবে পুলিশ বলছে, আট জনের নামে অভিযোগ দায়ের করেছেন ওই নারী। ঘটনার তদন্তে নেমে ইতোমধ্যে ছয় জনকে গ্রেফতার করেছে পুলিশ।দিল্লির বাসিন্দা ২৮ বছর বয়সী ওই নারীর দাবি, গত ২৫ সেপ্টেম্বর রাজস্থানের বিকানের কাছাকাছি এলাকায় একটি জমি দেখভাল করতে গিয়েছিলেন তিনি। বাড়ি ফেরার জন্য রাস্তার পাশে অপেক্ষা করছিলেন তিনি।সে সময় তাকে জোর করে একটি গাড়িতে তোলেন দুই ব্যক্তি। এরপর তাকে বন্দি করে একে একে ধর্ষণ করে ২৩ জন। ঘটনার কথা জানিয়ে বিকানেরের জয় নারায়ণ ব্যাস কলোনি থানায় অভিযোগ জানিয়েছেন তিনি।তার দাবি, বেশ কয়েক ঘণ্টা পর যে জায়গা থেকে অপহরণ করা হয়েছিল তাকে, সেখানেই ফেলে দিয়ে যায় দুষ্কৃতিকারীরা।তিনি আরও জানান, প্রথমে তাকে ধর্ষণ করে দুই অপহরণকারী। তারপর তারা আরও ছয় জনকে ডেকে নেয়। তারাও তাকে দফায় দফায় ধর্ষণ করে। এরপর একটি অফিস বিল্ডিংয়ে নিয়ে যাওয়া হয় তাকে।সেখানে তাকে ধর্ষণ করে একাধিক ব্যক্তি। মোট ২৩ জন পুরুষ তাকে ধর্ষণ করেছে বলে অভিযোগে জানিয়েছেন তিনি।যদিও পুলিশের দাবি, বিচারকের কাছে জবানবন্দিতে সেই নারী জানিয়েছেন, আট জন ব্যক্তি তাকে ধর্ষণ করেছে। তার মধ্যে ছয় জনকে ইতোমধ্যে গ্রেফতার করেছে বিকানের পুলিশ।সূত্র : হিন্দুস্তান টাইমস, টাইমস অব ইন্ডিয়াকেএ/আইআই</body>
</article>
