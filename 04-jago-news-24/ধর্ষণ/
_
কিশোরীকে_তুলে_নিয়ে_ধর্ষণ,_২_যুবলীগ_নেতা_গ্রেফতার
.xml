<article>
  <headline>
কিশোরীকে তুলে নিয়ে ধর্ষণ, ২ যুবলীগ নেতা গ্রেফতার
</headline>
  <url>https://www.jagonews24.com/country/news/329302</url>
  <published_at>
</published_at>
  <category>ধর্ষণ</category>
  <body>সিরাজগঞ্জের তাড়াশ উপজেলায় এক কিশোরীকে (১৬) ধর্ষণের অভিযোগে যুবলীগের দুই নেতাকে গ্রেফতার করেছে পুলিশ। বুধবার দুপুরে উপজেলার নওগাঁ ইউনিয়নের মহিষলুটি এলাকায় অভিযান চালিয়ে তাদের গ্রেফতার করা হয়।গ্রেফতাররা হলেন উপজেলার নওগাঁ ইউনিয়ন যুবলীগের সহ-সভাপতি সাকুয়াদিঘী গ্রামের আবু তালেবের ছেলে আনিছুর রহমান আনিছ ও একই ইউনিয়নের যুবলীগের তথ্য বিষয়ক সম্পাদক একই গ্রামের সাইদুর রহমানের ছেলে মো. মহির উদ্দিন।খোঁজ নিয়ে জানা গেছে, মঙ্গলবার রাত সাড়ে ৮টার দিকে নাটোরের গুরুদাসপুর থেকে তাড়াশে বোনের বাড়িতে বেড়াতে আসার জন্য মান্নাননগর এলাকায় বাস থেকে নামে এক কিশোরী।এ সময় ওই দুইজন তার বোন জামাইয়ের বন্ধু বলে কিশোরীর সঙ্গে সখ্যতা গড়ে তুলে। তারা তাকে বোনের বাড়িতে পৌঁছে দেয়ার কথা বলে বিদ্যাধর গ্রামের একটি ফাঁকা বাড়িতে তুলে নিয়ে কিশোরীটিকে ধর্ষণ করে। পরে স্থানীয়রা তাকে ঘটনাস্থল থেকে উদ্ধার করে পুলিশের জিম্মায় দেয়। পরে কিশোরীটি বাদী হয়ে মামলা করে।বিষয়টি নিশ্চিত করে তাড়াশ থানা পুলিশের ভারপ্রাপ্ত কর্মকর্তা (ওসি-তদন্ত) ফজলে আসিক বলেন, এ ঘটনায় বুধবার দুপুরে অভিযান চালিয়ে মহির ও আনিছকে গ্রেফতার করা হয়েছে।এএম/পিআর</body>
</article>
