<article>
  <headline>
উন্নয়নের দেশে ধর্ষণ চলতে পারে না : নাসিম
</headline>
  <url>https://www.jagonews24.com/country/news/501995</url>
  <published_at>
</published_at>
  <category>ধর্ষণ</category>
  <body>নৈরাজ্য ও নেতিবাচক রাজনীতির দিন শেষ হয়ে গেছে মন্তব্য করে ১৪ দলীয় জোটের মুখপাত্র ও আওয়ামী লীগের সভাপতিমণ্ডলীর সদস্য মোহাম্মদ নাসিম বলেছেন, বিএনপিকে ধ্বংসাত্মক রাজনীতি পরিহার করে ইতিবাচক রাজনীতিতে ফিরে আসতে হবে। কেননা বিএনপির নির্বাচিত এমপিদের সংসদে যোগদান যেমন ইতিবাচক তেমনি বগুড়ায় উপনির্বাচনে অংশগ্রহণের সিদ্ধান্ত দেশের রাজনীতির জন্য ইতিবাচক ঘটনা। আওয়ামী লীগসহ ১৪ দল বিশ্বাস করে দেশে একটি সত্যিকারের বিরোধী দল সংসদে সরকারের ভুলত্রুটি তুলে ধরে সমালোচনা করুক।বুধবার বিকেলে সিরাজগঞ্জ সদরের ছোনগাছা ইউনিয়নের ভাটপিয়ারী হাফিজিয়া কওমি মাদরাসা ও এতিমখানা আয়োজিত ইফতার মাহফিল-পূর্ব সমাবেশে তিনি এসব কথা বলেন।বর্তমান সরকারের বিভিন্নমুখী উন্নয়ন এবং পবিত্র রমজানে পণ্যসামগ্রীর সরবরাহ নিশ্চিত করার কথা উল্লেখ করে নাসিম বলেন, বঙ্গবন্ধু কন্যা প্রধানমন্ত্রী শেখ হাসিনার নেতৃত্বে বর্তমান সরকার জঙ্গি দমনে সফলতা অর্জন করেছে, মাদকের বিরুদ্ধে যুদ্ধ ঘোষণা করেছে, পদ্মা সেতুসহ মেঘা প্রকল্প বাস্তবায়ন করে দেশকে উন্নয়নের রোল মডেলে পরিণত করেছে। এদেশে নারী নির্যাতন শিশু ধর্ষণ চলতে পারে না। নারী ও শিশু নির্যাতন এবং ধর্ষণের বিরুদ্ধে সামাজিক আন্দোলন গড়ে তুলতে হবে।ছোনগাছা ইউনিয়নের সাবেক চেয়ারম্যান সাইফুল ইসলামের সভাপতিত্বে সমাবেশে অন্যদের মধ্যে উপস্থিত ছিলেন সাবেক এমপি তানভীর শাকিল জয়সহ অন্যান্য নেতৃবৃন্দ।ইফতার মাহফিলে বিশেষ দোয়ায় জাতির জনক বঙ্গবন্ধু শেখ মুজিবুর রহমানসহ জাতীয় চার নেতা এবং একাত্তরে মুক্তিযুদ্ধে শহীদদের আত্মার মাগফিরাত করে দোয়া করা হয়। এছাড়া বন্ধবন্ধু কন্যা প্রধানমন্ত্রী শেখ হাসিনা ও মোহাম্মদ নাসিমের সুস্বাস্থ্য ও দীর্ঘায়ু কামনা করে দোয়া করা হয়।ইউসুফ দেওয়ান রাজু/এএম/পিআর</body>
</article>
