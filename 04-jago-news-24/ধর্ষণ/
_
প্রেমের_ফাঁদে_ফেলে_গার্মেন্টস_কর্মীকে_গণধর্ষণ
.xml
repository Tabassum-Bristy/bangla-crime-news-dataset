<article>
  <headline>
প্রেমের ফাঁদে ফেলে গার্মেন্টস কর্মীকে গণধর্ষণ
</headline>
  <url>https://www.jagonews24.com/country/news/309595</url>
  <published_at>
</published_at>
  <category>ধর্ষণ</category>
  <body>লালমনিরহাটের হাতীবান্ধা উপজেলায় গার্মেন্টস কর্মী এক তরুণীকে মোবাইল ফোনে প্রেমের ফাঁদে ফেলে গণধর্ষণের অভিযোগ পাওয়া গেছে। এ ঘটনায় বুলু ( ৩৮) নামে এক যুবককে গ্রেফতার করেছে পুলিশ। শুক্রবার বিকেলে উপজেলার গেন্দুকড়ি এলাকা থেকে তাকে গ্রেফতার করা হয়। গ্রেফতার বুলু ওই এলাকার সাবেক ইউপি সদস্য আব্দুর রহমানের ছেলে।স্থানীয় সূত্রে জানা গেছে, বুধবার রাতে উপজেলার নওদাবাস এলাকার শালবনে বুলুসহ পাঁচজন পালাক্রমে ২২ বছর বয়সী ওই তরুণীকে ধর্ষণ করে। পরদিন বৃহস্পতিবার ধর্ষণের শিকার ওই তরুণী হাতীবান্ধা থানা পুলিশের কাছে অভিযোগ জানালে শুক্রবার বিকেলে ধর্ষক বুলুকে গ্রেফতার করে পুলিশ।ধর্ষণের শিকার ওই তরুণী জানান, ঢাকায় একটি গার্মেন্টসে চাকরির সুবাধে মুঠোফোনে লালমনিরহাটের হাতীবান্ধা উপজেলার ডাকালিবান্দা বাজারের বস্ত্র ব্যবসায়ী মানিকের সঙ্গে পরিচয় হয়। একপর্যায়ে তাদের মাঝে প্রেমের সম্পর্ক গড়ে ওঠে। তাই বিয়ের প্রলোভনে বুধবার সকালে ঢাকা থেকে হাতীবান্ধা চলে আসে স্বামী পরিত্যক্ত ওই তরুণী। ওই দিন সকালে মানিক তাকে উপজেলার পারুলিয়া এলাকায় ঢাকা-বুড়িমারীগামী একটি নৈশ কোচ থেকে নামিয়ে একটি বাড়িতে রাখে। পরে বুধবার সন্ধ্যার পর বিয়ের আয়োজনের কথা বলে মানিকের সহযোগী গেন্দুকুড়ি এলাকার মাদক ব্যবসায়ী হিসেবে পরিচিত বুলু তাকে মোটরসাইকেলে করে নওদাবাস এলাকার শালবনে নিয়ে যায়। সেখানে মানিক ও বুলুসহ পাঁচজন যুবক রাতভর তাকে পালাক্রমে ধর্ষণ করে।হাতীবান্ধা থানার পুলিশের উপ-পরিদর্শক (এসআই) নূর আলম বলেন, গণধর্ষণের ঘটনায় বুলু নামে এক ধর্ষককে গ্রেফতার করা হয়েছে। বাকিদেরকেও গ্রেফতারে জোর চেষ্ট চলছে।রবিউল হাসান/আরএআর/পিআর</body>
</article>
