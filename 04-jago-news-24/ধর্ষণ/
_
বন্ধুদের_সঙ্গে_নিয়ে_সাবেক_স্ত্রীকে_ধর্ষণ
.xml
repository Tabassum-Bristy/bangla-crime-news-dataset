<article>
  <headline>
বন্ধুদের সঙ্গে নিয়ে সাবেক স্ত্রীকে ধর্ষণ
</headline>
  <url>https://www.jagonews24.com/country/news/356191</url>
  <published_at>
</published_at>
  <category>ধর্ষণ</category>
  <body>রাজশাহীর পুঠিয়ায় এক কলেজছাত্রীকে রাস্তা থেকে তুলে নিয়ে গণধর্ষণের অভিযোগ উঠেছে। গত ২৮ সেপ্টেম্বর এ ঘটনা ঘটলেও বৃহস্পতিবার (১২ অক্টোবর) ওই ছাত্রীর বাবা বাদী হয়ে পুঠিয়া থানায় মামলা দায়ের করেছেন।আসামিরা হলেন- ওই ছাত্রীর সাবেক স্বামী ও উপজেলার নওয়াপাড়া গ্রামের হাসেম আলীর ছেলে শাজাহান আলী (২৪) , শাজাহান আলী বন্ধু একই এলাকার আছের আলীর ছেলে ফারুক হোসেন (২৫) এবং আবদুল জালিলের ছেলে শামীম হোসেন (২৩)।নির্যাতনের শিকার ওই ছাত্রীর বাড়িও একই গ্রামে। তিনি পুঠিয়ার বিড়ালদহ কলেজের দ্বাদশ শ্রেণির ছাত্রী।পুঠিয়া থানা পুলিশের ভারপ্রাপ্ত কর্মকর্তা (ওসি) সায়েদুর রহমান ভূঁইয়া এ তথ্য নিশ্চিত করে জানান, মামলা দায়েরের পর ওই ছাত্রীকে রাজশাহী মেডিকেল কলেজ হাসপাতালের ওয়ান স্টপ ক্রাইসিস সেন্টারে (ওসিসি) নেয়া হয়েছে। এছাড়া আসামিদের গ্রেফতারের চেষ্টা চলছে।অভিযোগের বরাত দিয়ে ওসি বলেন, ঘটনার দিন রাত ৮টার দিকে একই এলাকায় নানাবাড়িতে যাচ্ছিলেন ওই ছাত্রী। এ সময় আগে থেকে ওঁৎ পেতে থাকা তার সাবেক স্বামী শাজাহান দুই বন্ধু ফারুক ও শামীমের সহায়তায় তাকে তুলে নিয়ে যায়। এরপর পাশের একটি পেয়ারা বাগানে অস্ত্রের মুখে জিম্মি করে পালাক্রমে ধর্ষণ করে তারা। পরে কাউকে ঘটনাটি জানালে পরিবারের সবাইকে হত্যার হুমকি দিয়ে রাত ১১টার দিকে ওই ছাত্রীকে ছেড়ে দেয় অভিযুক্তরা। ভয়ে বাড়ি ফিরে মেয়েটি কিছুই জানায়নি। কিন্তু শেষ পর্যন্ত তার শরীরিক অবস্থার অবনতি হলে ঘটনাটি খুলে বলে। এরপর বৃহস্পতিবার থানায় মামলা দায়ের করেন ওই ছাত্রীর বাবা।ফেরদৌস সিদ্দিকী/আরএআর/আইআই</body>
</article>
