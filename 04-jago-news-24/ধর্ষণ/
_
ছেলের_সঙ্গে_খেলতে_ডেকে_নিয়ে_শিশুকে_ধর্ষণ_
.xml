<article>
  <headline>
ছেলের সঙ্গে খেলতে ডেকে নিয়ে শিশুকে ধর্ষণ!
</headline>
  <url>https://www.jagonews24.com/country/news/434437</url>
  <published_at>
</published_at>
  <category>ধর্ষণ</category>
  <body>মেহেরপুর শহরের তাঁতিপাড়া এলাকায় দ্বিতীয় শ্রেণির এক ছাত্রীকে ধর্ষণের অভিযোগ উঠেছে। সোমবার রাতে একই এলাকার রাজমিস্ত্রী দাউদ আলী (৪২) ছেলের সঙ্গে খেলার কথা বলে শিশুটিকে ডেকে নিয়ে ধর্ষণ করেছে বলে অভিযোগ করেছে এলাকাবাসী ও শিশুটির পরিবার। এ ঘটনায় মঙ্গলবার বেলা সাড়ে ১১টার দিকে এলাকায় বিক্ষোভ মিছিল করেছে স্থানীয়রা।শিশুটির পরিবারের সদস্যরা জানান, গতকাল সোমবার রাত ৮টার দিকে মেয়েটি পার্শ্ববর্তী চাচির বাড়ি যাওয়ার জন্য বের হয়। পথিমধ্যে দাউদ তার ছেলের সঙ্গে খেলার নাম করে ডেকে নিয়ে যায় শিশুটিকে। পরে অনেক খোঁজাখুঁজি করে তাকে পাওয়া যায়নি। সকাল সাড়ে ৭টার দিকে দাউদের বাড়ি থেকে তাকে বের হতে দেখা যায়। এ সময় শিশুটি অসুস্থ্য অবস্থায় ছিল। পরে তাকে নিয়ে মেহেরপুর সদর থানায় নিয়ে যায় এলাকাবাসী ও পরিবার।মেহেরপুর সদর থানা পুলিশের ওসি (তদন্ত) মেহেদী হাসান জানান, রাতে দাউদের বাড়িতেই শিশুটি ছিল বলে প্রাথমিকভাবে প্রমাণ পাওয়া গেছে। তবে তাকে ধর্ষণ করা হয়েছে কি-না মেডিকেল পরীক্ষার পর জানা যাবে। অভিযুক্ত দাউদকে আটকের চেষ্টা চলছে বলেও জানান তিনি।আসিফ ইকবাল/আরএআর/এমএস</body>
</article>
