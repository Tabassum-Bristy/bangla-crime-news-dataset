<article>
  <headline>
সাতক্ষীরায় শিশু ধর্ষণের দায়ে একজনের যাবজ্জীবন
</headline>
  <url>https://www.jagonews24.com/country/news/433216</url>
  <published_at>
 </published_at>
  <category>ধর্ষণ</category>
  <body>সাতক্ষীরায় শিশু ধর্ষণ মামলায় জিয়াউর রহমান (৩০) নামে এক আসামির যাবজ্জীবন কারাদণ্ড দিয়েছেন আদালত। এছাড়াও তাকে ৫০ হাজার টাকা জরিমানা অনাদায়ে আরও ছয় মাসের কারাদণ্ড দেয়া হয়েছে। সোমবার দুপুরে সাতক্ষীরা নারী ও শিশু নির্যাতন দমন ট্রাইব্যুনালের বিচারক হোসনে আরা আক্তার এ রায় দেন।দণ্ডপ্রাপ্ত জিয়াউর রহমান সাতক্ষীরা সদর উপজেলা তলুইগাছা গ্রামের মৃত রাহামত উল্লাহর ছেলে। সাতক্ষীরা নারী ও শিশু নির্যাতন দমন ট্রাইব্যুনালের আইনজীবী অ্যাডভোকেট আব্দুল মজিদ জানান, রায় ঘোষণার সময় আসামি জিয়াউর রহমান আদালতে অনুপস্থিত ছিলেন।মামলার বিবরণে জানা যায়, ২০০৯ সালের ২৮ অক্টোবর কবরস্থানে নিয়ে এক শিশুকে ধর্ষণ করে অভিযুক্ত জিয়াউর রহমান। পরবর্তীতে এ ঘটনায় ওই শিশুর মা বাদী হয়ে ২০০৯ সালের ৩১ অক্টোবর সদর থানায় মামলা দায়ের করেন।আকরামুল ইসলাম/আরএআর/এমএস</body>
</article>
