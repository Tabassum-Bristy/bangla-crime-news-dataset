<article>
  <headline>
দিনের পর দিন গৃহকর্মীকে ধর্ষণ
</headline>
  <url>https://www.jagonews24.com/country/news/521438</url>
  <published_at>
</published_at>
  <category>ধর্ষণ</category>
  <body>ঝালকাঠির রাজাপুর উপজেলায় এক গৃহকর্মীকে (১৪) ধর্ষণের অভিযোগে বেলাল হাওলাদার (৩৫) নামে এক সন্তানের জনককে গ্রেফতার করেছে পুলিশ।সোমবার রাতে রাজাপুর থানায় বাদী হয়ে গৃহকর্মী মামলা করলে রাতেই বেলালকে গ্রেফতার করে পুলিশ। প্রাথমিক জিজ্ঞাসাবাদ শেষে মঙ্গলবার দুপুরে বেলালকে আদালতে পাঠানো হয়।বেলাল উপজেলার গালুয়া ইউনিয়নের পাকাপুল এলাকার মৃত মোসলেম হাওলাদারের ছেলে। বেলাল নিজ এলাকায় খাবার হোটেলের ব্যবসা করেন।পুলিশ জানায়, বেলালের ঘরে দীর্ঘদিন ধরে গৃহকর্মীর কাজ করে আসছিল প্রতিবেশী ওই কিশোরী। এ সুযোগে বিয়ের প্রলোভন দেখিয়ে কিশোরীকে দিনের পর দিন ধর্ষণ করে বেলাল।এলাকায় বিষয়টি জানাজানি হলে বেলালকে বিয়ের জন্য চাপ দেয় কিশোরী। পরে কিশোরীকে বাড়ি থেকে তাড়িয়ে দেয় বেলাল। কিশোরী ও তার পরিবারকে এলাকা ছেড়ে অন্যত্র চলে যেতেও হুমকি দেয়া হয়। নিরুপায় হয়ে মামলা করে কিশোরী।রাজাপুর থানা পুলিশের পরিদর্শক (তদন্ত) আবুল কালাম আজাদ বলেন, ধর্ষিত কিশোরীর স্বাস্থ্য পরীক্ষার জন্য হাসপাতালে পাঠানো হয়েছে। বেলালকে গ্রেফতার দেখিয়ে মঙ্গলবার দুপুরে আদালতে পাঠানো হয়েছে।মো. আতিকুর রহমান/এএম/জেআইএম</body>
</article>
