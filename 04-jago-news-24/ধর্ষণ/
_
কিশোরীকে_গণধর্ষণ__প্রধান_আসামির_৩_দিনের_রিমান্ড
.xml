<article>
  <headline>
কিশোরীকে গণধর্ষণ : প্রধান আসামির ৩ দিনের রিমান্ড
</headline>
  <url>https://www.jagonews24.com/country/news/313708</url>
  <published_at>
</published_at>
  <category>ধর্ষণ</category>
  <body>সিলেট মহানগর থেকে এক সনাতন কিশোরীকে অপহরণ করে গণধর্ষণসহ ২২ মামলার আসামি হাসানুজ্জামান ইস্পাহানীকে সুনামগঞ্জ থেকে গ্রেফতার করেছে সিলেট মহানগর পুলিশ।বৃহস্পতিবার বিকেলে মহানগরের কোতোয়ালি থানা কম্পাউন্ডের সামনে গ্রেফতারকৃত ইস্পাহানিকে নিয়ে সংবাদ সম্মেলন করেন থানা পুলিশের সহকারী কমিশনার সাদেক কাউসার দস্তগীর।পরে ওইদিনই তাকে আদালতে হাজির করে পুলিশ ৭ দিনের রিমান্ড চাইলে আদালত তিন দিনের রিমান্ড মঞ্জুর করেন।কোতোয়ালি থানার ভারপ্রাপ্ত কর্মকর্তা (ওসি) গৌসুল হোসেন জানান, গত বুধবার রাত ১১টার দিকে সুনামগঞ্জের আরফিননগর গ্রামের নিজ বাসা থেকে তাকে গ্রেফতার করা হয়। পরে তাকে আদালতে হাজির করে তিন দিনের রিমান্ডে নেওয়া হয়।কোতোয়ালি থানার উপপরিদর্শক (এসআই) মো. ফয়েজ সংবাদ মাধ্যমকে জানান, হাসানুজ্জামান ইস্পাহানিসহ তার চার সহযোগীর বিরুদ্ধে এক কিশোরীকে সিলেটের ওসমানী মেডিকেল কলেজ হাসপাতালের সামনে থেকে অপহরণ করে নিয়ে গণধর্ষণের অভিযোগ রয়েছে। ইস্পাহানি সুনামগঞ্জের আরফিননগর গ্রামের চা-বিক্রেতা আবদুল আলীর ছেলে। তার বিরুদ্ধে ২২টি মামলা রয়েছে বলেও পুলিশ জানতে পেরেছে।উল্লেখ্য, ২২ জুলাই ওসমানী মেডিকেল কলেজ হাসপাতালের সামনে থেকে এক কিশোরীকে অপহরণ করা হয়। পরদিন এ বিষয়ে কোতোয়ালি থানায় একটি মামলা দায়ের করা হয়। উদ্ধারের অপহরণের ২ দিন পর ২৫ জুলাই মঙ্গলবার সুনামগঞ্জ থেকে আহত অবস্থায় উদ্ধার করা হয়। পরে তাকে সিলেট ওসমানী মেডিকেল কলেজ হাসপাতালে ভর্তি করা হয়।পরদিন ২৬ জুলাই বুধবার ওই কিশোরীকে আদালতে হাজির করে ২২ ধারায় জবানবন্দি নেওয়া হয়। জবানবন্দিতে তিনি জানান, ইস্পাহানি ও তার সহযোগীরা অপহরণের পর সুনামগঞ্জের একটি নির্জন বাড়িতে আটকে রেখে তাকে পালাক্রমে ধর্ষণ করে। ছামির মাহমুদ/এফএ/এমএস</body>
</article>
