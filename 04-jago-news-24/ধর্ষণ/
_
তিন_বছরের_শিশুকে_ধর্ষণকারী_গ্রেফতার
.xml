<article>
  <headline>
তিন বছরের শিশুকে ধর্ষণকারী গ্রেফতার
</headline>
  <url>https://www.jagonews24.com/country/news/434439</url>
  <published_at>
</published_at>
  <category>ধর্ষণ</category>
  <body>লক্ষ্মীপুরের কমলনগরে তিন বছরের শিশু ধর্ষণ মামলার প্রধান আসামি আবু ছায়েদকে গ্রেফতার করা হয়েছে। মঙ্গলবার দুপুরে তাকে আদালতের মাধ্যমে কারাগারে পাঠানো হয়েছে। এর আগে তাকে ফেনীর বিরিঞ্চি বনানীপাড়া থেকে গ্রেফতার করা হয়।কমলনগর থানা পুলিশ জানায়, ১ জুন সকালে উপজেলার চরমার্টিন গ্রামে আবু ছায়েদ একা পেয়ে তিন বছরের শিশুকে ধর্ষণ করে। পরে স্থানীয় লোকজন রক্তাক্ত অবস্থায় তাকে উদ্ধার করে লক্ষ্মীপুর সদর হাসপাতালে ভর্তি করে। এ ঘটনায় ওইদিন তিনজনকে আসামি করে থানায় মামলা করা হয়। আবু ছায়েদ উপজেলার চর লরেন্স এলাকার বাসিন্দা মৃত শাহজাহানের ছেলে।মামলার তদন্তকারী কর্মকর্তা ও হাজীরহাট পুলিশ তদন্ত কেন্দ্রের পুলিশ পরিদর্শক আবুল কালাম আজাদ বলেন, ঘটনার পর আসামি আবু ছায়েদ পলাতক ছিল। গোপন সংবাদের ভিত্তিতে তাকে ফেনী থেকে গ্রেফতার করা হয়। তাকে আদালতের মাধ্যমে কারাগারে পাঠানো হয়েছে। মামলার অন্য দুই আসামির বিরুদ্ধেও অভিযান চলছে।কাজল কায়েস/এমএএস/এমএস</body>
</article>
