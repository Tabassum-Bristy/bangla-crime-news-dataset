<article>
  <headline>
ঠাকুরগাঁওয়ে গৃহবধূকে ধর্ষণের অভিযোগে গ্রেফতার ১
</headline>
  <url>https://www.jagonews24.com/country/news/451586</url>
  <published_at>
 </published_at>
  <category>ধর্ষণ</category>
  <body>ঠাকুরগাঁওয়ের বালিয়াডাঙ্গী উপজেলায় এক গৃহবধূকে ধর্ষণের অভিযোগে আবেদুল হক (৪০) নামে একজনকে গ্রেফতার করেছে পুলিশ।সোমবার দুপুরে গ্রেফতার আবেদুল হককে জেলহাজতে পাঠানো হয়েছে বলে জানিয়েছেন বালিয়াডাঙ্গী থানা পুলিশের ওসি এবিএম সাজেদুল ইসলাম। গ্রেফতার আবেদুল হক উপজেলা বড়বাড়ী ইউনিয়নের রুপগঞ্জ করিবাজ পাড়া এলাকার মৃত ঢেপা মোহাম্মদের ছেলে।গৃহবধূর স্বামী হামিদুল ইসলাম বলেন, রোববার দুপুরে আমি ও আমার পরিবারের লোকজনের অজান্তে আমার স্ত্রী প্রতিবেশী আবেদুল হকের বাড়িতে যায়। এ সময় আমার স্ত্রীকে ধর্ষণ করে আবেদুল। সোমবার সকালে আমি বাদী হয়ে মামলা করেছি।বালিয়াডাঙ্গী থানা পুলিশের ওসি এবিএম সাজেদুল ইসলাম বলেন, অভিযুক্তকে গ্রেফতার করে জেলহাজতে পাঠানো হয়েছে। সেই সঙ্গে ভিকটিমকে মেডিকেল পরীক্ষার জন্য পাঠানো হয়েছে।রবিউল এহসান রিপন/এএম/পিআর</body>
</article>
