<article>
  <headline>
সিনেমা হলের ভেতরে তরুণীকে ধর্ষণের অভিযোগ
</headline>
  <url>https://www.jagonews24.com/international/news/407624</url>
  <published_at>
</published_at>
  <category>ধর্ষণ</category>
  <body>সিনেমা হলের অন্ধকারকে হাতিয়ার হিসেবে ব্যবহার করে পাশের আসনে বসা বান্ধবীকে ধর্ষণের অভিযোগ উঠেছে তারই বন্ধুর বিরুদ্ধে। ভারতের হায়দরাবাদের ওই ঘটনায় অভিযুক্ত তরুণকে গ্রেফতার করেছে পুলিশ।প্রকাশ্যে সিনেমা হলের ভেতরেই ঘটে যাওয়া এ ঘটনায় স্তম্ভিত স্থানীয় প্রশাসন। ঘটনাটি ঘটেছে গত সোমবার হায়দরাবাদের প্রশান্ত সিনেমা হলের ভেতরে। ১৯ বছর বয়সী ওই তরুণীকে ভর্তি করা হয়েছে স্থানীয় একটি হাসপাতালে। চিকিৎসকরা জানিয়েছেন, তার গোপনাঙ্গে গভীর ক্ষত রয়েছে।পুলিশ বলছে, অভিযুক্ত তরুণের নাম কান্ডাকাটলাম ভিক্ষাপতি (২৩)। কান্ডাকাটলাম পেশায় নির্মাণকর্মী। মাস দু’য়েক আগে ফেসবুকে ওই তরুণীর সঙ্গে পরিচয় হয় তার। ধীরে ধীরে দু’জনের মধ্যে বন্ধুত্ব গড়ে ওঠে।সোমবার প্রশান্ত হলে দু’জনে ‘পদ্মাবত’ দেখতে যান। পুলিশের এক কর্মকর্তা বলেন, ‘ওই দিন হলে লোকজন খুব কম ছিল। দু’জনে যেখানে বসেছিলেন তার চারপাশটাও ছিল বেশ ফাঁকা। হলও অন্ধকার ছিল। সব পরিস্থিতিরই সুযোগ নিয়ে তরুণীকে ধর্ষণ করেছে অভিযুক্ত তরুণ।’প্রকাশ্যে সিনেমা হলের ভেতরে কীভাবে ওই ঘটনা ঘটল তা নিয়েও প্রশ্ন উঠেছে। পুলিশের ওই কর্মকর্তা বলেছেন, এ ঘটনায় ধর্ষণের মামলা দায়েরের পর তদন্ত শুরু হয়েছে। হল মালিকের বিরুদ্ধেও নিরাপত্তার গাফিলতির অভিযোগ আনা হয়েছে। আনন্দবাজার।এসআইএস/আইআই</body>
</article>
