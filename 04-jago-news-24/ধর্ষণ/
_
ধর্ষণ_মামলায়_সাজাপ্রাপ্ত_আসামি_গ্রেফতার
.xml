<article>
  <headline>
ধর্ষণ মামলায় সাজাপ্রাপ্ত আসামি গ্রেফতার
</headline>
  <url>https://www.jagonews24.com/country/news/32350</url>
  <published_at>
</published_at>
  <category>ধর্ষণ</category>
  <body>স্কুলছাত্রীকে অপহরণের পর ধর্ষণের মামলায় লক্ষ্মীপুরের রামগঞ্জে যাবজ্জীবন সাজাপ্রাপ্ত আসামি শামিম ওরফে জনিকে (২৫) গ্রেফতার করেছে পুলিশ। মঙ্গলবার সকালে তাকে রামগঞ্জ উপজেলার করপাড়া থেকে গ্রেফতার করা হয়। শামিম উপজেলার বদরপুর গ্রামের শহিদ উল্যার ছেলে।রামগঞ্জ থানা সূত্র জানায়, ২০১২ সালে ২২ ফেব্রুয়ারি সকালে বিদ্যালয়ে যাওয়ার পথিমধ্যে শামিম সহযোগীদের নিয়ে এক স্কুলছাত্রীকে জোরপূর্বক অপহরণ করেন। পরে তাকে ধর্ষণ করা হয়। এ ঘটনায় তখন রামগঞ্জ থানায় নারী ও শিশু নির্যাতন দমন আইনে মামলা হয়। তদন্ত শেষে মামলার তদন্তকারী কর্মকর্তা ও রামগঞ্জ থানার উপ-পরিদর্শক (এসআই) আবদুল হালিম সরকার আদালতে অভিযোগপত্র দাখিল করেন। এ মামলায় সাক্ষী-প্রমাণ ও দীর্ঘ শুনানি শেষে আসামি শামিমকে যাবজ্জীবন কারাদণ্ড দেন আদালত।রামগঞ্জের মোহাম্মদীয়া বাজার পুলিশ তদন্ত কেন্দ্রের উপ-পরিদর্শক (এসআই) ফারুক আহমেদ জাগো নিউজকে জানান, আসামি শামিম দীর্ঘদিন ধরে পলাতক ছিলেন। গোপন সংবাদের ভিত্তিতে অভিযান চালিয়ে তাকে গ্রেফতার করা হয়।এ ব্যাপারে রামগঞ্জ থানার ভারপ্রাপ্ত কর্মকর্তা (ওসি) লোকমান হোসেন জাগো নিউজকে বলেন, গ্রেফতারকৃত আসামিকে আদালতে পাঠানো হয়েছে।কাজল কায়েস/এমজেড/আরআই</body>
</article>
