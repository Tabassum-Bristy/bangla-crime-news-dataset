<article>
  <headline>
কলেজছাত্রীকে ধর্ষণ, বন্ধুদের মোবাইলে ভিডিও ধারণ
</headline>
  <url>https://www.jagonews24.com/country/news/339436</url>
  <published_at>
</published_at>
  <category>ধর্ষণ</category>
  <body>চাঁপাইনবাবগঞ্জে এক কলেজছাত্রীকে ধর্ষণ ও ধর্ষণের ভিডিওচিত্র মোবাইলে ধারণ করে তা ছড়িয়ে দেয়া হয়েছে বলে অভিযোগ পাওয়া গেছে। এ ঘটনায় সোমবার রাতে তিনজনকে গ্রেফতার করেছে পুলিশ।গ্রেফতাররা হলেন- চাঁপাইনবাবগঞ্জ পৌর এলাকার বালিগ্রামের মোশারফ হোসেনের ছেলে জীবন, রামকৃষ্টপুরের রবিউল ইসলামের ছেলে পারভেজ ইসলাম রামিম ও গোলাম নবীর ছেলে নায়িম আজাদ।ঘটনার সত্যতা নিশ্চিত করে চাঁপাইনবাবগঞ্জ সদর মডেল থানা পুলিশের ভারপ্রাপ্ত কর্মকর্তা সাবের রেজা জানান, প্রেমের সম্পর্কের জের ধরে এক কলেজছাত্রীকে গত ৬ সেপ্টেম্বর ধর্ষণ করে বন্ধুদের মোবাইলে ধর্ষণের ভিডিওচিত্র ধারণ করে জীবন।পরে বন্ধু পারভেজ ও নায়িম ওই ভিডিওচিত্র এলাকায় ছড়িয়ে দেয়। ওই কলেজছাত্রীর অভিযোগের প্রেক্ষিতে সোমবার রাতে তাদের গ্রেফতার করা হয়। এ ব্যাপারে ওই ছাত্রী বাদী হয়ে ধর্ষণ ও পর্নগ্রাফি প্রতিরোধ আইনে সদর থানায় মামলা করেছেন।  মোহা. আব্দুল্লাহ/এএম/এমএস</body>
</article>
