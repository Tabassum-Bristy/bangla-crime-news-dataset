<article>
  <headline>
৩ দিন হোটেলে রেখে কিশোরীকে ধর্ষণ
</headline>
  <url>https://www.jagonews24.com/country/news/424519</url>
  <published_at>
</published_at>
  <category>ধর্ষণ</category>
  <body>গাজীপুরের টঙ্গী থেকে চাকরির প্রলোভন দেখিয়ে সিলেটে নিয়ে এসে এক কিশোরীকে ধর্ষণের ঘটনা ঘটেছে। সিলেটে নিয়ে আসার তিনদিন পর ওই কিশোরীকে উদ্ধার করেছে র‌্যাব। একইসঙ্গে আটক করা হয়েছে ধর্ষককে।রোববার বেলা আড়াইটার দিকে নগরীর কোতয়ালি থানাধীন এলাকার একটি হোটেল থেকে কিশোরীকে উদ্ধার ও ধর্ষককে আটক করা হয়। আটক মজিবুর রহমান (৫০) ব্রাহ্মণবাড়িয়ার আশুগঞ্জ থানার সোনারামপুর গ্রামের মৃত তারু মিয়ার ছেলে।র‌্যাব জানায়, বাবা-মায়ের সঙ্গে রাগ করে বাড়ি থেকে বেরিয়ে এসেছিল ওই কিশোরী (১৪)। তাকে চাকরি দেয়ার প্রলোভন দেখেিয় মজিবুর রহমান গত বৃহস্পতিবার বিকেলে গাজীপুরের টঙ্গী থেকে সিলেটে নিয়ে আসে। সিলেট নগরীর কোতোয়ালি এলাকায় অর্কিড গার্ডেন নামক হোটেলের ৩০২নং কক্ষে আটকে রেখে ওই কিশোরীকে ধর্ষণ করে মজিবুর।বিষয়টি নিশ্চিত করে র‌্যাব-৯ এর সিনিয়র সহকারী পরিচালক মো. মনিরুজ্জামান জানান, কিশোরীর বাবার নিখোঁজ ডায়েরির সূত্র ধরে তাকে উদ্ধারে তৎপর হয় র‌্যাব। রোববার সিলেটে হোটেলের একটি কক্ষ থেকে ওই কিশোরীকে উদ্ধার এবং ধর্ষক মজিবুরকে আটক করা হয়। মজিবুরকে কোতয়ালি থানায় হস্তান্তর করা হয়েছে বলেও জানান তিনি।এএম/পিআর</body>
</article>
