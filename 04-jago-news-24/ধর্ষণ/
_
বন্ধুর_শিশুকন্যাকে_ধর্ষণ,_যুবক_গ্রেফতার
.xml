<article>
  <headline>
বন্ধুর শিশুকন্যাকে ধর্ষণ, যুবক গ্রেফতার
</headline>
  <url>https://www.jagonews24.com/international/news/375283</url>
  <published_at>
</published_at>
  <category>ধর্ষণ</category>
  <body>১৮ মাস বয়সী কন্যাকে ধর্ষণের অভিযোগে একজনকে গ্রেফতার করেছে পুলিশ। ২১ বছর বয়সী অভিযুক্ত ওই ব্যক্তি ধর্ষণের শিকার শিশুর বাবার বন্ধু।জানা গেছে ধর্ষণের সময় শিশুর বাবা-মা কাজের জন্য বাড়ির বাইরে ছিলেন। কাজ শেষে শিশুর মা বাড়িতে এসে তাকে কাঁদতে দেখেন। ওই সময় শিশুটির ব্যাপক রক্তক্ষরণ হচ্ছিল।তাৎক্ষণিকভাবে শিশুকে হাসপাতালে নিয়ে যাওয়ার পর চিকিৎসকরা জানান, তাদের মেয়েকে ধর্ষণ করা হয়েছে।অভিযুক্ত ব্যক্তি ধর্ষিত শিশুর বাবার সঙ্গে বেসরকারি সিকিউরিটি কোম্পানিতে কাজ করেন। একসঙ্গে বসবাসও করেন। শিশুটির বাবা দিল্লি পুলিশকে খবর দিলে অভিযুক্তকে গ্রেফতার করা হয়।দিল্লি জেলা পুলিশের প্রধান চিন্ময় বিশাল জানান, স্থানীয় বাসিন্দারা ২১ বছর বয়সী ওই ব্যক্তিকে ধরে গণপিটুনি দিয়ে পুলিশে সোপর্দ করেছে। হিন্দুস্তান টাইমসের প্রতিবেদনেও একই ধরনের তথ্য উঠে এসেছে।তিনি আরও জানান, অভিযুক্ত ব্যক্তি দাবি করেছেন, নিজের কৃতকর্মের জন্য অনুতপ্ত হওয়ার কারণে তিনি কোথাও পালিয়ে যাননি।শিশুটির বাবা আহাজারি করে বলেন, ‘আমি তাকে কফি শপে চাকরি পাইয়ে দিতে যথাসাধ্য চেষ্টা করেছি। আর সে আমার মেয়ের সঙ্গে এ ধরনের জঘন্য কাজ করতে পারলো!’তিনি আরও বলেন, ‘সে আমার গ্রামের ছেলে। গত দু’মাস ধরে আমার ভাড়া করা বাসায় আছে সে। তার ডিউটি রাতে পড়েছে। দিনের বেলা আমরা স্বামী-স্ত্রী কাজে গেলে সে আমাদের বাচ্চার দেখভাল করতো।’এই দম্পতির আরও দুজন সন্তান রয়েছে। তারা দু’জনেই ওই সময় স্কুলে ছিল। বর্তমানে হাসপাতালে চিকিৎসাধীন রয়েছে শিশুটি।শিশুর মায়ের দাবি, অভিযুক্তের সঙ্গে আরেকজন ছিল। তবে তার কথা আমলে নিয়ে অন্য কাউকে গ্রেফতার করেনি পুলিশ।সূত্র : ইনডিপেনডেন্টকেএ/এমএস</body>
</article>
