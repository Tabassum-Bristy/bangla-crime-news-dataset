<article>
  <headline>
দুই ভায়রা মিলে শ্যালকের বউকে গণধর্ষণ
</headline>
  <url>https://www.jagonews24.com/international/news/486759</url>
  <published_at>
</published_at>
  <category>ধর্ষণ</category>
  <body>অন্তঃসত্ত্বা এক নারীর সন্তানদের পাশের ঘরে আটকে রেখে তাকে গণধর্ষণ করেছে তারই দুই ননদের স্বামী। ভারতের হায়দরাবাদের পাহাদেশরিফে শনিবার এমন ঘটনা ঘটেছে। রোববার নির্যাতিতা ওই নারী স্বামীকে নিয়ে থানায় ধর্ষণের অভিযোগ দাখিল করেছেন।পুলিশের বরাত দিয়ে আনন্দবাজার পত্রিকার প্রতিবেদনে জানানো হয়েছে, নির্যাতিত ওই নারীর বয়স পঁচিশ। তার স্বামী পেশায় একজন অটোচালক। গত তিন মাস আগে রাজস্থান থেকে স্বামীসহ হায়দরাবাদে আসেন তিনি।স্বামীর দুই বোনের বাড়ি তাদের বাড়ির কাছেই। ঘটনার সময় তার স্বামী বাড়িতে ছিলেন না। তিন সন্তানসহ সেদিন বাড়িতে ছিলেন তিনি। রাতে তার দুই ননদের স্বামী বাড়িতে আসেন। দু’জনেই পরিচিত হওয়ায় তাদের ‘মতলব’ বুঝতে পারেননি তিনি।পুলিশের কাছে করা অভিযোগে ওই নারী জানিয়েছেন, দুই ননদের স্বামী বাড়িতে ঢোকার কিছুক্ষণ পরই তার তিন সন্তানকে পাশের একটি ঘরে আটকে রাখেন একজন। তারপর দু’জন মিলে তাকে ধর্ষণ করেন। নির্যাতিতা ওই নারী অন্তঃসত্ত্বা বলে পুলিশকে জানিয়েছেন।পুলিশ বলছে, তাদের কাছে অভিযোগ দাখিল হওয়ার পর বিষয়টির তদন্ত শুরু করেছেন তারা। নির্যাতিত ওই নারীর শরীরে ধর্ষণের আলামত আছে কি না জানতে তাকে মেডিকেল পরিক্ষার জন্য হাসপাতালে পাঠানো হয়েছ। তাছাড়া অভিযুক্ত ওই দুই ধর্ষক পলাতক রয়েছেন। তাদের আটক করতে অভিযান শুরু করেছে পুলিশ।এসএ/পিআর</body>
</article>
