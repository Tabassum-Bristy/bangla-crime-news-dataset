<article>
  <headline>
শিশু ভাগনিকে ধর্ষণের পর হত্যা, মামা গ্রেফতার
</headline>
  <url>https://www.jagonews24.com/national/news/522641</url>
  <published_at>
</published_at>
  <category>ধর্ষণ</category>
  <body>চট্টগ্রাম নগরের বন্দর থানা এলাকায় দ্বিতীয় শ্রেণি পড়ুয়া এক শিশুকে ধর্ষণের পর হত্যার অভিযোগে এক কিশোরকে গ্রেফতার করেছে পুলিশ। শিশুটি সম্পর্কে ওই কিশোরের ভাগনি।পুলিশ জানিয়েছে, রোববার (২৫ আগস্ট) বিকেলে এ ঘটনা ঘটলেও রাতে বিষয়টি জানাজানি হয়। পরে পরিবারের সদস্যদের জিজ্ঞাসাবাদ শেষ ওই কিশোরকে গ্রেফতার করা হয়েছে।নিহত ওই শিশু স্থানীয় কিন্ডারগার্টেনের দ্বিতীয় শ্রেণির শিক্ষার্থী ছিল। তার বাবা দিনমজুর এবং মা চট্টগ্রাম ইপিজেডের পোশাককর্মী। তারা বন্দর থানার মাইলের মাথা এলাকায় একটি ভবনে ভাড়া থাকেন।বন্দর থানার ভারপ্রাপ্ত কর্মকর্তা (ওসি) সুকান্ত চক্রবর্তী জাগো নিউজকে বলেন, নিপুর বাবা-মা দুজনই বাইরে ছিলেন। রাতে বাসায় এসে নিপুকে ফ্যানের সঙ্গে ঝোলানো অবস্থায় দেখতে পান তারা। খবর পেয়ে পুলিশ শিশুর মরদেহ উদ্ধার করে। মরদেহ উদ্ধারের সময় ধর্ষণের আলামত পাওয়া গেছে।রোববার বিকেলে নিপুর বাবা-মায়ের অনুপস্থিতির সুযোগে তাকে ধর্ষণ করে ওই কিশোর। পরে পরিবারের সদস্যদের জিজ্ঞাসাবাদের সময় নিপুর মায়ের চাচাত ভাইকে আমাদের সন্দেহ হয়। তাকে থানায় এনে জিজ্ঞাসাবাদ করলে সে নিপুকে ধর্ষণের পর শ্বাসরোধ করে হত্যার কথা স্বীকার করে, বলেন ওসি সুকান্ত।আবু আজাদ/বিএ/এমকেএইচ</body>
</article>
