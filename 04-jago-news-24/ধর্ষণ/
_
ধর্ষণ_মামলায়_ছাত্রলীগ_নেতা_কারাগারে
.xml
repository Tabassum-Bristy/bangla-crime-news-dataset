<article>
  <headline>
ধর্ষণ মামলায় ছাত্রলীগ নেতা কারাগারে
</headline>
  <url>https://www.jagonews24.com/country/news/370705</url>
  <published_at>
</published_at>
  <category>ধর্ষণ</category>
  <body>টাঙ্গাইলের দেলদুয়ার উপজেলার আটিয়া ইউনিয়নের আলোচিত ধর্ষণ মামলার আসামি ও ইউনিয়ন ছাত্রলীগ সভাপতি (অব্যাহতিপ্রাপ্ত) মো. সেলিম ওরফে শেখ শোয়েবকে কারাগারে পাঠানোর নির্দেশ দিয়েছেন আদালত।মঙ্গলবার বেলা সাড়ে ১১টার দিকে শেখ শোয়েব টাঙ্গাইল নারী ও শিশু নির্যাতন দমন ট্রাইব্যুনালে হাজির হয়ে জামিনের জন্য আবেদন করলে বিজ্ঞ বিচারক আবদুল মান্নান তাকে কারাগারে পাঠানোর নির্দেশ দেন।বাদীপক্ষের আইনজীবী অ্যাডভোকেট বজলুর রহমান বিষয়টি নিশ্চিত করেছেন।মামলার বাদী স্বামী পরিত্যাক্ত ওই নারী বলেন, শেখ শোয়েবকে কারাগারে পাঠানো হয়েছে জেনে আমি অত্যন্ত আনন্দিত। আদালত আমাকে ন্যায্য বিচার পাইয়ে দিতে সহযোগিতা করবে বলে প্রত্যাশা করছি।উল্লেখ্য, ৮ সেপ্টেম্বর টাঙ্গাইল পৌর এলাকার আশেকপুররের এক স্বামী পরিত্যাক্ত নারীকে তার ঘরে ঢুকে শেখ শোয়েব ধর্ষণ করে এবং ধর্ষণের ভিডিও চিত্র তার সহযোগী শিপনের মাধ্যমে মোবাইল ফোনের ক্যামেরায় ধারণ করে। এ ঘটনায় ওই নারী শেখ শোয়েব ও তার সহযোগী শিপনকে আসামি করে ১১ সেপ্টেম্বর টাঙ্গাইল নারী ও শিশু নির্যাতন ট্রাইব্যুনাল আদালতে মামলা করেন। এরপর এ অভিযোগে ১৭ সেপ্টেম্বর শেখ শোয়েবকে আটিয়া ইউনিয়ন ছাত্রলীগের সভাপতি পদ থেকে অব্যাহতি দেয় দেলদুয়ার উপজেলা ছাত্রলীগ।আরিফ উর রহমান টগর/আরএআর/আইআই</body>
</article>
