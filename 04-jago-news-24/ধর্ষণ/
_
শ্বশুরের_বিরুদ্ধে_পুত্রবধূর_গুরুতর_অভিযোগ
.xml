<article>
  <headline>
শ্বশুরের বিরুদ্ধে পুত্রবধূর গুরুতর অভিযোগ
</headline>
  <url>https://www.jagonews24.com/country/news/512179</url>
  <published_at>
</published_at>
  <category>ধর্ষণ</category>
  <body>৩৮ দিন ধরে শ্বশুরের যৌন নির্যাতনের শিকার হয়েছেন এক পুত্রবধূ। শরীয়তপুরের সখিপুর থানায় এ ঘটনা ঘটে। এ ঘটনায় জড়িত শ্বশুর গিয়াস উদ্দিন ঢালীকে সোমবার সকালে গ্রেফতার করেছে পুলিশ।এর আগে রোববার রাতে ধর্ষণের শিকার পুত্রবধূ বাদী হয়ে সখিপুর থানায় মামলা করেন। গ্রেফতার গিয়াস উদ্দিন ঢালী (৫৫) সখিপুর থানার চরপাইয়াতলী বেলায়েত হোসেন সরদারকান্দি গ্রামের মৃত সোনামিয়া ঢালীর ছেলে।ধর্ষণের শিকার পুত্রবধূ বলেন, ২০১৭ সালে গিয়াস উদ্দিন ঢালীর ছেলের সঙ্গে পারিবারিকভাবে আমার বিয়ে হয়। বিয়ের পর কাজের উদ্দেশ্যে আমার স্বামী ঢাকা চলে যান। কাজের জন্য ঢাকায় থাকেন তিনি। বাড়িতে একই ঘরে থাকি আমরা সবাই। গত ২৮ মে রাতে শ্বশুর, শাশুড়ি ও দেবর এক খাটে শুয়েছিল। খাটের পাশে মাটিতে বিছানা করে ঘুমিয়ে ছিলাম আমি।তিনি বলেন, ওই দিন ঘুমানো অবস্থায় গভীর রাতে আমার মুখ চেপে ধরে শ্বশুর। সেই সঙ্গে মেরে ফেলার হুমকি দিয়ে আমাকে ধর্ষণ করে। এরপর ২৮ মে রাত থেকে শুরু করে ৬ জুলাই পর্যন্ত প্রায় রাতে আমাকে ধর্ষণ করেছে। খুন হওয়ার ভয়ে ও চক্ষুলজ্জায় কাউকে বিষয়টি জানাতে পারিনি। অবশেষে উপায় না পেয়ে রোববার রাতে থানায় মামলা করি।ঘটনার সত্যতা নিশ্চিত করে সখিপুর থানা পুলিশের ভারপ্রাপ্ত কর্মকর্তা (ওসি) এনামুল হক বলেন, পুত্রবধূর মামলার পর শ্বশুর গিয়াস উদ্দিন ঢালীকে গ্রেফতার করা হয়েছে। শরীয়তপুর সদর হাসপাতালে ধর্ষণের শিকার নারীর ডাক্তারি পরীক্ষা করানো হয়েছে। ধর্ষক গিয়াস উদ্দিন ঢালীকে আদালতে পাঠানো হয়েছে।মো. ছগির হোসেন/এএম/এমএস</body>
</article>
