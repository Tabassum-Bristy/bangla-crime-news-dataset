<article>
  <headline>
জুয়ায় বাজি রেখে হার : স্ত্রীকে ধর্ষণ করল বিজয়ীরা!
</headline>
  <url>https://www.jagonews24.com/international/news/305836</url>
  <published_at>
</published_at>
  <category>ধর্ষণ</category>
  <body>বন্ধুদের সঙ্গে জুয়া খেলায় স্ত্রীকে বাজি ধরেছিলেন এক ব্যক্তি। মনে প্রবল আশা থাকলেও শেষ পর্যন্ত হেরে যান। আর এতেই কাল হতে হলো তাকে। নিজের স্ত্রী ধর্ষণের শিকার হয় জুয়ায় জয়ী দুই যুবকের কাছে। গত বুধবার ভারতের মধ্যপ্রদেশের ইন্দোরে এ ঘটনা ঘটে।পুলিশের কাছে অভিযোগে ধর্ষণের শিকার ওই নারী জানান, জুয়ার নেশায় অন্ধ ছিলেন তার স্বামী। বুধবার দুই বন্ধুর সঙ্গে জুয়া খেলতে গিয়ে তাকে বাজি হিসাবে ধরেন তার স্বামী। খেলায় হেরেও যান। এরপরই স্বামীর ওই দুই বন্ধু চড়াও হয় তার উপর। নারীর অভিযোগ, দুই যুবক মিলে ধর্ষণ করে তাকে।ইন্দোর পুলিশের কর্মকর্তা জ্যোতি শর্মা ভারতীয় বার্তাসংস্থা পিটিআইকে বলেন, ওই নারীর অভিযোগের বিষয়ে তদন্ত শুরু হয়েছে। দুই অভিযুক্তের জবানবন্দি রেকর্ড করা হবে। তবে উপযুক্ত প্রমাণ না পাওয়া পর্যন্ত কাউকে গ্রেফতার করা হবে না।ধর্ষণের শিকার ৩৮ বছর বয়সী ওই নারী এ ঘটনার পর স্বামীকে ছেড়ে বাবার বাড়িতে চলে আসেন। তবে অভিযুক্ত দুই যুবক এখনও তাকে উত্যক্ত করছে বলে পুলিশের কাছে অভিযোগ জানিয়েছেন তিনি।এসআইএস/আরআইপি</body>
</article>
