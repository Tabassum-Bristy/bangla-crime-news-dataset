<article>
  <headline>
কম্বল দিতে ডেকে নিয়ে কিশোরীকে ধর্ষণ
</headline>
  <url>https://www.jagonews24.com/country/news/476678</url>
  <published_at>
</published_at>
  <category>ধর্ষণ</category>
  <body>পাবনার বেড়ায় হিন্দু পরিবারের এক কিশোরীকে কম্বল দেয়ার কথা বলে ডেকে নিয়ে অস্ত্রের ভয় দেখিয়ে ধর্ষণের অভিযোগ উঠেছে বেড়া পৌরসভার ৩নং ওয়ার্ডের পৌর কাউন্সিলর আব্দুর রাজ্জাকের বিরুদ্ধে।মঙ্গলবার তাকে গ্রেফতার করে জেলহাজতে পাঠানো হয়েছে। তার বিরুদ্ধে বেড়া থানায় এর আগেও আরেকটি ধর্ষণ মামলা ও দুটি মাদক আইনে মামলা রয়েছে বলে পুলিশ জানিয়েছে।বেড়া মডেল থানার ভারপ্রাপ্ত কর্মকর্তা শাহীদ মাহমুদ খান বলেন, সোমবার সকালে বেড়া পৌরসভার ৩নং ওয়ার্ডের সাময়িক বরখাস্তকৃত কাউন্সিলর আব্দুর রাজ্জাক পৌর এলাকার ওই কিশোরীকে কম্বল দেয়ার কথা বলে ডেকে নিয়ে যায়। পরে মহল্লার পরিত্যক্ত একটি টিনের ঘরে ধারালো অস্ত্রের ভয় দেখিয়ে জোর করে মেয়েটিকে ধর্ষণ করে পালিয়ে যায় রাজ্জাক। পরে মেয়েটি বাড়ি ফিরে তার মা ও বোনকে ঘটনাটি জানায়।এ ঘটনায় সোমবার রাতেই মেয়েটির মা বাদী হয়ে বেড়া মডেল থানায় মামলা করেন। পরে বেড়া থানা পুলিশ মঙ্গলবার বিকেলে কাউন্সিলর আব্দুর রাজ্জাককে গ্রেফতার করে। পুলিশ তার কাছ থেকে একটি ধারালো ছোরা ও ধর্ষণের কিছু আলামত উদ্ধার করেছে। মঙ্গলবার বিকেলেই রাজ্জাককে পাবনা জেলহাজতে পাঠিয়েছে পুলিশ।ওসি আরো বলেন, মেয়েটিকে ডাক্তারি পরীক্ষার জন্য পাবনা জেনারেল হাসপাতালে পাঠানো হয়েছে।একে জামান/এফএ/পিআর</body>
</article>
