<article>
  <headline>
ক্ষুব্ধ হয়ে গভীর রাতে বিধবাকে ধর্ষণ
</headline>
  <url>https://www.jagonews24.com/country/news/512944</url>
  <published_at>
</published_at>
  <category>ধর্ষণ</category>
  <body>বগুড়ার ধুনট উপজেলায় বাবার বাড়িতে ঘরে ঢুকে দুই সন্তানের জননী এক বিধবাকে ধর্ষণ করেছে ইকবাল হোসেন (৩০) নামে দুই কন্যাসন্তানের জনক।এ ঘটনায় বুধবার রাতে ইকবাল হোসেনকে নিজ বাড়ি থেকে গ্রেফতার করে পুলিশ। গ্রেফতার ইকবাল হোসেন উপজেলার মথুরাপুর ইউনিয়নের ধেরুয়াহাটি গ্রামের আলীমুদ্দিনের ছেলে। বৃহস্পতিবার বেলা সাড়ে ১১টার দিকে ধুনট থানা থেকে আদালতের মাধ্যমে তাকে বগুড়া জেলা কারাগারে পাঠানো হয়।মামলা সূত্রে জানা যায়, উপজেলার ধেরুয়াহাটি গ্রামের দুই সন্তানের জননী এক বিধবাকে একই গ্রামের ইকবাল হোসেন দীর্ঘদিন ধরে প্রেমের প্রস্তাব দেয়। কিন্তু প্রেমে সাড়া না পেয়ে তাকে উত্ত্যক্ত করে ইকবাল। ওই নারীর পরিবারের পক্ষ থেকে এ বিষয়টি ইকবালের পরিবারকে জানানো হয়। এতে ওই নারীর ওপর ক্ষুব্ধ হয় ইকবাল।৭ জুলাই রাত সাড়ে ১১টার দিকে ইকবাল হোসেন ওই নারীর ঘরে প্রবেশ করে। এরপর অস্ত্রের মুখে জিম্মি করে ধর্ষণ করে। এ সময় ওই নারীর চিৎকারে বাড়ির লোকজন ঘটনাস্থলে পৌঁছলে কৌশলে পালিয়ে যায় ইকবাল।এ ঘটনায় ধর্ষণের শিকার নারী বাদী হয়ে বুধবার রাতে ধুনট থানায় একটি ধর্ষণ মামলা করেন। মামলায় ইকবাল হোসেন ও তার ভাই আল-আমিন এবং আল মাহমুদকে আসামি করা হয়েছে।ঘটনার সত্যতা নিশ্চিত করে ধুনট থানা পুলিশের ভারপ্রাপ্ত কর্মকর্তা (ওসি) ইসমাইল হোসেন বলেন, ধর্ষণ মামলার প্রধান আসামিকে গ্রেফতার করে কারাগারে পাঠানো হয়েছে। শারীরিক পরীক্ষার জন্য ওই নারীকে বগুড়া শহীদ জিয়াউর রহমান মেডিকেল কলেজ হাসপাতালে এবং জবানবন্দি রেকর্ডের জন্য বগুড়া আদালতে পাঠানো হয়েছে।লিমন বাসার/এএম/এমকেএইচ</body>
</article>
