<article>
  <headline>
চতুর্থ শ্রেণির ছাত্রীকে ধর্ষণ, ট্রাকচালক গ্রেফতার
</headline>
  <url>https://www.jagonews24.com/country/news/494001</url>
  <published_at>
</published_at>
  <category>ধর্ষণ</category>
  <body>কুমিল্লার বুড়িচং উপজেলায় স্কুলছাত্রীকে ধর্ষণের অভিযোগে শাহ আলম (৪২) নামে এক ট্রাকচালককে আটক করে পুলিশে দিয়েছে স্থানীয়রা। এ ঘটনায় ওই ছাত্রীর বাবার করা মামলায় মঙ্গলবার সকালে শাহ আলমকে আদালতে পাঠানো হয়েছে বলে জানিয়েছেন বুড়িচং থানা পুলিশের ভারপ্রাপ্ত কর্মকর্তা (ওসি) আনোয়ারুল হক।ওই স্কুলছাত্রী বুড়িচং উপজেলার একটি বিদ্যালয়ের চতুর্থ শ্রেণির ছাত্রী। সোমবার দুপুরে উপজেলার ইন্দ্রবতী গ্রামে এ ঘটনা ঘটে। অভিযুক্ত ট্রাকচালক শাহ আলম পার্শ্ববর্তী মহিষমারা গ্রামের হামদু মিয়ার ছেলে।ওসি আনোয়ারুল হক জানান, ইন্দ্রবতী গ্রামের ওই স্কুলছাত্রী স্থানীয় কদমতলী কালিবাড়ির বৈশাখী মেলা থেকে বাড়ি ফেরার পথে ট্রাকচালক শাহ আলম ৫০০ টাকার প্রলোভন দেখিয়ে তাকে পার্শ্ববর্তী ইন্দ্রবতী গ্রামের একটি নির্জন স্থানে নিয়ে যায়। সেখানে শাহ আলম তাকে ধর্ষণ করে। এ সময় ওই ছাত্রীর চিৎকারে স্থানীয়রা ঘটনাস্থলে গিয়ে তাকে উদ্ধার এবং ট্রাকচালক শাহ আলমকে আটক করে। খবর পেয়ে পুলিশ ঘটনাস্থলে গিয়ে শাহ আলমকে আটক করে থানায় নিয়ে আসে।এ ঘটনায় রাতে ওই ছাত্রীর বাবা বাদী হয়ে থানায় মামলা করার পর মঙ্গলবার অভিযুক্ত ট্রাকচালককে আদালতে সোপর্দ করা হয়েছে।কামাল উদ্দিন/আরএআর/পিআর</body>
</article>
