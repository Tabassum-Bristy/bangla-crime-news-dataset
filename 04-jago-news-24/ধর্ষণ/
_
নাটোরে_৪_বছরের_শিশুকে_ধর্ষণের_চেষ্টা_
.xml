<article>
  <headline>
নাটোরে ৪ বছরের শিশুকে ধর্ষণের চেষ্টা!
</headline>
  <url>https://www.jagonews24.com/country/news/309694</url>
  <published_at>
</published_at>
  <category>ধর্ষণ</category>
  <body> নাটোরের গুরুদাসপুরে চার বছরের এক শিশুকে ধর্ষণের চেষ্টার অভিযোগ উঠেছে। শুক্রবার সন্ধ্যার দিকে উপজেলার বিয়াঘাট চরপাড়া এলাকায় এ ঘটনা ঘটে। পরে স্থানীয়রা অভিযুক্ত সানোয়ার হোসেনকে আটক করে পুলিশে সোপর্দ করে। আটক সানোয়ার হোসেন একই এলাকার মাজেম প্রামানিকের ছেলে।গুরুদাসপুর থানার ভারপ্রাপ্ত কর্মকর্তা দিলিপ দাস ও স্থানীয়রা জানান, বিকেলে সানোয়ার হোসেনের বাড়ীতে কেউ না থাকায় প্রতিবেশী আমিরুল ইসলামের শিশু কন্যাকে ডেকে নিয়ে যায় সে। পরে সে শিশুটিকে ধর্ষণের চেষ্টা করে। এ সময় শিশুটির চিৎকারে অন্যান্য প্রতিবেশীরা এগিয়ে এসে সানোয়ার হোসেনের ঘরে শিশুটিকে দেখতে পায়। সানোয়ার হোসেন ঘটনাটি বুঝতে পেরে পালিয়ে যাওয়ার চেষ্টা করলে স্থানীয়রা তাকে আটক করে পুলিশে খবর দেয়। পরে পুলিশ ঘটনাস্থলে গিয়ে সানোয়ার হোসেনকে আটক করে থানায় নিয়ে যায়।রেজাউল করিম রেজা/এআরএস/এমএস</body>
</article>
