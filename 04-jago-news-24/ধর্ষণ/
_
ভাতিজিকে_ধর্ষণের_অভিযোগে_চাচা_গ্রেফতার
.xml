<article>
  <headline>
ভাতিজিকে ধর্ষণের অভিযোগে চাচা গ্রেফতার
</headline>
  <url>https://www.jagonews24.com/country/news/413586</url>
  <published_at>
</published_at>
  <category>ধর্ষণ</category>
  <body>বরিশালের গৌরনদী উপজেলায় ভাতিজিকে (১৩) ধর্ষণের অভিযোগে চাচা আজিজ কাজীকে (৬৫) গ্রেফতার করেছে পুলিশ।এ ঘটনায় ধর্ষিতার মা বাদী হয়ে আজিজ কাজীকে আসামি করে গত সোমবার রাতে গৌরনদী থানায় একটি ধর্ষণ মামলা দায়ের করেন। মামলার পর পুলিশ তাৎক্ষণিকভাবে উপজেলার পূর্ব ডুমুরিয়া গ্রামে অভিযান চালিয়ে অভিযুক্ত ধর্ষক আজিজ কাজীকে গ্রেফতার করে। মঙ্গলবার দুপুরে অভিযুক্ত আজিজ কাজীকে আদালতে সোপর্দ করা হলে বিচারক তাকে জেলহাজতে প্রেরণ করেন।গৌরনদী মডেল থানা পুলিশের অফিসার ইনচার্জ (ওসি) মো. আফজাল হোসেন জানান, উপজেলার পূর্ব ডুমুরিয়া গ্রামের মৃত একরাম কাজীর ছেলে আজিজ কাজী (৬৫) তার চাচাতো ভাইয়ের মেয়েকে নিয়ে গত বছরের ১৩ মার্চ পার্শ্ববর্তী ভালুকশী গ্রামে ভগ্নিপতি মফিজউদ্দিনের বাড়িতে বেড়াতে যায়।ওইদিন রাত ১০টার পরে আজিজ কাজী তার ভাতিজিকে জোরপূর্বক ধর্ষণ করে। এর ৫ মাস পর তার ভাতিজি হোচট খেয়ে পড়ে পেটে ব্যথা পায়। তখন স্বজনরা গৌরনদী ক্লিনিকে আল্ট্রাসোনোগ্রাম করে জানতে পারে মেয়েটি ৬ মাসের অন্তঃসত্ত্বা। ওই আঘাতের কারণে ১৩ অক্টোবর গর্ভপাত ঘটে।ঘটনাটি জানাজানি হলে একটি প্রভাবশালী মহল বিষয়টি ধামাচাপা দেয়ার চেষ্টা করে ব্যর্থ হয়। গতকাল রাতে এ ঘটনায় মামলা হলে আসামি আজিজ কাজীকে গ্রেফতার করে পুলিশ।সাইফ আমীন/এমএএস/আরআইপি</body>
</article>
