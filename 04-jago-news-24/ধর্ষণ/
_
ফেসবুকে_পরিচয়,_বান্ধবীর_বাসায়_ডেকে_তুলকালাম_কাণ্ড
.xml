<article>
  <headline>
ফেসবুকে পরিচয়, বান্ধবীর বাসায় ডেকে তুলকালাম কাণ্ড
</headline>
  <url>https://www.jagonews24.com/country/news/465276</url>
  <published_at>
</published_at>
  <category>ধর্ষণ</category>
  <body>ফেসবুকে পরিচয়ের সূত্র ধরে বরিশালের গৌরনদী উপজেলায় বান্ধবীর বাসায় ডেকে নিয়ে এক কলেজছাত্রীকে (১৯) ধর্ষণের চেষ্টা চালিয়েছে শান্ত গুপ্ত (২৪) নামের এক তরুণ।ধর্ষণের হাত থেকে রক্ষা পেতে তরুণের হাতে কামড় দিয়ে পালানোর চেষ্টা করে কলেজছাত্রী। এ সময় ধস্তাধস্তি শুরু হয়। ধর্ষণে ব্যর্থ হয়ে পরে কলেজছাত্রীকে মারধর করে শান্ত। এ সময় কলেজছাত্রীর চিৎকারে স্থানীয়রা এগিয়ে আসে। সেই সঙ্গে কলেজছাত্রীকে উদ্ধার করে এবং শান্তকে ধরে পুলিশে সোপর্দ করা হয়।শনিবার রাতে গৌরনদী উপজেলার টরকি বন্দর এলাকায় এ ঘটনা ঘটে। আহত কলেজছাত্রীকে শের-ই-বাংলা মেডিকেল কলেজ হাসপাতালে ভর্তি করা হয়েছে।এ ঘটনায় রোববার সকালে শান্ত গুপ্তের বিরুদ্ধে থানায় মামলা হয়েছে। আহত কলেজছাত্রী গৌরনদী কলেজের বিএ প্রথম বর্ষের শিক্ষার্থী। গ্রেফতার শান্ত গুপ্ত গৌরনদী পৌর এলাকার জীবন গুপ্তের ছেলে।গোরনদী থানা পুলিশের ওসি গোলাম সরোয়ার বলেন, কিছুদিন আগে ফেসবুকের মাধ্যমে তাদের পরিচয় হয়। পরিচয়ের সূত্র ধরে কলেজছাত্রীর সঙ্গে দেখা করতে চায় শান্ত। দেখা করতে অপারগতা প্রকাশ করে আসছিল ছাত্রী। পরে শান্তর বান্ধবীকে দিয়ে কলেজছাত্রীকে অনুরোধ করা হয়। একপর্যায়ে বান্ধবীর টরকি বন্দরের বাসায় শান্তর সঙ্গে দেখা করতে রাজি হয় কলেজছাত্রী।শনিবার বিকেলে শান্তর সঙ্গে দেখা করতে সীমার বাসায় যায় কলেজছাত্রী। এ সময় শান্ত কথাবার্তার একপর্যায়ে কলেজছাত্রীকে ধর্ষণের চেষ্টা করে। ধর্ষণ থেকে রক্ষা পেতে শান্তর হাতে কামড় দিয়ে পালানোর চেষ্টা করে ছাত্রী।এ সময় ধস্তাধস্তি শুরু হয়। ধর্ষণে ব্যর্থ হয়ে তাকে মারধর করে শান্ত। এ সময় ছাত্রীর চিৎকারে স্থানীয়রা এগিয়ে আসে। পাশাপাশি ছাত্রীকে উদ্ধার এবং শান্তকে ধরে পুলিশে সোপর্দ করা হয়।ওসি গোলাম সরোয়ার বলেন, ছাত্রীকে উদ্ধার করে শের-ই-বাংলা মেডিকেল কলেজ হাসপাতালে ভর্তি করা হয়েছে। এ ঘটনায় রোববার সকালে ছাত্রীর মা শান্তর বিরুদ্ধে মামলা করেছেন।সাইফ আমীন/এএম/জেআইএম</body>
</article>
