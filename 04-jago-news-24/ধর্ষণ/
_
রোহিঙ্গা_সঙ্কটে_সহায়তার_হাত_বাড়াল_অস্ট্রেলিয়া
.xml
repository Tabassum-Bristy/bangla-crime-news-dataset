<article>
  <headline>
রোহিঙ্গা সঙ্কটে সহায়তার হাত বাড়াল অস্ট্রেলিয়া
</headline>
  <url>https://www.jagonews24.com/international/news/337750</url>
  <published_at>
</published_at>
  <category>ধর্ষণ</category>
  <body>রাখাইনে রোহিঙ্গা মুসলিমদের বিরুদ্ধে মিয়ানমার সেনাবাহিনীর অভিযান বন্ধের আহ্বান জানিয়েছে অস্ট্রেলিয়া। একই সঙ্গে বাংলাদেশে আশ্রয় নেয়া রোহিঙ্গা মুসলিমদেরকে ৫০ লাখ মার্কিন ডলার ত্রাণ সহায়তার ঘোষণা দিয়েছে দেশটি।শনিবার স্কাই নিউজের এক প্রতিবেদনে বলা হয়েছে, রাখাইনে মিয়ানমার কর্তৃপক্ষকে সংযত ও বেসামরিক জীবন রক্ষার আহ্বান জানিয়েছে অস্ট্রেলিয়া। রোহিঙ্গা মানবিক সংকটে অস্ট্রেলিয়া ৫০ লাখ ডলারের ত্রাণ সহায়তার প্রতিশ্রুতি দিয়েছে।জাতিসংঘ বলছে, রাখাইনের সাম্প্রতিক সহিংসতা প্রায় ৩ লাখ রোহিঙ্গা মুসলিম বাংলাদেশে পালিয়েছে। শনিবার অস্ট্রেলিয়ার পররাষ্ট্র মন্ত্রী জুলিয়া বিশপ বলেন, মিয়ানমারের রাখাইন প্রদেশের সহিংসতায় অস্ট্রেলিয়া গভীরভাবে উদ্বিগ্ন। সঙ্কট মোকাবেলায় অস্ট্রেলিয়া সরকার রোহিঙ্গা শরণার্থীদের ৫০ লাখ ডলার সহায়তা দেবে।তুরস্ক, পাকিস্তান, ইন্দোনেশিয়া, মালয়েশিয়াসহ বিশ্বের সংখ্যাগরিষ্ঠ মুসলিম রাষ্ট্রনেতারা রাখাইনে রোহিঙ্গা নিপীড়নের বিরুদ্ধে গভীর উদ্বেগ প্রকাশ করে দেশটির নেত্রী অং সান সু চিকে ব্যবস্থা নেয়ার আহ্বান জানিয়ে আসছে।বার্তাসংস্থা রয়টার্স বলছে, শনিবারও কুতুপালং আশ্রয় শিবিরগামী সীমান্তের সড়কে হাজার হাজার রোহিঙ্গা স্রোত দেখা গেছে। এদের অনেকের হাতে বাঁশ এবং কালো ত্রিপল দেখা যায়।সূত্র : স্কাই নিউজ, রয়টার্স।এসআইএস/জেআইএম</body>
</article>
