<article>
  <headline>
স্ত্রীকে হত্যা ও অন্য নারীকে ধর্ষণচেষ্টায় যুবকের যাবজ্জীবন
</headline>
  <url>https://www.jagonews24.com/country/news/485836</url>
  <published_at>
</published_at>
  <category>ধর্ষণ</category>
  <body>কুষ্টিয়ার ভেড়ামারা উপজেলায় গলায় ওড়না পেঁচিয়ে স্ত্রী ববিতা খাতুনকে (২০) শ্বাসরোধে হত্যার দায়ে স্বামী বিজয়কে (২৮) যাবজ্জীবন সশ্রম কারাদণ্ড ও ৫০ হাজার টাকা জরিমানা করেছেন আদালত।পাশাপাশি এক নারীকে ধর্ষণচেষ্টার অভিযোগে দায়ের করা অন্য এক মামলায় একই ব্যক্তিকে সাত বছরের বিনাশ্রম কারাদণ্ড ও ১০ হাজার টাকা জরিমানা করা হয়েছে।বৃহস্পতিবার দুপুরে কুষ্টিয়ার নারী ও শিশু নির্যাতন দমন ট্রাইব্যুনালের বিচারক মুন্সী মশিয়ার রহমান আসামির উপস্থিতিতে এ রায় দেন। দণ্ডপ্রাপ্ত বিজয় কুষ্টিয়ার ভেড়ামারা উপজেলার নওদা ক্ষেমিরদিয়া গ্রামের সাহাবুল ইসলামের ছেলে।আদালত সূত্রে জানা গেছে, ২০১৪ সালের ১৭ সেপ্টেম্বর স্ত্রী ববিতা খাতুনের সঙ্গে বনিবনা না হওয়ায় কথা কাটাকাটির একপর্যায়ে গলায় ওড়না পেঁচিয়ে স্বামী বিজয় হত্যা করেন। এ ব্যাপারে ববিতার বাবা কালু মালিথা বাদী হয়ে বিজয়কে আসামি করে ভেড়ামারা থানায় হত্যা মামলা করেন। পরে নারী ও শিশু নির্যাতন দমন ট্রাইব্যুনালে মামলার বিচারকাজ শুরু হয়।এদিকে, ২০১৩ সালের ২৪ জুন একটি নারীকে ধর্ষণচেষ্টার অভিযোগে ২৫ জুন বিজয়ের বিরুদ্ধে নারী ও শিশু নির্যাতন দমন ট্রাইব্যুনালে মামলা করেন ভিকটিমের মা। এ মামলার তদন্ত শেষে একই বছরের ২৪ জুলাই বিজয়ের বিরুদ্ধে আদালতে অভিযোগপত্র দেয় পুলিশ। এরপর স্ত্রী হত্যা মামলাটির তদন্ত শেষেও ২০১৪ সালের ৩০ ডিসেম্বর বিজয়কে অভিযুক্ত করে আদালতে অভিযোগপত্র দেয় পুলিশ।রাষ্ট্রপক্ষের আইনজীবী পাবলিক প্রসিকিউটর আকরাম হোসেন দুলাল বলেন, দীর্ঘ শুনানি ও নথিপত্র পর্যালোচনা শেষে মামলা দুটির অভিযোগ প্রমাণ পাওয়ায় বৃহস্পতিবার এ রায় দেন আদালত। আসামি একই ব্যক্তি হওয়ায় মামলা দুটির বিচারকাজ এক সঙ্গেই শেষ করা হয়।আল-মামুন সাগর/এএম/এমকেএইচ</body>
</article>
