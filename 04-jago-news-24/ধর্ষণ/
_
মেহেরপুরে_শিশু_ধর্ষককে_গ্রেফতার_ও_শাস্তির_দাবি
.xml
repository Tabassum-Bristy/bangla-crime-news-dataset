<article>
  <headline>
মেহেরপুরে শিশু ধর্ষককে গ্রেফতার ও শাস্তির দাবি
</headline>
  <url>https://www.jagonews24.com/country/news/451287</url>
  <published_at>
</published_at>
  <category>ধর্ষণ</category>
  <body>মেহেরপুরের হিন্দা গ্রামের শিশু ধর্ষক তাহাজ উদ্দীনকে গ্রেফতার ও দৃষ্টান্তমূলক শাস্তির দাবিতে মানববন্ধন করেছেন এলাকাবাসী।রোববার বেলা ১১টার দিকে গাংনী প্রেস ক্লাবের সামনের সড়কে এই মানববন্ধন অনুষ্ঠিত হয়। পরে তারা ইউএনও বরাবর একটি স্মারকলিপি প্রদান করে।মানববন্ধনে প্রাক্তন শিক্ষক সিরাজুল ইসলাম, প্রভাষক মহিবুর রহমান মিন্টু, গাংনী প্রেস ক্লাবের সভাপতি রমজান আলীসহ বিভিন্ন শ্রেণি পেশার মানুষ উপস্থিত ছিলেন।প্রসঙ্গত, গেল শুক্রবার বিকেলে হিন্দা গ্রামের মধ্য বয়সী তাহাজ উদ্দীন তার মেয়ের বান্ধবী স্থানীয় প্রাথমিক বিদ্যালয়ের চতুর্থ শ্রেণির ছাত্রীকে ধর্ষণ করে। এ ঘটনায় গাংনী থানায় মামলা দায়ের হলেও পুলিশ এখনও তাহাজকে গ্রেফতার করতে পারেনি। এর দুই বছর আগেও এক স্কুলছাত্রী ধর্ষণ মামলায় সে জামিনে রয়েছে। এ ঘটনায় এলাকাবাসী বিক্ষুদ্ধ হয়ে উঠেছে।আসিফ ইকবাল/আরএ/পিআর</body>
</article>
