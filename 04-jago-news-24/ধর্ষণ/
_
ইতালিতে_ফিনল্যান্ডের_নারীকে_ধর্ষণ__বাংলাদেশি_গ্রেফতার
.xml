<article>
  <headline>
ইতালিতে ফিনল্যান্ডের নারীকে ধর্ষণ : বাংলাদেশি গ্রেফতার
</headline>
  <url>https://www.jagonews24.com/probash/news/339673</url>
  <published_at>
</published_at>
  <category>ধর্ষণ</category>
  <body>ইতালির রোমে ফিনল্যান্ডের এক পর্যটক নারীকে (২০) ধর্ষণের অভিযোগে এক বাংলাদেশিকে গ্রেফতার করা হয়েছে। স্থানীয় প্রশাসন বাংলাদেশির নাম প্রকাশ করেনি। তবে জানা গেছে, তার বয়স ২২ বছর। ইতালিতে বৈধ হিসেবে তার মানবিক স্টে পারমিট রয়েছে।রোমের জংশন টামিনি এলাকায় শনিবার রাতে এ ধর্ষণের ঘটনা ঘটে। এতে ইতালিতে বেশ চাঞ্চল্যের সৃষ্টি হয়েছে।স্থানীয় গণমাধ্যমের খবরে বলা হয়েছে, ঘটনার দিন ফিনল্যান্ডের ওই নারীকে বাসায় পৌঁছে দেয়ার কথা বলে নিজ এলাকায় নিয়ে ধর্ষণ করেন বাংলাদেশি যুবক। এসময় ওই নারী তার সঙ্গে যৌনকর্মে রাজি না হওয়ায় তাকে মারধর করা হয়।ধর্ষণের সময় মেয়েটি সাহায্য চেয়ে চিৎকার-চেঁচামেচি করলে ওই এলাকার এক নারী এগিয়ে আসেন। পরে পুলিশ ডাকা হয়। ঘটনাস্থলে পুলিশ এসে বাংলাদেশি নাগরিককে গ্রেফতার করে। মেয়েটিকে উদ্ধার করে স্বাস্থ্য পরীক্ষার জন্য হাসপাতালে পাঠানো হয়।এ ঘটনায় রোমের মেয়র রাজ্জি ভিরজিনিয়া এক টুইট বার্তায় নিন্দা জানিয়ে বলেছেন, এ ধরনের ঘটনাকে প্রশ্রয় দেয়া যাবে না।জেডএ/আইআই</body>
</article>
