<article>
  <headline>
পোশাক শ্রমিককে ধর্ষণ, বিয়ের প্রস্তাব দিয়ে আবারও ধর্ষণ
</headline>
  <url>https://www.jagonews24.com/country/news/502435</url>
  <published_at>
</published_at>
  <category>ধর্ষণ</category>
  <body>নারী শ্রমিককে ধর্ষণের ঘটনায় মামলা দায়ের করেছেন ওই ভুক্তভোগী। শুক্রবার দুপুরে সাভার মডেল থানায় নারী ও শিশু নির্যাতন দমন আইনে মামলাটি দায়ের করা হয়। এঘটনায় পুলিশ অভিযান চালিয়ে অভিযুক্ত ধর্ষক মো. হাফিজুর রহমানকে (৩৫) গ্রেফতার করেছে।গ্রেফতারকৃত হাফিজু রহমান নওগাঁর মহাদেবপুর উপজেলার হাসানপুর গ্রামের আব্দুর রহিমের ছেলে।মামলার এজাহারে বলা হয়, সাভারের হেমায়েপুরে জয়নাবাড়ি এলাকার একটি তৈরি পোশাক কারখানায় হাফিজুর রহমানের সঙ্গে চাকরি করতো ভুক্তভোগী ওই নারী। পরে তাদের মধ্যে প্রেমের সম্পর্ক গড়ে উঠলে গত এক বছর আগে অফিস ছুটির পর জরুরি প্রয়োজনে কথা বলার জন্য ওই নারীর বাসায় যায় হাফিজুর রহমান। এসময় কথোপকথনের একপর্যায়ে হাফিজুর তার ইচ্ছার বিরুদ্ধে ধর্ষণ করে।পরবর্তীতে বিয়ের কথা বলে আরও বেশ কয়েকবার ওই নারীকে ধর্ষণ করে এবং বিয়ের প্রতিশ্রুতি দিয়ে তার কাছ থেকে প্রায় দেড় লাখ টাকাও হাতিয়ে নেয়। সর্বশেষ গত পহেলা মার্চ ওই নারীকে ধর্ষণ করার পর বিয়ের কথা বললে তাকে অশ্লীল ভাষায় গালিগালাজ করে বিয়ে করবে না বলে তাড়িয়ে দেয় হাফিজুর।মামলার তদন্ত কর্মকর্তা সাভার মডেল থানা পুলিশের উপ-পরিদর্শক (এসআই) মলয় কুমার সাহা জানান, ভুক্তভোগী নারী থানায় মামলা দায়ের করলে ধর্ষক হাফিজুর রহমানকে অভিযান চালিয়ে গ্রেফতার করা হয়েছে।আল-মামুন/এমএএস/পিআর</body>
</article>
