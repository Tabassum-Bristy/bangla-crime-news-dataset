<article>
  <headline>
কবিরহাটে গৃহবধূকে গণর্ধষণ : আসামি জাকিরের স্বীকারোক্তি
</headline>
  <url>https://www.jagonews24.com/country/news/476236</url>
  <published_at>
</published_at>
  <category>ধর্ষণ</category>
  <body>নোয়াখালীর কবিরহাট উপজেলার ধানসিঁড়ি ইউনিয়নের নবগ্রামে এক গৃহবধূকে গণধর্ষণের ঘটনায় গ্রেফতার প্রধান আসামি জাকির হোসেন জহির আদালতে ১৬৪ ধারায় স্বীকারোক্তিমূলক জবানবন্দি দিয়েছেন।রোববার বিকেলে নোয়াখালীর ৪ নং আমলি আদালতের বিচারিক হাকিম জুডিশিয়াল ম্যাজিস্ট্রেট নবনীতা গুগের আদালতে তিনি ঘটনার দায় স্বীকার করেন। পরে তাকে জেল হাজতে প্রেরণ করা হয়।গত শুক্রবার রাত ১টার দিকে কবিরহাট উপজেলার ধানসিঁড়ি ইউনিয়নের নবগ্রামে সিঁদ কেটে সাতজনের একদল দুর্বৃত্ত ঘরে ঢুকে অস্ত্রের মুখে তিন ছেলে-মেয়েকে বেঁধে ওই গৃহবধূকে গণর্ধষণ করে। এ সময় তারা নিজেদের পুলিশের লোক পরিচয় দেয়। নির্যাতনের শিকার ওই গৃহবধূর স্বামী রাজনৈতিক মামলায় বর্তমানে নোয়াখালী জেল হাজতে রয়েছেন।কবিরহাট থানা পুলিশের ভারপ্রাপ্ত কর্মকর্তা (ওসি) মির্জা মো. হাসান জানান, এ ঘটনায় গ্রেফতার আরও তিন আসামিকেও আগামীকাল সোমবার আদালতে প্রেরণ করা হবে। ঘটনার সঙ্গে যারই জড়িত থাকার তথ্য পাওয়া যাবে তাকেই গ্রেফতার করা হবে।মিজানুর রহমান/আরএআর/জেআইএম/এসজি</body>
</article>
