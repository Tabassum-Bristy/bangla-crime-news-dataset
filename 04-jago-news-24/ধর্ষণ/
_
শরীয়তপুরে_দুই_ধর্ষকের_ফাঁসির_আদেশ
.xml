<article>
  <headline>
শরীয়তপুরে দুই ধর্ষকের ফাঁসির আদেশ
</headline>
  <url>https://www.jagonews24.com/country/news/509450</url>
  <published_at>
</published_at>
  <category>ধর্ষণ</category>
  <body>শরীয়তপুরে এক তরুণীকে গণধর্ষণের দায়ে দুই যুবকের ফাঁসির আদেশ দিয়েছেন আদালত। একই সঙ্গে উভয়েরই এক লাখ টাকা করে জরিমানা করা হয়েছে।বুধবার বিকেলে শরীয়তপুর নারী ও শিশু নির্যাতন দমন ট্রাইব্যুনালের বিচারক (জেলা জজ) আ. সালাম খান এ আদেশ দেন।মৃত্যুদণ্ডপ্রাপ্ত আসামিরা হলেন- শরীতপুরের জাজিরা উপজেলার মাহমুদ শিকদারকান্দি গ্রামের রহমান বেপারীর ছেলে শামীম বেপারী (২৬) ও একই গ্রামের মৃত ওবায়দুল বেপারীর ছেলে সুজন বেপারী (২৮)। দুজনই জামিনে গিয়ে পলাতক।এছাড়া ঘটনায় সম্পৃক্ততা না পাওয়ায় এজাহারভুক্ত অপর আসামি সুমন বেপারীকে (৩৭) খালাস দিয়েছেন আদালত।রাষ্ট্রপক্ষের আইনজীবী ট্রাইব্যুনালের পাবলিক প্রসিকিউটর (পিপি) অ্যাডভোকেট মির্জা হজরত আলী জানান, ২০১৫ সালের ২২ এপ্রিল রাতে জাজিরা উপজেলার মাহমুদ শিকদারকান্দি এলাকায় এক তরুণীকে গণধর্ষণ করা হয়। ওই তরুণীর মা বাদী হয়ে তিনজনকে আসামি করে জাজিরা থানায় ধর্ষণ মামলা করেন। তদন্ত শেষে পুলিশ আদালতে অভিযোগপত্র দেয়। পরে তিন আসামির বিরুদ্ধে অভিযোগ গঠনের মাধ্যমে মামলার বিচারকাজ শুরু হয়। ১০ জন সাক্ষীর সাক্ষ্য শেষে আদালত বুধবার এ রায় দেন।মামলার বাদী সাংবাদিকদের জানান, এ রায়ে তারা সন্তুষ্ট। আসামিরা উচ্চ আদালতে গেলে সেখানেও যেন এ রায় বহাল থাকে এমটাই প্রত্যাশা করেন তারা।মো. ছগির হোসেন/এমবিআর/পিআর</body>
</article>
