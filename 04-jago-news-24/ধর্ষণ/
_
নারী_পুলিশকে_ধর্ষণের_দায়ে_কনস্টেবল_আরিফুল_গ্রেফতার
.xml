<article>
  <headline>
নারী পুলিশকে ধর্ষণের দায়ে কনস্টেবল আরিফুল গ্রেফতার
</headline>
  <url>https://www.jagonews24.com/national/news/327085</url>
  <published_at>
</published_at>
  <category>ধর্ষণ</category>
  <body>রাজধানীর রাজারবাগ পুলিশ লাইন্সের এক নারী পুলিশ কনস্টেবলকে ধর্ষণের অভিযোগে কনস্টেবল আরিফুল ইসলামকে গ্রেফতার করেছে শাহজাহানপুর থানা পুলিশ।গত শনিবার (১৯ আগস্ট) দিবাগত রাতে রাজারবাগ থেকে তাকে গ্রেফতার করা হয়।জাগো নিউজকে বিষয়টি নিশ্চিত করেছেন শাহজাহানপুর থানার ভারপ্রাপ্ত কর্মকর্তা (ওসি) শফিকুল ইসলাম মোল্লা।এরআগে ওইদিন রাত সাড়ে ৮টায় ধর্ষণের অভিযোগে মামলা করেন ওই নারী পুলিশ সদস্য। মামলা নম্বর ৩৪। মামলার এজাহারে কনস্টেবল আরিফুলের বিরুদ্ধে ‘বিয়ের প্রলোভন দেখিয়ে জোরপূর্বক ধর্ষণ’ করার কথা উল্লেখ করা হয়েছে।শাহজাহানপুর থানার উপপরিদর্শক (এসআই) সঞ্জয় কুমার দাস জাগো নিউজকে জানান, মাসখানেক আগে মালিবাগের হোটেল মৌচাকের ষষ্ঠ তলার ৬০৬ নম্বর কক্ষে বিয়ের প্রলোভন দেখিয়ে ওই নারী পুলিশ সদস্যকে ধর্ষণ করেন আরিফুল, এমন অভিযোগ করা হয়েছে।স্বাস্থ্য পরীক্ষার জন্য শনিবার রাতেই ওই নারীকে ঢাকা মেডিকেল কলেজ (ঢামেক) হাসপাতালের ওয়ান স্টপ ক্রাইসিস সেন্টারে (ওসিসি) পাঠানো হয় বলেও তিনি জানান।এআর/এসআর/পিআর</body>
</article>
