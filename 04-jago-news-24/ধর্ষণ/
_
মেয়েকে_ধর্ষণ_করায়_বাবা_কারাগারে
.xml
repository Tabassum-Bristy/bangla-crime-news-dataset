<article>
  <headline>
মেয়েকে ধর্ষণ করায় বাবা কারাগারে
</headline>
  <url>https://www.jagonews24.com/national/news/514742</url>
  <published_at>
</published_at>
  <category>ধর্ষণ</category>
  <body>চট্টগ্রামের সীতাকুণ্ড উপজেলায় নিজ মেয়েকে ধর্ষণ করায় সুমন মুন্সী নামের এক ব্যক্তিকে কারাগারে পাঠানোর আদেশ দিয়েছেন আদালত। বুধবার (১৭ জুন) রাতে উপজেলার ভাটিয়ারি ইউনিয়নের জলিল টেক্সটাইল এলাকায় এ ঘটনা ঘটে।বৃহস্পতিবার (১৮ জুন) সন্ধ্যায় আদালত তাকে কারাগারে পাঠানোর আদেশ দিয়েছেন। পাষণ্ড সুমন মুন্সীর (৪২) বাড়ি কুমিল্লায়। পেশায় ট্রাকচালক সুমন উপজেলার জলিল টেক্সটাইল এলাকায় বাসা ভাড়া নিয়ে থাকতেন।সীতাকুণ্ড থানার ভারপ্রাপ্ত কর্মকর্তা (ওসি) মো. দেলোয়ার হোসেন বলেন, ‘জলিল টেক্সটাইল এলাকায় বাসা ভাড়া নিয়ে স্ত্রী-কন্যাসহ থাকতেন ট্রাকচালক সুমন। বুধবার রাতে চতুর্থ শ্রেণিতে পড়ুয়া মেয়েকে ধর্ষণচেষ্টায় তার স্ত্রী দেখে ফেলেন। পরে স্থানীয় লোকজন গিয়ে সুমনকে ধরে গণপিটুনি দেয়।’তিনি বলেন, ‘খবর পেয়ে আমরা গিয়ে তাকে আটক করি। ঘটনা তদন্তের পর সত্যতা পেয়ে তার বিরুদ্ধে মামলা দায়ের করেছি। এর আগেও নিজ শিশু মেয়েকে একাধিকবার ধর্ষণ করে সুমন। শিশুটির ডাক্তারি পরীক্ষা সম্পন্ন হয়েছে। গতকাল সন্ধ্যায় তাকে আদালতে সোপর্দ করা হলে আদালত তাকে কারাগারে পাঠানোর আদেশ দিয়েছেন।’এমআরএম/এমকেএইচ</body>
</article>
