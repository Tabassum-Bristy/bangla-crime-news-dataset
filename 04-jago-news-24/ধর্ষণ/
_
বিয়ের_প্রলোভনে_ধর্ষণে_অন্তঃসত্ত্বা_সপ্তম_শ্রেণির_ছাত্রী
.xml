<article>
  <headline>
বিয়ের প্রলোভনে ধর্ষণে অন্তঃসত্ত্বা সপ্তম শ্রেণির ছাত্রী
</headline>
  <url>https://www.jagonews24.com/country/news/371011</url>
  <published_at>
</published_at>
  <category>ধর্ষণ</category>
  <body>ঠাকুরগাঁও সদর উপজেলা চিলারং ইউনিয়নে ধর্ষণের পর ৫ মাসের অন্তঃসত্ত্বা হয়েছে ৭ম শ্রেণির ছাত্রী। এ ঘটনায় বখাটে রবিউল ইসলাম পলাতক রয়েছে। মঙ্গলবার রাতে ওই কিশোরীকে ঠাকুরগাঁও আধুনিক সদর হাসপাতালে ভর্তি করা হয়েছে।নির্যাতিত ওই কিশোরীর মা জানান, আরাজী পাহাড়ভাঙ্গা এলাকার খমির উদ্দিনের ছেলে বখাটে রবিউল ইসলাম বিয়ের প্রলোভন দেখিয়ে তার মেয়ের সঙ্গে অবৈধ সম্পর্ক গড়ে তোলে গত এক বছর যাবত। গতকাল বিষয়টি এক প্রতিবেশীর মাধ্যমে জানতে পারলে ইউপি সদস্য নাসিরুলকে অবহিত করেন। পরে রাতে ইউপি সদস্য বখাটে রবিউল ইসলামকে ধরে নিয়ে আসে।রবিউল ইসলাম ঘটনার সত্যতা স্বীকার করলে তাদেরকে মিমাংসার প্রস্তাব দেয়। কিন্তু সকালে উঠে দেখেন চৌকিদার সাইদুর রহমান বখাটে রবিউলকে ভাগিয়ে দিয়েছেন। পরে তারা ইউনিয়ন পরিষদে অভিযোগ করলে চেয়ারম্যান আইনের আশ্রয় নিতে বলেন।খবর পেয়ে ভুক্তভোগী ওই কিশোরীকে দেখতে হাসপাতালে যান ঠাকুরগাঁও পুলিশ সুপার ফারহাত আহম্মেদ। এসময় দ্রুত বখাটে রবিউল ইসলামকে গ্রেফতার করে আইনের আওতায় আনার আশ্বাস দেন। ওই কিশোরীর নিরাপত্তার জন্য দু’জন নারী পুলিশ সদস্য মোতায়েন করেন।রবিউল এহসান রিপন/এফএ/আইআই</body>
</article>
