<article>
  <headline>
পানি খাওয়ার কথা বলে ঘরে ঢুকে স্কুলছাত্রীকে ধর্ষণ
</headline>
  <url>https://www.jagonews24.com/country/news/481810</url>
  <published_at>
</published_at>
  <category>ধর্ষণ</category>
  <body>বরিশালের উজিরপুর উপজেলার গুঠিয়া ইউনিয়নের চাঙ্গুরিয়া গ্রামে পানি খাওয়ার কথা বলে ঘরে ঢুকে এক স্কুলছাত্রীকে ধর্ষণের অভিযোগ উঠেছে। এ ঘটনায় শনিবার অভিযুক্ত বেল্লাল সরদার (২২) নামে এক মাহেন্দ্র চালকের বিরুদ্ধে মামলা করা হয়েছে।ওই স্কুলছাত্রীকে সকালে শের-ই-বাংলা মেডিকেল কলেজ হাসপাতালের ওয়ানস্টপ ক্রাইসিস সেন্টারে (ওসিসি) ভর্তি করা হয়েছে।অভিযুক্ত বেল্লাল সরদার উজিরপুর উপজেলার গুঠিয়া ইউনিয়নের চাঙ্গুরিয়া গ্রামের বজলু সরদারের ছেলে। মেয়েটি স্থানীয় একটি বিদ্যালয়ের দশম শ্রেণির ছাত্রী।উজিরপুর মডেল থানা পুলিশের ভারপ্রাপ্ত কর্মকর্তা (ওসি) শিশির কুমার পাল এজাহারের বরাত দিয়ে জানান, শুক্রবার সকাল সাড়ে ১০টার দিকে ঘরে লেখাপড়া করছিল ওই ছাত্রী। এ সময় তার মা পাশের বাড়িতে যান। এ সুযোগে মাহেন্দ্র চালক বেল্লাল সরদার পানি খাওয়ার কথা বলে ঘরে ঢুকে ওই স্কুলছাত্রীকে ধর্ষণ করে। এ সময় মেয়েটির চিৎকারে তার মা ঘরে চলে আসলে বেল্লাল দ্রুত পালিয়ে যায়।ওসি বলেন, অভিযুক্ত বেল্লালকে গ্রেফতারে জোর প্রচেষ্টা চলছে।সাইফ আমীন/আরএআর/এমকেএইচ</body>
</article>
