<article>
  <headline>
গৃহপরিচারিকাকে ধর্ষণ, গৃহকর্তা আটক
</headline>
  <url>https://www.jagonews24.com/country/news/406837</url>
  <published_at>
</published_at>
  <category>ধর্ষণ</category>
  <body>টাঙ্গাইলে কালিহাতীতে (১৩) বছরের শিশু ধর্ষণে জড়িত গৃহকর্তা খলিলুর রহমানকে আটক করেছে পুলিশ। সোমবার বিকেলে এলেঙ্গা পৌরসভা কার্যালয় থেকে তাকে আটক করা হয়। আটক খলিলুর রহমান ঘাটাইল উপজেলার হামিদপুর গ্রামের মৃত আব্দুল জলিল তালুকদারের ছেলে।নির্যাতিত শিশুটির বাবা দুলাল হোসেন বলেন, কালিহাতী উপজেলা পৌর এলাকার খলিলুর রহমানের বাসায় আমার মেয়ে কাজ করতো।গত মঙ্গলবার বাড়ি থেকে আমার মেয়েকে নিয়ে আসে খলিলুর। এরপর শুক্রবার খলিলুর আমার মেয়েকে ধর্ষণ করে অসুস্থ অবস্থায় বাড়িতে পাঠিয়ে দেয়।পরে কালিহাতী উপজেলা স্বাস্থ্য কমপ্লেক্সে মেয়েকে ভর্তি করি। আমি গরীব মানুষ বলে টাকার অভাবে থানা যেতে পারিনি। মামলা না করার জন্য ধর্ষক খলিল আমাকে বারবার হুমকি দিয়ে আসছিল। সোমবার পুলিশের কাছে অভিযোগ করলে ধর্ষক খলিলুর রহমানকে আটক করে পুলিশ।এ প্রসঙ্গে কালিহাতী থানা পুলিশের ভারপ্রাপ্ত কর্মকর্তা (ওসি) মীর মোশারফ হোসেন বলেন, এ ঘটনায় জড়িত ধর্ষক খলিলুর রহমানকে আটক করা হয়েছে। শিশুটিকে কালিহাতী উপজেলা স্বাস্থ্য কমপ্লেক্স থেকে উদ্ধার করে টাঙ্গাইল মেডিকেল কলেজ হাসপাতালে পাঠানো হয়েছে। এ ঘটনায় শিশুটির বাবা বাদী হয়ে মামলা করার প্রস্তুতি নিচ্ছেন বলেও জানান ওসি।আরিফ উর রহমান টগর/এএম/আইআই</body>
</article>
