<article>
  <headline>
নারীদের যেভাবে যৌন হয়রানি করতেন প্রভাবশালী সাংবাদিক
</headline>
  <url>https://www.jagonews24.com/international/news/364081</url>
  <published_at>
 </published_at>
  <category>ধর্ষণ</category>
  <body>যুক্তরাষ্ট্রের প্রথম সারির একজন সাংবাদিকের বিরুদ্ধে যৌন হয়রানির অভিযোগ করেছেন পাঁচজন নারী। মার্ক হ্যালপেরিন নামের ওই সাংবাদিক এবিসি নিউজের রাজনৈতিক বিটের প্রধান হিসেবে দায়িত্ব পালনকালে ওই নারীদের যৌন হয়রানি করেন।বুধবার রাতে সিএনএন’এর সঙ্গে আলাপকালে ওই পাঁচজন নারী জানান, মার্ক হ্যালপেরিনের ক্ষমতার দাপটে তারা এতোদিন মুখ খুলতে পারেননি। এ ব্যাপারে জানা সত্ত্বেও অন্যরাও মুখ খুলতে পারেনি বলেও জানান তারা।সিএনএন-এর কাছে লিখিত বক্তব্যে এক নারী জানান, ‘আমি তার সঙ্গে এক ব্যাপারে কথা বলতে গিয়েছিলাম। তিনি হঠাৎ করেই আমাকে চুমু খান এবং বুকে হাত দেন। আমি কেবল নিথর হয়ে দাঁড়িয়েছিলাম। কী করবো বুঝতে পারছিলাম না।’দ্বিতীয়জন জানান, ‘হ্যালপেরিনের পাশের একটি ডেস্কে চেয়ারে বসেছিলাম আমি। তিনি আমার পিছনে এসে দাঁড়িয়ে পিঠের সঙ্গে তার শরীর ঠেস দিয়ে দাঁড়ালেন। এরপর নিজের যৌনাঙ্গ আমার কাঁধে চেপে ধরেন।’‘বিভিন্ন সময়ে তিনি আমাকে জড়িয়ে ধরতেন। তার জড়িয়ে ধরার মধ্যে যৌনতার আকাঙ্খা ছিল তীব্রভাবে।’ ২৫ বছর বয়সী ওই নারীর সঙ্গে যৌন সম্পর্কেরও প্রস্তাব দিয়েছেন হ্যালপেরিন।ওই নারী আরও জানিয়েছেন, ‘তিনি আমাকে ছাদে গিয়ে দেখা করারও প্রস্তাব দিয়েছেন। তার প্রস্তাবে আমি জানিয়েছে, এটা ভাল ধারণা নয়। তার পরেও তিনি পরবর্তী সময়ে একই ধরনের প্রস্তাব দিয়েছেন। অঅমি তার প্রস্তাবে গুরুত্ব না দিয়ে নিজের কাজ করে গেছি।তৃতীয়জন জানিয়েছেন, ‘একবার বাথরুম থেকে বেরিয়ে দরজা খুলতেই হ্যালপেরিনকে দেখতে পাই। তিনি আমাকে আরেকবার বাথরুমে ঢুকে কিছু করার প্রস্তাব দেন। কোনোভাবে সেখান থেকে বেরিয়ে আসি আমি।’চতুর্থ জনের অভিযোগ, হ্যালপেরিন তাকে হোটেলে একই কক্ষে থাকার প্রস্তাব দিয়েছিলেন। তবে পঞ্চম নারী নিজের কথা গণমাধ্যমে প্রকাশ করতে চাননি। তবে হ্যালপেরিন তার অজান্তে নিজের যৌনাঙ্গ যে তার শরীরে চেপে ধরেছেন, সেই অভিযোগ করেছেন তিনি।এ ব্যাপারে এবিসি নিউজ এক বিবৃতিতে জানিয়েছে, ‘মার্ক হ্যালপেরিন এবিসি নিউজ ছেড়ে গেছেন এক দশক আগে। কিন্তু সে সময় তার বিরুদ্ধে এ ধরনের কোনো অভিযোগ ওঠেনি।’এই পাঁচজন নারী এমন এক সময়ে হ্যালপেরিনের বিরুদ্ধে অভিযোগ তুলেছেন, যখন হলিউড সম্রাট হার্ভে উইনস্টেইনের বিরুদ্ধে যৌন হয়রানির অভিযোগে তোলপাড় চলছে। তবে উইনস্টেইনের সঙ্গে এই ঘটনার কোনো মিল নেই এবং ওই ঘটনা থেকে অনুপ্রাণিত হয়ে এই নারীরা অভিযোগ তুলেননি।সূত্র : সিএনএনকেএ/জেআইএম</body>
</article>
