<article>
  <headline>
সিএনজিতে তুলে শিশুকে ধর্ষণ করল চালক
</headline>
  <url>https://www.jagonews24.com/country/news/492152</url>
  <published_at>
</published_at>
  <category>ধর্ষণ</category>
  <body>নোয়াখালীর সেনবাগ উপজেলার ছাতারপাইয়া ইউনিয়নের বসন্তপুর বাজারে নয় বছরের শিশুকে ধর্ষণের ঘটনা ঘটেছে। এ ঘটনায় জড়িত সিএনজি চালক রাজনকে (২৫) আটক করেছে পুলিশ।পুলিশ জানায়, নির্যাতিত শিশু স্থানীয় একটি প্রাথমিক বিদ্যালয়ে তৃতীয় শ্রেণির ছাত্রী। দুপুরে অসুস্থবোধ করায় বিদ্যালয় থেকে ছুটি নিয়ে বাড়ি যাচ্ছিল শিশুটি। পথে সিএনজির চালক রাজন শিশুটিকে বাড়ি পৌঁছে দেবে বলে গাড়িতে তুলে নেয়। পরে বসন্তপুর বাজারের একটি গ্যারেজে নিয়ে তাকে ধর্ষণ করে। এ সময় চিৎকারে স্থানীয়রা শিশুকে উদ্ধার করে এবং রাজনকে আটক করে। পরে কিছু বখাটে রাজনকে স্থানীয়দের কাছ থেকে ছিনিয়ে নিয়ে যায়। এরপর ওই শিশুর স্বজনরা সেনবাগ থানায় অবহিত করলে অভিযান চালিয়ে রাজনকে আটক করে পুলিশ।এ বিষয়ে জানতে সেনবাগ থানা পুলিশের ভারপ্রাপ্ত কর্মকর্তা (ওসি) মিজানুর রহমানকে বারবার মোবাইলে কল দেয়ার পরও রিসিভ করেননি।তবে অতিরিক্ত পুলিশ সুপার মো. শাহাজাহান শেখ জাগো নিউজকে বলেন, শিশুকে ধর্ষণের অভিযোগে রাজনকে আটক করা হয়। থানায় আনার পথে তার কিছু সঙ্গী পুলিশের কাছ থেকে ছিনিয়ে নিয়ে যায়। পরে অভিযান চালিয়ে রাজনকে আটক করে পুলিশ। ধর্ষণের শিকার শিশুকে নোয়াখালী জেনারেল হাসপাতালে ভর্তি করা হয়েছে।মিজানুর রহমান/এএম/এমকেএইচ</body>
</article>
