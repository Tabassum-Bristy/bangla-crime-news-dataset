<article>
  <headline>
দেখে ফেলায় ফের ধর্ষণ
</headline>
  <url>https://www.jagonews24.com/country/news/359203</url>
  <published_at>
</published_at>
  <category>ধর্ষণ</category>
  <body>রাজশাহীর পুঠিয়ায় কিশোরী ধর্ষণের অভিযোগে দুজনকে গ্রেফতার করেছে পুলিশ। মঙ্গলবার রাতে ও বুধবার ভোরে আলাদা অভিযানে উপজেলার জামিরা এলাকা থেকে তাদের গ্রেফতার করা হয়।গ্রেফতাররা হলেন- জামিরা এলাকার মাহবুর রহমানের ছেলে রনি (৩০) ও আরমান আলীর ছেলে আব্দুর রহিম (৪৫)। নির্যাতনের শিকার ওই কিশোরীর মামলায় বুধবার দুপুরের পর তাদের আদালতের মাধ্যমে জেলহাজতে পাঠানো হয়।ওই কিশোরীকে রাজশাহী মেডিকেল কলেজ (রামেক) হাসপাতালের ওসিসিতে নেয়া হয়েছে। এ নিয়ে আইনগত ব্যবস্থা নিচ্ছে পুলিশ।পুঠিয়া থানা পুলিশের ভারপ্রাপ্ত কর্মকর্তা (ওসি) সায়েদুর রহমার ভুঁইয়া বলেন, অভিযোগ পেয়ে রাতেই ধর্ষক আব্দুর রহিমকে গ্রেফতার করা হয়। পরে বুধবার সকালে গ্রেফতার করা হয় আরেক ধর্ষক রনিকে। পরে ওই কিশোরীর দায়ের করা মামলায় তাদের আদালতের মাধ্যমে জেলাহাজতে পাঠানো হয়।অভিযোগের বরাত দিয়ে ওসি বলেন, নির্যাতনের শিকার ওই কিশোরীকে বিয়ের প্রলোভনে দীর্ঘদিন ধরে ধর্ষণ করে আসছিলেন রনি। এলাকার একটি আখখেতে মঙ্গলবার সন্ধ্যায় রনি ওই কিশোরীকে আরেক দফা ধর্ষণ করেন।এ সময় দেখে ফেলেন অভিযুক্ত আব্দুর রহিন। ভয়ভীতি দেখিয়ে তিনিও ধর্ষণ করেন ওই কিশোরীকে। পরে বাড়ি ফিরে গিয়ে এ ঘটনা পরিবারকে জানায় ওই কিশোরী। এ নিয়ে রাতেই থানায় মামলা হয়।ফেরদৌস সিদ্দিকী/এএম/জেআইএম</body>
</article>
