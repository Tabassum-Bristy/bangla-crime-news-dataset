<article>
  <headline>
চাকরির প্রলোভনে ধর্ষণ : ফয়েজকে জেলগেটে জিজ্ঞাসাবাদের নির্দেশ
</headline>
  <url>https://www.jagonews24.com/law-courts/news/524291</url>
  <published_at>
</published_at>
  <category>ধর্ষণ</category>
  <body>রাজধানীর শ্যামলীর একটি অফিসে চাকরির সাক্ষাৎকারের সময় তরুণীকে অজ্ঞান করে গণধর্ষণের অভিযোগে দায়ের করা মামলায় আসামি ফাহিম আহমেদ ফয়েজকে (৩০) জেলগেটে জিজ্ঞাসাবাদের নির্দেশ দিয়েছেন আদালত।সোমবার তিন দিনের রিমান্ড শেষে তাকে ঢাকা মহানগর হাকিম আদালতে হাজির করে পুলিশ। এ সময় মামলার সুষ্ঠু তদন্তের জন্য ফের পাঁচদিনের রিমান্ড আবেদন করেন মামলার তদন্তকারী কর্মকর্তা শেরেবাংলা নগর থানার পরিদর্শক (ওসি) আবুল কালাম আজাদ।অন্যদিকে তার আইনজীবী রিমান্ড বাতিল চেয়ে আবেদন করেন। শুনানি শেষে ঢাকা মহানগর হাকিম আবু সুফিয়ান মোহাম্মদ নোমান রিমান্ড আবেদন নামঞ্জুর করে জেলগেটে জিজ্ঞাসাবাদের জন্য নির্দেশ দেন।এর আগে ২৯ আগস্ট ঢাকা মহানগর হাকিম রাজেস চৌধুরী তার তিনদিনের রিমান্ড মঞ্জুর করেন।সামাজিক যোগাযোগমাধ্যম ফেসবুকে বিজ্ঞপ্তি দেখে চাকরির আবেদনের পর ইন্টারভিউ দিতে গিয়ে গণধর্ষণের শিকার তরুণী শেরেবাংলা নগর থানায় নারী ও শিশু নির্যাতন দমন আইনে মামলা করার পর ফয়েজকে গ্রেফতার করে পুলিশ। ওই ঘটনায় নাহিদ নামে আরও একজন পলাতক।শেরেবাংলা নগর থানার ওসি (তদন্ত) আবুল কালাম আজাদ জাগো নিউজকে বলেন, ধর্ষণের আলামত পরীক্ষার জন্য ভুক্তভোগী ওই তরুণীকে রাজধানীর শহীদ সোহরাওয়ার্দী হাসপাতালে পাঠানো হয়েছে। ঘটনার সত্যতা নিশ্চিত হতে ঘটনার ওই ভবনের সিসিটিভি ফুটেজ সংগ্রহ করে তা খতিয়ে দেখা হচ্ছে।তরুণীর ভাষ্যমতে, ফেসবুকে চাকরির বিজ্ঞপ্তি দেখে যোগাযোগের পর ঘটনার দিন বিকেলে রাজধানীর শেরেবাংলা থানাধীন ৩ নং সড়কের ৩৫/১/বি ভবনের ৫ম তলায় হেলথ ভিশন নামে একটি প্রতিষ্ঠানে ইন্টারভিউ দিতে যান তিনি। সেখানে তাকে অজ্ঞান করে ধর্ষণ করা হয়।জেএ/জেএইচ/এমএস</body>
</article>
