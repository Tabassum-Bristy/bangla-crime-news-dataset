<article>
  <headline>
নার্সকে ধর্ষণ : রিমান্ডে হাসপাতালের মালিক
</headline>
  <url>https://www.jagonews24.com/country/news/421062</url>
  <published_at>
</published_at>
  <category>ধর্ষণ</category>
  <body>নার্সকে ধর্ষণের অভিযোগে নাটোরের আল সান হাসপাতালের মালিক ও পরিচালক শফিউল আলম ওরফে বাবলুর ২ দিনের রিমান্ড মঞ্জুর করেছেন আদালত। বৃহস্পতিবার নাটোরের অতিরিক্ত চিফ জুডিশিয়াল ম্যাজিস্ট্রেট রবিউল ইসলাম এই রমিান্ড মঞ্জুর করেন।গত ৭ এপ্রিল আল সান হাসপাতালের নার্সকে ধর্ষণ ও ভিডিও ধারণ করে ব্ল্যাকমেইলের অভিযোগে পুলিশ বাবলুকে গ্রেফতার করে।পুলিশ ও নির্যাতিতার পরিবার জানায়, শহরের বড়হরিশপুর এলাকায় বোনের বাড়িতে থেকে বেসরকারি আল সান হাসপাতালে নার্সের চাকরি করতেন ধর্ষণের শিকার হওয়া ওই নারী। সম্প্রতি হাসপাতালের দ্বিতীয় তলায় পরিচালক বাবলু তার নিজস্ব চেম্বারে ওই নারীকে জোর করে ধর্ষণের পর ভিডিও চিত্র ধারণ করে রাখে। পরে ব্ল্যাকমেইল করে একাধিকবার তার সঙ্গে শারীরিক সম্পর্ক করে বাবলু।সম্মানের ভয়ে মেয়েটি এবং তার পরিবার কাউকে কিছু না জানিয়ে চুপচাপ থাকেন। পরে আবারও বাবলু মেয়েটির সঙ্গে শারীরিক সম্পর্ক করতে চাইলে রাজি হননি তিনি। এতে বাবলু নিজেই থানায় গিয়ে মৌখিক অভিযোগ করেন মেয়েটি তাকে হয়রানির চেষ্টা করছে। কিন্তু মেয়েটি অশ্লীল ভিডিওসহ সব তথ্য-প্রমাণ পুলিশের কাছে উপস্থাপন করলে পুলিশ বাবলুকে গত ৭ এপ্রিল গ্রেফতার করে। এ বিষয়ে নির্যাতিত মেয়েটি বাদী হয়ে নাটোর থানায় একটি মামলা করেন। এ বিষয়ে মামলার তদন্তকারী কর্মকর্তা এসআই মিঠুন সরকার জানান, ধর্ষণের বিষয়সহ আরো কিছু বিষয়ে জিজ্ঞাসাবাদের জন্য বাবলুকে পুলিশ হেফাজাতে নিয়ে জিজ্ঞাসাবাদের জন্য ৭ দিনের রিমান্ড আবদেন করা হয়েছিল। শুনানি শেষে বিচারক ২ দিনের রিমান্ড মঞ্জুর করেছেন। এ সংক্রান্ত কাগজ হাতে পেলেই বাবলুকে জিজ্ঞাসাবাদের জন্য পুলিশ হেফাজতে নেয়া হবে। রেজাউল করিম রেজা/এফএ/আরআইপি</body>
</article>
