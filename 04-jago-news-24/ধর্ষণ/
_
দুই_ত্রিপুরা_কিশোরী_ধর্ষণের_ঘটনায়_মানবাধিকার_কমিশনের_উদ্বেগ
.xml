<article>
  <headline>
দুই ত্রিপুরা কিশোরী ধর্ষণের ঘটনায় মানবাধিকার কমিশনের উদ্বেগ
</headline>
  <url>https://www.jagonews24.com/national/news/447489</url>
  <published_at>
</published_at>
  <category>ধর্ষণ</category>
  <body>বান্দরবানের লামা উপজেলার ফাসিয়াখালী ইউনিয়নের রামখতি ত্রিপুরা পাড়ার দুই ত্রিপুরা কিশোরী ধর্ষণের ঘটনায় উদ্বেগ প্রকাশ করেছেন জাতীয় মানবাধিকার কমিশনের চেয়ারম্যান কাজী রিয়াজুল হক।গণমাধ্যমে প্রকাশিত, গত বুধবার রাতে বান্দরবানে বর্ডার গার্ড বাংলাদেশের (বিজিবি) দুই সদস্য ১২ ও ১৭ বছরের দুই ত্রিপুরা কিশোরীকে ধর্ষণ করে।রোববার দুপুরে জাতীয় মানবাধিকার কমিশনের জনসংযোগ কর্মকর্তা ফারহানা সাঈদ স্বাক্ষরিত পাঠানো বার্তায় কাজী রিয়াজুল হক বলেন, ‘বান্দরবানে দুই ত্রিপুরা কিশোরী ধর্ষণের ঘটনায় গভীর উদ্বেগ প্রকাশ করছি। এ ঘটনায় দায়ের করা মামলার সুষ্ঠু তদন্ত সাপেক্ষে বিচার নিশ্চিত করার জন্য সংশ্লিষ্টদের প্রতি আহ্বান জানাচ্ছি।তিনি বলেন, পার্বত্য চট্টগ্রাম এলাকার ক্ষুদ্র-নৃতাত্ত্বিক গোষ্ঠীর নারীদের নিরাপত্তা নিশ্চিত করার জন্য প্রয়োজনীয় ব্যবস্থা গ্রহণ করার জন্য প্রশাসন ও আইন-শৃঙ্খলা বাহিনীর প্রতি আহ্বান জানাচ্ছি।’জেইউ/এমআরএম/আরআইপি</body>
</article>
