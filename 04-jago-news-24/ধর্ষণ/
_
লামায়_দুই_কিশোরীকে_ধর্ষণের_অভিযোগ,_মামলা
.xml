<article>
  <headline>
লামায় দুই কিশোরীকে ধর্ষণের অভিযোগ, মামলা
</headline>
  <url>https://www.jagonews24.com/country/news/447232</url>
  <published_at>
</published_at>
  <category>ধর্ষণ</category>
  <body>বান্দরবানের লামার ফাঁসিয়াখালী ইউনিয়নে দুই ত্রিপুরা কিশোরীকে বাড়ি থেকে ডেকে নিয়ে ধর্ষণের অভিযোগ উঠেছে তিন বিজিবি সদস্যের বিরুদ্ধে।এ ঘটনায় মামলা দায়ের করেছে ওই দুই কিশোরী। তবে এখন পর্যন্ত কাউকে আটক করতে পারেনি পুলিশ।লামা থানার ভারপ্রাপ্ত কর্মকর্তা (ওসি) আপ্পেলা রাজু নাহা জানান, বৃহস্পতিবার রাতে পুলিশের কাছে দুই কিশোরী ধর্ষণের কথা জানিয়ে থানায় মামলা করেছে।স্থানীয়রা বলছেন, বুধবার রাতে বিজিবির তিন সদস্য এক গৃহবধূর মাধ্যমে ওই দুই কিশোরীকে পাড়া থেকে কিছু দূরে জঙ্গলে ডেকে নেন। সেখানে তিন বিজিবি সদস্যের একজন পাহারায় থাকেন। বাকি দুজন অস্ত্রের ভয় দেখিয়ে তাদের ধর্ষণ করেন।এদিকে ধর্ষণের শিকার কিশোরীরা অভিযোগ করেছে, পাড়ার এক দিদির মাধ্যমে ওই বিজিবি সদস্যরা তাদের ডেকে নিয়ে যান। পরে ওইখানে গেলে বিজিবি সদস্যরা তাদের টাকা দিতে চান। টাকা নিতে অস্বীকৃতি জানালে তাদের অস্ত্রের ভয় দেখিয়ে ধর্ষণ করা হয়।এ বিষয়ে বান্দরবানের পুলিশ সুপার (এসপি) জাকির হোসেন মজুমদার বলেন, দুই কিশোরীকে জিজ্ঞাসাবাদ করা হয়েছে। তারা সুনির্দিষ্টভাবে তিন বিজিবি সদস্যের বিরুদ্ধে অভিযোগ করেছে। তাদের তথ্যের ভিত্তিতে মামলা নেয়া হয়েছে। তদন্তে বিস্তারিত জানা যাবে।সৈকত দাশ/বিএ</body>
</article>
