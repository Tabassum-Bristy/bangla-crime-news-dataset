<article>
  <headline>
ধর্ষকের বিচার সৌদির মতো হওয়া উচিত
</headline>
  <url>https://www.jagonews24.com/country/news/494057</url>
  <published_at>
</published_at>
  <category>ধর্ষণ</category>
  <body> রাজবাড়ী-১ আসনের এমপি ও সাবেক শিক্ষা প্রতিমন্ত্রী কাজী কেরামত আলী বলেছেন, বর্তমানে দেশের শিক্ষা প্রতিষ্ঠানগুলোতে ধর্ষণ ও শ্লীলতাহানির মত বহু ঘটনা ঘটছে। তাই শিক্ষা প্রতিষ্ঠানগুলোর প্রধান শিক্ষকসহ সবাইকে আরও সতর্ক হতে হবে। ফেনীর নুসরাতের মত ঘটনা যেন রাজবাড়ীর কোনো শিক্ষা প্রতিষ্ঠানে না ঘটে। এমন ঘটনা ঘটলে অভিযুক্ত ব্যক্তির বিরুদ্ধে কঠোর ব্যবস্থা গ্রহণ করা হবে। আমাদের দেশে সৌদি আরবের মত ধর্ষণকারীর বিচার হওয়া উচিত।মঙ্গলবার দুপুরে সদর উপজেলা শিক্ষা অফিসের আয়োজনে উপজেলা পরিষদ মিলনায়তনে এক অনুষ্ঠানে প্রধান অতিথির বক্তব্যে তিনি এসব কথা বলেন।কাজী কেরামত আলী বলেন, ধর্ষণকারীর যেন সর্বোচ্চ শাস্তি হয় সে জন্য জাতীয় সংসদে আমি নতুন আইন করার কথা বলব। কোনো শিক্ষকের বিরুদ্ধে অভিযোগ পেলে সঙ্গে সঙ্গে তার বিরুদ্ধে ব্যবস্থা নেয়া হবে।সদর উপজেলা নির্বাহী কর্মকর্তা মো. সাঈদুজ্জামান খানের সভাপতিত্বে অনুষ্ঠানে বিশেষ অতিথি হিসেবে বক্তব্য দেন সদর উপজেলা পরিষদের চেয়ারম্যান অ্যাডভোকেট ইমদাদুল হক বিশ্বাস, সাবেক উপজেলা চেয়ারম্যান অ্যাডভোকেট এমএ খালেক, জেলা প্রাথমিক শিক্ষা কর্মকর্তা হোসনে ইয়াসমিন করিম, ভাইস-চেয়ারম্যান রকিবুল হাসান পিয়াল, উপজেলা শিক্ষা কর্মকর্তা নাসরিন সুলতানা প্রমুখ।অনুষ্ঠানে রাজবাড়ী সদর উপজেলার ৬৭টি বিদ্যালয়ে সাউন্ড সিস্টেম ও ১১৫টি বিদ্যালয়ে মাল্টিমিডিয়া প্রজেক্টর বিতরণ করা হয়।রুবেলুর রহমান/আরএআর/এমএস</body>
</article>
