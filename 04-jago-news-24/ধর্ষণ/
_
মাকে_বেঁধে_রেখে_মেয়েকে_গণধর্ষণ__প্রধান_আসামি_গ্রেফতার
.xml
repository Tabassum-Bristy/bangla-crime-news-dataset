<article>
  <headline>
মাকে বেঁধে রেখে মেয়েকে গণধর্ষণ : প্রধান আসামি গ্রেফতার
</headline>
  <url>https://www.jagonews24.com/country/news/331423</url>
  <published_at>
</published_at>
  <category>ধর্ষণ</category>
  <body> নীলফামারীর ডিমলা উপজেলায় মাকে বাড়ির উঠানে বেঁধে রেখে মেয়েকে গণধর্ষণের ঘটনায় দায়ের করা মামলার প্রধান আসামি আব্দুর রহিমকে (৩০) গ্রেফতার করেছে পুলিশ। রোববার দুপুর সাড়ে ১২টার দিকে নীলফামারীর ডিমলা উপজেলার ডালিয়ার এক নম্বর বাজার থেকে তাকে গ্রেফতার করা হয়।গ্রেফতার আব্দুর রহিম উপজেলার খালিশা চাঁপানী ইউনিয়নের ছাতুনামা গ্রামের আবুল হোসেনের ছেলে।মামলার তদন্ত কর্মকর্তা ও ডিমলা থানা পুলিশের উপ-পরিদর্শক (এসআই) সাহাবুদ্দিন বিষয়টি নিশ্চিত করে জানান, অতিরিক্ত পুলিশ সুপার অশোক কুমার পালের নেতৃত্বে প্রধান আসামি রহিমকে গ্রেফতার করা হয়।গত ১৯ আগস্ট গভীর রাতে ডিমলা উপজেলার ঝুনাগাছ চাপানি ইউনিয়নের পশ্চিম ছাতুনামা গ্রামের তিন সন্তানের জননী ওই নারীকে তুলে নিয়ে যায় আসামিরা। এ সময় তার বৃদ্ধা মাকে আসামিরা দড়ি দিয়ে বাড়ির উঠানে বেঁধে রেখে চলে যায়। ঘটনার পরদিন দুপুরে ওই নারীকে তিস্তার দুর্গম চর থেকে সংজ্ঞাহীন ও হাত বাঁধা অবস্থায় উদ্ধার করে পুলিশ।উদ্ধারের পর ওই নারীসহ তার মাকে প্রথমে ডিমলা হাসপাতালে ভর্তি করা হয়। পরে নির্যাতনের শিকার নারীকে নীলফামারী সদর আধুনিক হাসপাতালে স্থানান্তরিত করা হয়। জ্ঞান ফিরলে ওই নারী জানান, আসামিদের মধ্যে দুজন তাকে ধর্ষণ করেছে। ডাক্তারি পরীক্ষা করা হলে গণধর্ষণের আলামত পাওয়া যায়। এ ঘটনায় ওই নারীর বাবা বাদী হয়ে ডিমলা থানায় ৯ জনকে আসামি করে মামলা করেন।জাহেদুল ইসলাম/আরএআর/আইআই</body>
</article>
