<article>
  <headline>
৫ বছরের শিশুকে ধর্ষণ চেষ্টা, ধর্ষককে গণপিটুনি
</headline>
  <url>https://www.jagonews24.com/country/news/410712</url>
  <published_at>
</published_at>
  <category>ধর্ষণ</category>
  <body>গাজীপুরের কালিয়াকৈরে ৫ বছরের এক শিশুকে ধর্ষণের চেষ্টাকালে শ্রী বজরত রায় (৪০) নামে একজনকে গণপিটুনি দিয়ে পুলিশে সোপর্দ করেছে এলাকাবাসী। রোববার দুপুরে উপজেলার পূর্বচান্দুরা এলাকায় এ ঘটনা ঘটেছে ।আটক ধর্ষক শ্রী বজরত রায় দিনাজপুরের বোঁচাগঞ্জ থানার মনিপুর গ্রামের শ্রী নিতাই রায়ের ছেলে। তিনি ওই এলাকার সামসুলের বাড়িতে ভাড়া থেকে স্থানীয় একটি পোশাক তৈরি কারখানায় চাকরি করেন।এলাকাবাসী ও পুলিশ সূত্রে জানা গেছে, কালিয়াকৈরের পূর্বচান্দুরা এলাকার সামসুলের বাড়িতে ভাড়া থেকে ইয়াকুব ও তার স্ত্রী স্থানীয় একটি পোশাক তৈরি কারখানায় চাকরি করে। প্রতিদিনের মতো রোববার সকালে ইয়াকুব ও তার স্ত্রী তাদের ৫ বছরের শিশু কন্যাকে বাসায় রেখে কারখানায় যায়। বাবা-মায়ের অনুপস্থিতিতে সে বাড়ির পাশে এক প্রতিবন্ধী শিশুর সঙ্গে খেলা করছিল।এ সুযোগে বজরত রায় ওই শিশুকে চকলেট খাওয়ানোর লোভ দেখিয়ে তার কক্ষে নিয়ে ধর্ষণের চেষ্টা করে। এসময় ওই শিশু ও তার খেলার সাথী তানজিনের ডাকচিৎকারে আশপাশের লোকজন এগিয়ে এসে ধর্ষক বজরত রায়কে হাতে নাতে ধরে গণপিটুনি দিয়ে পুলিশে খবর দেয়।খবর পেয়ে কালিয়াকৈর থানা পুলিশ ওই এলাকায় গিয়ে ধর্ষক বজরতকে আটক করে থানায় নিয়ে আসে। কালিয়াকৈর থানা পুলিশের উপ-পরির্দশক (এসআই) মুক্তি মাহমুদ বলেন, এ ঘটনায় থানায় মামলার প্রস্তুতি চলছে। আমিনুল ইসলাম/এমএএস/আরআইপি</body>
</article>
