<article>
  <headline>
ট্রলার থেকে তুলে নিয়ে ২ মাদরাসাছাত্রীকে ধর্ষণ
</headline>
  <url>https://www.jagonews24.com/country/news/521463</url>
  <published_at>
</published_at>
  <category>ধর্ষণ</category>
  <body>ট্রলার থেকে তুলে নিয়ে দুই মাদরাসাছাত্রীকে ধর্ষণ করেছে দুই যুবক। গুরুতর অবস্থায় দুই ছাত্রীকে হাসপাতালে ভর্তি করা হয়েছে। সোমবার রাত ১১টার দিকে মাদারীপুর সদর উপজেলায় এ ঘটনা ঘটে।এ ঘটনায় জড়িত দুই যুবককে গ্রেফতার করেছে পুলিশ। মঙ্গলবার দুপুরে এ ঘটনায় মাদারীপুর সদর থানায় মামলা হয়েছে। গ্রেফতারকৃত দুই যুবক হলো- মাসুদ মোড়ল (৩০) ও রুবেল মোল্লা (১৮)।পুলিশ ও দুই ছাত্রীর স্বজনেরা জানায়, সোমবার দুপুরে শহরে নানার বাড়িতে বেড়াতে আসে ৯ম শ্রেণির এক ছাত্রী। তার সঙ্গে ছিল ষষ্ঠ শ্রেণির আরেক ছাত্রী। তারা দুজন আত্মীয়। বেড়ানো শেষে শহরে কেনাকাটা করে রাত ১০টার দিকে বাড়ি যাওয়ার জন্য ট্রলারে ওঠে তারা। তাদের ট্রলার থেকে তুলে নিয়ে ধর্ষণ করা হয়। মঙ্গলবার ভোরে স্থানীয়রা নামাজ আদায় করতে বের হয়ে ওই দুই মেয়েকে ওই অবস্থায় দেখে পুলিশে খবর দেয়।ঘটনার সত্যতা নিশ্চিত করে সদরের আঙ্গুলকাটা তদন্ত কেন্দ্রের উপপরিদর্শক (এসআই) ওহিদুজ্জামান বলেন, মঙ্গলবার ভোরে স্থানীয়দের কাছ থেকে শুনে আমরা ওই দুই ছাত্রীকে হাসপাতালে ভর্তি করি। পরে তাদের ভাষ্য অনুসারে আমরা অভিযুক্ত মাসুদ মোড়ল ও রুবেল মোল্লাকে গ্রেফতার করেছি।মাদারীপুর সদর থানা পুলিশের ভারপ্রাপ্ত কর্মকর্তা (ওসি) সওগাতুল আলম বলেন, দুই কিশোরীকে ধর্ষণের অভিযোগে মামলা হয়েছে। এ ঘটনায় জড়িত দুজনকে গ্রেফতার করা হয়েছে। তাদের কারাগারে পাঠিয়েছেন আদালত।এএম/জেআইএম</body>
</article>
