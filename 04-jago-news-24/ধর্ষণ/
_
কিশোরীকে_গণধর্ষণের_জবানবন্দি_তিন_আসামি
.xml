<article>
  <headline>
কিশোরীকে গণধর্ষণের জবানবন্দি তিন আসামি
</headline>
  <url>https://www.jagonews24.com/country/news/510632</url>
  <published_at>
</published_at>
  <category>ধর্ষণ</category>
  <body>খুলনা মহানগরীর সোনাডাঙ্গা থানার পশ্চিম বানিয়াখামার বিহারী কলোনী এলাকায় এক কিশোরীকে (১৪) গণধর্ষণের ঘটনায় আদালতে স্বীকারোক্তিমূলক জবানবন্দি দিয়েছে তিন ধর্ষক।সোমবার বিকেলে মুখ্য মহানগর হাকিমের আদালত-২ এর বিচারক তরিকুল ইসলাম এ জবানবিন্দ রেকর্ড করেন।মামলার বাদী ও সোনাডাঙ্গা থানার ভারপ্রাপ্ত কর্মকর্তা (ওসি) মমতাজুল হক এ তথ্য নিশ্চিত করেছেন। এই মামলায় গ্রেফতার হওয়া দুই আসামিকে জিজ্ঞাসাবাদের জন্য রিমান্ডের আবেদন জানানো হয়েছে। আগামী বুধবার রিমান্ডের শুনানি হবে।তিনি জানান, এই মামলায় এজাহারভুক্ত ৯ আসামির মধ্যে এখন পর্যন্ত পাঁচজনকে গ্রেফতার করেছে পুলিশ। এর মধ্যে আসামি নুরুন্নবী আহমেদ (১৮), শেখ শাহাদাৎ (২০) ও মঈন হোসেন হৃদয় (২০) আদালতে ১৬৪ ধারায় জবানবন্দি দিয়েছে। এছাড়া অপর দুই আসামি রাব্বি হাসান পরশ (২১) ও মাহমুদ হাসান আকাশকে (২১) জিজ্ঞাসাবাদের জন্য পাঁচ দিনের রিমান্ডের আবেদন জানানো হয়েছে। মূল আসামি শান্ত বিশ্বাসসহ অন্যদের গ্রেফতারে পুলিশের অভিযান অব্যাহত রয়েছে।জবানবন্দি শেষে আসামিদের কারাগারে নেয়া হয়েছে। এদের মধ্যে একজনের স্বাস্থ্য পরীক্ষা জন্য হাসপাতালে নেয়া হয়েছে।আলমগীর হান্নান/এমবিআর/এমএস</body>
</article>
