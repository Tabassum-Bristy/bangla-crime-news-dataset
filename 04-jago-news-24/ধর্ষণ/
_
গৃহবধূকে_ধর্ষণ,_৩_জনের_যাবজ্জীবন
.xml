<article>
  <headline>
গৃহবধূকে ধর্ষণ, ৩ জনের যাবজ্জীবন
</headline>
  <url>https://www.jagonews24.com/country/news/427941</url>
  <published_at>
</published_at>
  <category>ধর্ষণ</category>
  <body>টাঙ্গাইলে সংখ্যালঘু সম্প্রদায়ের নারীকে ধর্ষণ মামলায় দীর্ঘ ১৯ বছর পর তিন আসামির যাবজ্জীবন কারাদণ্ডের আদেশ দিয়েছেন আদালত।বৃহস্পতিবার দুপুরে টাঙ্গাইল নারী ও শিশু নির্যাতন দমন ট্রাইব্যুনাল আদালতের বিচারক খালেদা ইয়াসমিন এ দণ্ডাদেশ দেন। দণ্ডপ্রাপ্তরা হলো- হাবিবুর রহমান, ছানোয়ার খান ও রফিক মিয়া।টাঙ্গাইল নারী ও শিশু নির্যাতন দমন ট্রাইব্যুনাল আদালতের বিশেষ পিপি অ্যাডভোকেট নাসিমুল আক্তার নাসিম বলেন, ১৯৯৯ সালের ৮ ডিসেম্বর রাতে টাঙ্গাইলের বাসাইল উপজেলার কাঞ্চনপুর গ্রামের সংখ্যালঘু ওই গৃহবধূ বাসায় একা ছিলেন।এ সময় একই গ্রামের হাবিবুর রহমান, ছানোয়ার খান ও রফিক মিয়া তাকে ধর্ষণ করে। পরে ওই নারী টাঙ্গাইল আদালতে নিজে বাদী হয়ে তিনজনকে আসামি করে ধর্ষণ মামলা করেন।বৃহস্পতিবার দুপুরে টাঙ্গাইল নারী ও শিশু নির্যাতন দমন ট্রাইব্যুনাল আদালতে রায় দেয়া হয়। দণ্ডপ্রাপ্ত আসামিরা সবাই টাঙ্গাইল কারাগারে আছে।এএম/জেআইএম</body>
</article>
