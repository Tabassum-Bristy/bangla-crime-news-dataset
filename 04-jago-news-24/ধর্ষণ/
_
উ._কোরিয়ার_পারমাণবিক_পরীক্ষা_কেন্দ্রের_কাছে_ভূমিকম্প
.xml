<article>
  <headline>
উ. কোরিয়ার পারমাণবিক পরীক্ষা কেন্দ্রের কাছে ভূমিকম্প
</headline>
  <url>https://www.jagonews24.com/international/news/345073</url>
  <published_at>
</published_at>
  <category>ধর্ষণ</category>
  <body>৩ দশমিক ৪ মাত্রার ভূমিকম্পে কেঁপে উঠেছে উত্তর কোরিয়া। পর্যবেক্ষকরা বলছেন, উত্তর কোরিয়ার পারমাণবিক পরীক্ষার একটি স্থান থেকে ৫০ কিলোমিটার এলাকা পর্যন্ত কম্পন অনুভূত হয়েছে। এর আগেও পারমাণবিক পরীক্ষার সময় একই ধরনের কম্পন অনুভূত হয়।চীনের ভূতাত্ত্বিকরা বলছেন, এটা সন্দেহজনক বিস্ফোরণ। তবে দক্ষিণ কোরিয়া বলছে, পারমাণবিক পরীক্ষা নয়, এটা প্রাকৃতিক ভূমিকম্প হতে পারে।এর আগে গত ৩ সেপ্টেম্বর বড় ধরনের পারমাণবিক পরীক্ষা চালায় উত্তর কোরিয়া। জাতিসংঘ উত্তর কোরিয়ার এই পরীক্ষার তীব্র নিন্দা জানিয়েছে। উত্তর কোরিয়ার পারমাণবিক পরীক্ষার সময় সাধারণত যে ধরনের ভূকম্পন অনুভূত হয় শনিবারের কম্পনের মাত্রা ছিল তার চেয়ে ছোট।সর্বশেষ পারমাণবিক পরীক্ষার পর মার্কিন যুক্তরাষ্ট্রের ভূতাত্ত্বিক জরিপসংস্থা ইউএসজিএস জানায়, সেই সময় ৫ দশমিক ৬ মাত্রার কম্পন অনুভূত হয়; যা ১০ কিলোমিটার গভীরে উৎপত্তি হয়েছে। তবে পরে এই কম্পনের মাত্রা ৬ দশমিক ৩ ছিল বলে জানানো হয়। পারমাণবিক পরীক্ষার কারণেই এই কম্পনের সৃষ্টি হয়েছিল।সূত্র : বিবিসি।এসআইএস/জেআইএম</body>
</article>
