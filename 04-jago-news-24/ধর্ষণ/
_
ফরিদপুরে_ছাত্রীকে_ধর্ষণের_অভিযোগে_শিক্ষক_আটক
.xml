<article>
  <headline>
ফরিদপুরে ছাত্রীকে ধর্ষণের অভিযোগে শিক্ষক আটক
</headline>
  <url>https://www.jagonews24.com/country/news/321307</url>
  <published_at>
</published_at>
  <category>ধর্ষণ</category>
  <body>ফরিদপুর সদর উপজেলার কৃষ্ণনগর ইউনিয়নের হাট গোবিন্দপুর উচ্চ বিদ্যালয়ের ৮ম শ্রেণির এক ছাত্রীকে ধর্ষণের অভিযোগে ওই স্কুলের সহকারী শিক্ষক রেজাউল করিম লাভলুকে (৩৮) আটক করেছে পুলিশ।বুধবার সকালে স্কুল শিক্ষক রেজাউল করিম লাভলুকে মারপিট দিয়ে স্কুলের একটি কক্ষে অাটকে রাখে স্কুলের শিক্ষার্থী ও এলাকাবাসী। পরে বেলা সাড়ে ৪টার দিকে পুলিশ আটক করে থানায় নিয়ে যায়।এলাকাবাসী ও স্কুলের শিক্ষার্থীরা জানান, ৮ম শ্রেণির এক ছাত্রীকে ব্যবহারিক পরীক্ষায় বেশি নম্বর দেয়াসহ নানা প্রলোভন দেখিয়ে কৃষিবিষয়ক শিক্ষক রেজাউল কয়েকবার ধর্ষণ করেন। মেয়েটির সঙ্গে বেশকিছু দিন যাবত এমন ঘটনা ঘটছে। বিষয়টি কাউকে না জানানোর জন্য হুমকিও দিতে থাকেন ওই শিক্ষক।সম্প্রতি ওই শিক্ষকের অনৈতিক প্রস্তাবে রাজি না হয়ে সহপাঠীদের কাছে বিষয়টি জানায় মেয়েটি। বুধবার সকালে বিষয়টি নিয়ে স্কুলের শিক্ষার্থীরা ওই শিক্ষকের সঙ্গে কথা বলতে গেলে শিক্ষক রেজাউল ছাত্রদের ওপর চড়াও হন। ওই সময় ছাত্ররাও ওই শিক্ষককে বেদম প্রহর করে।পরিস্থিতি নিয়ন্ত্রণের বাইরে চলে গেলে অন্য শিক্ষকরা শিক্ষক রেজাউল করিমকে উদ্ধার করে একটি কক্ষে আটকে রাখেন। পরে ম্যানেজিং কমিটি ও উপজেলা নির্বাহী কর্মকর্তাকে বিষয়টি জানানো হয়।উপজেলা নির্বাহী কর্মকর্তা প্রভাংসু সোম মহান দুপুরে বিদ্যালয়ে উপস্থিত হয়ে বিস্তারিত শুনে পুলিশ খবর দিয়ে শিক্ষককে অাটকের নির্দেশ দেন।ওই শিক্ষকের কঠোর শাস্তি হবে নির্বাহী কর্মকর্তার এমন আশ্বাসের পরে শান্ত হয় স্কুলের ছাত্রছাত্রী ও এলাকাবাসী।বিএ</body>
</article>
