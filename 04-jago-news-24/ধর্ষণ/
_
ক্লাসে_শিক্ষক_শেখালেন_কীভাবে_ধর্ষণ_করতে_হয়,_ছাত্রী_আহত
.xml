<article>
  <headline>
ক্লাসে শিক্ষক শেখালেন কীভাবে ধর্ষণ করতে হয়, ছাত্রী আহত
</headline>
  <url>https://www.jagonews24.com/international/news/518060</url>
  <published_at>
</published_at>
  <category>ধর্ষণ</category>
  <body>কীভাবে ধর্ষণ করা হয়; ক্লাসরুমে শিক্ষার্থীদের সেই কৌশল শিখিয়ে দিতে মহড়ার আয়োজন করেন সরকারি প্রাইমারি স্কুলের দুই শিক্ষক। শিক্ষার্থীদের দিয়ে ধর্ষণ দৃশ্যের মহড়া করান এ দুই শিক্ষক। ছাত্র-ছাত্রীদের দিয়ে ধর্ষণের মহড়া করার সময় স্কুলের এক মেয়ে শিক্ষার্থী আহত হয়।এ ঘটনা জানাজানি হলে অভিভাবকরা স্কুলে গিয়ে প্রতিবাদ বিক্ষোভ করেন। এ সময় উত্তেজিত অভিভাবকরা ওই দুই শিক্ষককে মারধর করেন বলে অভিযোগ উঠেছে।তৃতীয় শ্রেণির শিক্ষার্থীদের ধর্ষণ শিখিয়ে ব্যাপক সমালোচনার মুখে পড়েন ওই দুই শিক্ষক। শুক্রবার এ ঘটনা ঘটে ভারতের অন্ধ্রপ্রদেশের পশ্চিম গোদাভারি জেলার চিন্তালাপুদি মণ্ডল এলাকার একটি প্রাইমারি স্কুলে।  টাইমস অব ইন্ডিয়া বলেছে, এ ঘটনা জানার পর উত্তেজিত একদল গ্রামবাসী ও অভিভাবক স্কুলে গিয়ে ওই দুই শিক্ষককে বেধড়ক মারপিট করেন। পরে তাদের পুলিশে সোপর্দ করেন তারা। স্কুলের সামনে বিক্ষোভও দেখান।আরও পড়ুন : ডেঙ্গু নিয়ন্ত্রণে যেভাবে সফল হলো সিঙ্গাপুরএ ঘটনায় ওই এলাকায় তীব্র উত্তেজনা তৈরি হওয়ায় জেলা শিক্ষা কর্মকর্তা অভিযুক্ত শিক্ষকদের বিরুদ্ধে তদন্ত শুরু করেছেন।জেলা শিক্ষা কর্মকর্তা সিভি রেনুকা টাইমস অব ইন্ডিয়াকে বলেন, তদন্ত প্রতিবেদনে মণ্ডলের শিক্ষা কর্মকর্তা বলেছেন, স্কুলটির তৃতীয় শ্রেণির দুই ছাত্র ও এক ছাত্রীর ঝগড়া হয়েছিল। এতে ওই ছাত্রী আহত হয়।ধর্ষণের মহড়ার সময় ওই ছাত্রী আহত হয়েছে বলে যে অভিযোগ উঠেছে, সে ব্যাপারে কোনো প্রমাণ পাওয়া যায়নি।এসআইএস/এমকেএইচ</body>
</article>
