<article>
  <headline>
যুক্তরাজ্যে মদ্যপ নারীকে ধর্ষণ, বাংলাদেশির ১০ বছরের জেল
</headline>
  <url>https://www.jagonews24.com/probash/article/476113</url>
  <published_at>
</published_at>
  <category>ধর্ষণ</category>
  <body>যুক্তরাজ্যে মদ্যপ নারীকে ধর্ষণের দায়ে মোহাম্মদ মিয়া (৩৮) নামে এক বাংলাদেশিকে ১০ বছরের কারাদণ্ড দিয়েছেন দেশটির একটি আদালত। শুক্রবার (১৮ জানুয়ারি) কার্লিসেল ক্রাউন কোর্ট এ রায় দেন।জানা যায়, ২০১৭ সালের ২৪ ডিসেম্বর বড়দিনের আগের রাতে ইংল্যান্ডের উত্তরাঞ্চলীয় কার্লিসেল শহরে এক নারী গণধর্ষণের শিকার হন। এ ঘটনায় কবির হোসেন (৪১) নামে অপর এক বাংলাদেশি আগেই সাজা পেয়েছিলেন।আদালতের বিচারক জেমস এডকিন বলেন, মোহাম্মদ মিয়াকে সেক্স অফেন্ডার্স রেজিস্ট্রারে আজীবনের জন্য অর্ন্তভুক্ত করা হবে। একজন নারীকে ধর্ষণের ঘটনায় দোষীদের অবশ্যই শাস্তি পেতে হবে।এদিকে আদালতে আসামিপক্ষের আইনজীবী পল টেডলি দাবি করেন, অভিযোগকারী নারী ওই রাতে মদ্যপ অবস্থায় ও নিয়ন্ত্রণহীন অবস্থায় ছিলেন।গত ৫ নভেম্বর মোহাম্মদ মিয়াকে গ্রেফতার করে পুলিশ। তার গ্রামের বাড়ি সিলেটে। তিনি একসময় স্থানীয় একটি ইন্ডিয়ান টেইকওয়েতে কাজ করতেন।বিএ/এমএস</body>
</article>
