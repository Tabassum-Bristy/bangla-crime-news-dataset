<article>
  <headline>
ধর্ষক বাবার বিরহে ভক্তের আত্মহত্যা!
</headline>
  <url>https://www.jagonews24.com/international/news/335440</url>
  <published_at>
 </published_at>
  <category>ধর্ষণ</category>
  <body>কুড়ি বছর জেলে থাকবেন তিনি। তারপর কি আর ‘বাবা’ বাবা থাকবেন? আর এই ২০ বছরই বা তাকে ছেড়ে তিনি থাকবেন কীভাবে? এমন দুশ্চিন্তা থেকে আত্মহত্যা করলেন ভারতের বিতর্কিত ধর্ষক ধর্মগুরু রাম রহিমের এক ভক্ত।ভারতীয় সংবাদমাধ্যম জিনিউজের এক প্রতিবেদনে বলা হয়েছে, ২৫ অাগস্ট হরিয়ানার পাঁচকুলায় দাঙ্গায় অংশ নেয়ার অভিযোগে গ্রেফতার হয়েছিলেন ২৮ বছর বয়সী রবিন্দর।পুলিশ বলছে, ধর্ষণের দায়ে স্বঘোষিত ধর্মগুরু গুরমিত রাম রহিম সিংহের সাজা ঘোষণার প্রতিবাদে যারা অচল করে দিয়েছিলেন হরিয়ানার জনজীবন, রবিন্দর তাদেরই একজন। অম্বালা জেলের এক বন্দি প্রথম দেখতে পান টয়লেটে রবিন্দর গলায় দড়ি দিয়ে আত্মহত্যা করেছেন।তিনিই ঘটনাটি জেল কর্তৃপক্ষের নজরে আনেন। রবিন্দরের দেহ ময়নাতদন্তের জন্য স্থানীয় সিভিল হাসপাতালে পাঠানো হয়েছে। পাঁচকুলার দাঙ্গায় গ্রেফতার বন্দিদের অনেকেই বাবার ‘বিরহে’ উন্মাদ। তাদের নিরাপত্তা নিয়ে কপালে ভাঁজ পড়েছে জেল কর্তৃপক্ষের।জিনিউজ বলছে, রবিন্দরের আত্মহত্যার ঘটনায় নড়ে চড়ে বসেছে জেল প্রশাসন। বাবার কারাদণ্ডের রায় ঘিরে সহিংসতায় গ্রেফতার বন্দিদের নিরাপত্তায় কড়া ব্যবস্থা নেয়া হচ্ছে।অাম্বালার পুলিশ সুপার অভিষেক জোরওয়াল বলেছেন, রবিন্দরের পরিবারকে তার মৃত্যু সংবাদ দেয়া হয়েছে। জেল কর্তৃপক্ষ বিষয়টি খতিয়ে দেখেছে।এসআইএস/এমএস</body>
</article>
