<article>
  <headline>
তরুণীকে ধর্ষণ করে ভিডিও সোশ্যাল মিডিয়ায় পোস্ট
</headline>
  <url>https://www.jagonews24.com/international/news/518159</url>
  <published_at>
</published_at>
  <category>ধর্ষণ</category>
  <body>কাশ্মীরি তরুণীকে ধর্ষণের অভিযোগে শনিবার এক যুবককে গ্রেফতার করল পুলিশ। রাজৌরির পরান গ্রাম থেকে জুলফিকার আহমেদ নামে ওই অভিযুক্তকে গ্রেফতার করা হয়।পুলিশ জানিয়েছে, ধর্ষিতার বাবার অভিযোগের ভিত্তিতেই এদিন জুলফিকারকে তার বাড়ি থেকে গ্রেফতার করা হয়েছে।এফআইআরে মেয়েটির বাবা জানান, তার মেয়েকে ভয় দেখিয়ে ধর্ষণের পর, সোশ্যাল সাইটে সেই আপত্তিকর ভিডিও পোস্ট করে জুলফিকার। সোশ্যাল মিডিয়ায় ছড়িয়ে পড়া সেই ভিডিওর সূত্রেই তিনি ঘটনার কথা জানতে পারেন।পুলিশ জানিয়েছে, রণবীর পেনাল কোডের সংশ্লিষ্ট ধারা ছাড়াও তথ্যপ্রযুক্তি আইনে পৃথক ধারায় মামলা রুজু হয়েছে। এদিন মেয়েটির মেডিকেল পরীক্ষাও করানো হয়েছে।জেএইচ/পিআর</body>
</article>
