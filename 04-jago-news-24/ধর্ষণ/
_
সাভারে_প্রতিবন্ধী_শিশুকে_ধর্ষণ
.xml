<article>
  <headline>
সাভারে প্রতিবন্ধী শিশুকে ধর্ষণ
</headline>
  <url>https://www.jagonews24.com/country/news/326716</url>
  <published_at>
</published_at>
  <category>ধর্ষণ</category>
  <body>সাভারে এক বাকপ্রতিবন্ধী শিশুকে (১২) ধর্ষণের অভিযোগ পাওয়া গেছে। এ ঘটনায় ওই শিশুর মা বাদী হয়ে শনিবার দুপুরে সাভার মডেল থানায় একটি মামলা দায়ের করেছেন।অভিযোগ সূত্রে জানা গেছে, ভুক্তভোগী বাকপ্রতিবন্ধী শিশুটি গাড়িচালক বাবা এবং গৃহিণী মায়ের সঙ্গে বিরুলিয়া ইউনিয়নের কমলাপুর রাজারবাগ এলাকায় থাকে। তাদের গ্রামের বাড়ি শরীয়তপুর জেলার ডামুড্যা উপজেলায়। গত বৃহস্পতিবার দুপুরে মেয়েটির মা ও বাবা তাকে বাড়িতে রেখে বাইরে গেলে প্রতিবেশী আব্দুল জব্বার (৫৫) মেয়েটিকে ধর্ষণ করে পালিয়ে যায়। পরে রাতে মা-বাবা বাড়ি ফিরলে মেয়েটি ইশারায় তার মাকে ঘটনাটি বলে।এ বিষয়ে সাভার মডেল থানা পুলিশের ভারপ্রাপ্ত কর্মকর্তা (ওসি) মোহসিনুল কাদির জানান, ভুক্তভোগী মেয়েটিকে মেডিকেল পরীক্ষার জন্য ঢাকা মেডিকেল কলেজ হাসপাতালে পাঠানো হয়েছে। অভিযুক্ত আব্দুল জব্বারকে গ্রেফতারের চেষ্টা চলছে।আল-মামুন/আরএআর/আইআই</body>
</article>
