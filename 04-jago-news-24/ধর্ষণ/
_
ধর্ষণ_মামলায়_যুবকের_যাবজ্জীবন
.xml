<article>
  <headline>
ধর্ষণ মামলায় যুবকের যাবজ্জীবন
</headline>
  <url>https://www.jagonews24.com/country/news/441590</url>
  <published_at>
</published_at>
  <category>ধর্ষণ</category>
  <body>লালমনিরহাটে এক কিশোরীকে ধর্ষণের দায়ে জাহেদুল ইসলাম (২৭) নামে এক যুবকে যাবজ্জীবন কারাদণ্ড দিয়েছেন আদালত। এর পাশাপাশি তাকে ২০ হাজার টাকা জরিমানা অনাদায়ে আরও ৬ মাসের কারাদণ্ড দেয়া হয়।মঙ্গলবার দুপুরে লালমনিরহাটের জজ এবং নারী ও শিশু নির্যাতন দমন ট্রাইব্যুনালের বিচারক রেজা মোহাম্মদ আলমগীর হাসান এ রায় দেন।সাজাপ্রাপ্ত জাহেদুল ইসলাম লালমনিরহাটের পাটগ্রাম উপজেলার কাউয়ামারী এলাকার নুরুল হকের ছেলে।ঘটনার সত্যতা নিশ্চিত করে লালমনিরহাট জজ আদালতের সরকারি কৌসুলী (পিপি) অ্যাডভোকেট আকমল হোসেন বলেন, বাদী এ মামলায় ন্যায় বিচার পেয়েছেন।মামলা সূত্র জানায়, ২০১১ সালের ২৬ সেপ্টেম্বর রাতে প্রতিবেশী এক কিশোরীকে (১৩) ধর্ষণ করে জাহেদুল ইসলাম। এ ঘটনায় মেয়েটির বাবা বাদী হয়ে জাহেদুলের বিরুদ্ধে পাটগ্রাম থানায় নারী ও শিশু নির্যাতন দমন আইনে একটি মামলা দায়ের করেন।রবিউল হাসান /আরএ/এমএস</body>
</article>
