<article>
  <headline>
৯ বছরের শিশু ধর্ষণ, বৃদ্ধ গ্রেফতার
</headline>
  <url>https://www.jagonews24.com/country/news/378121</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের বন্দর উপজেলায় টাকা দেয়ার প্রলোভন দেখিয়ে ৯ বছরের এক শিশু কন্যাকে ধর্ষণের ঘটনায় শাহজাহান মিয়া (৬৫) নামে একজনকে গ্রেফতার করেছে পুলিশ।সোমবার দুপুরে উপজেলার যোগিপাড়া এলাকা থেকে তাকে গ্রেফতার করা হয়। গ্রেফতার শাহজাহান মিয়া উপজেলা যোগিপাড়া এলাকার মৃত সোলেমান মণ্ডলের ছেলে। তিনি বন্দর উপজেলা যোগিপাড়া এলাকার হুমায়ুনের বাড়িতে ভাড়াটিয়া হিসেবে বসবাস করেন।বিষয়টি নিশ্চিত করে বন্দর থানা পুলিশের ওসি আবুল কালাম বলেন, গত ১৮ নভেম্বর শনিবার দুপুরে শাহজাহান মিয়া তার ভাড়া বাসায় ৯ বছরের শিশুকে ডেকে নেয়। এ সময় শিশুটিকে টাকা দেয়ার প্রলোভন দেখিয়ে ধর্ষণ করেন।বিষয়টি ওই শিশু তার বাবা-মাকে জানালে স্থানীয় লোকজনের সঙ্গে আলোচনা করে মামলা করা হয়। পরে ধর্ষক শাহজাহান মিয়াকে গ্রেফতার করে পুলিশ। এ ঘটনায় ওই শিশুর বাবা বাদী হয়ে মামলা করেছেন।শাহাদাত হোসেন/এএম/আইআই</body>
</article>
