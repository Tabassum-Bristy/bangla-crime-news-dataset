<article>
  <headline>
প্রেমিকাকে ধর্ষণ করে রিমান্ডে কর কমিশনারের ছেলে
</headline>
  <url>https://www.jagonews24.com/country/news/520824</url>
  <published_at>
</published_at>
  <category>ধর্ষণ</category>
  <body>খুলনার নর্থ ওয়েস্টার্ন ইউনিভার্সিটির এলএলবির এক ছাত্রীকে (২০) ধর্ষণের অভিযোগে গ্রেফতার খুলনার কর কমিশনার প্রশান্ত কুমার রায়ের ছেলে শিঞ্জন রায়কে (২৫) জিজ্ঞাসাবাদের জন্য একদিনের রিমান্ড মঞ্জুর করেছেন আদালত।খুলনা মেট্রোপলিটন ম্যাজিস্ট্রেট আদালতের বিচারক শহিদুল ইসলাম শুনানি শেষে রোববার শিঞ্জনের এক দিনের রিমান্ড মঞ্জুর করেন।এর আগে নগরীর সোনাডাঙ্গা থানায় দায়ের হওয়া নারী ও শিশু নির্যাতন মামলায় শিঞ্জনকে জিজ্ঞাসাবাদের জন্য তদন্ত কর্মকর্তা পুলিশ পরিদর্শক মো. তৌহিদুর রহমান ৫ দিনের রিমান্ড আবেদন জানান। আজ শুনানি শেষে আদালত একদিনের রিমান্ড মঞ্জুর করেন।গত বৃহস্পতিবার রাতে নগরীর বয়রা এলাকা থেকে শিঞ্জনকে গ্রেফতার করে পুলিশ। এ সময় তিনি এক মেয়েকে বাড়ি থেকে বের করে দেয়ার চেষ্টা করছিলেন। ওই মেয়ের অভিযোগ বিয়ের প্রতিশ্রুতি দিয়ে শিঞ্জন তাকে ধর্ষণ করেছেন। বর্তমানে তিনি ৬ মাসের অন্তঃসত্ত্বা।পরে এলাকাবাসী বিষয়টি থানা পুলিশকে জানালে পুলিশ ঘটনাস্থলে পৌঁছে শিঞ্জনকে গ্রেফতার ও ধর্ষিতাকে হেফাজতে নেয়।আলমগীর হান্নান/এফএ/এমএস</body>
</article>
