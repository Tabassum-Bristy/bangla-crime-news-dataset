<article>
  <headline>
ডেকে নিয়ে ধর্ষণ : সেই যুবলীগ নেতা গ্রেফতার
</headline>
  <url>https://www.jagonews24.com/country/news/423645</url>
  <published_at>
</published_at>
  <category>ধর্ষণ</category>
  <body>টাঙ্গাইলের নাগরপুরে স্কুলছাত্রীকে ধর্ষণে অভিযুক্ত সেই যুবলীগ নেতা মো. সাজ্জাত হোসেনকে গ্রেফতার করেছে পুলিশ। মঙ্গলবার রাতে উপজেলার দপ্তিয়র বাজার থেকে তাকে গ্রেফতার করা হয়। মো. সাজ্জাত হোসেন ওই গ্রামের শাহাদৎ হোসেনের ছেলে ও দপ্তিয়র ইউনিয়ন যুবলীগের যুগ্ম আহবায়ক।পুলিশ জানায়, নাগরপুরে যুবলীগ নেতার বিরুদ্ধে অষ্টম শ্রেণির ছাত্রীকে (১৫) ধর্ষণের অভিযোগ সংক্রান্ত খবর মঙ্গলবার একাধিক জাতীয় ও স্থানীয় পত্রিকায় প্রকাশিত হয়। এতে প্রশাসনে তোলপাড় শুরু হয়। পরে ওই দিন রাতেই ধর্ষক যুবলীগ নেতা সাজ্জাতকে গ্রেফতার করা হয়।গ্রেফতারের বিষয়টি নিশ্চিত করে নাগরপুর থানার ভারপ্রাপ্ত কর্মকর্তা (ওসি) মোহাম্মদ মাইন উদ্দিন জানান, স্কুল ছাত্রী ধর্ষণ ঘটনায় ওই যুবলীগ নেতা সাজ্জাতকে গ্রেফতার করা হয়েছে। একই সঙ্গে ধর্ষিতাকে বয়স নির্ধারণ ও ডাক্তারি পরীক্ষার জন্য টাঙ্গাইল জেনারেল হাসপাতালে পাঠানো হয়েছে।প্রসঙ্গত, শনিবার রাতে নাগরপুর উপজেলার দপ্তিয়র ইউনিয়নের জালাই গ্রামের রশিদ সিকদারের মেয়ে অষ্টম শ্রেণির ছাত্রীকে (১৩) একই গ্রামের শাহাদৎ হোসেনের ছেলে সাজ্জাত হোসেন (৩২) মোবাইল ফোনের বাড়ির বাইরে ডেকে নেয়। পরে তাকে হাত পা বেধে ধর্ষণ করে পালিয়ে যায়। মঙ্গলবার ধর্ষিতা নিজে বাদী হয়ে নাগরপুর থানায় মামলা করেন।আরিফ উর রহমান টগর/আরএ/পিআর</body>
</article>
