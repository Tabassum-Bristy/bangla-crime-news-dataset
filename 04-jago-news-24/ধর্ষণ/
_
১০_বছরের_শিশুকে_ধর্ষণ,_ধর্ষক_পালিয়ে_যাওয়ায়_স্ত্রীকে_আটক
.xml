<article>
  <headline>
১০ বছরের শিশুকে ধর্ষণ, ধর্ষক পালিয়ে যাওয়ায় স্ত্রীকে আটক
</headline>
  <url>https://www.jagonews24.com/country/news/512677</url>
  <published_at>
</published_at>
  <category>ধর্ষণ</category>
  <body>চুয়াডাঙ্গা সদর উপজেলায় ১০ বছরের এক শিশুকে ধর্ষণের ঘটনা ঘটেছে। মঙ্গলবার গভীর রাতে সদর উপজেলার হাতিকাটা আবাসনে এ ঘটনা ঘটে। এ ঘটনায় ধর্ষক বাপ্পীর স্ত্রী জবেদা খাতুনকে আটক করেছে পুলিশ।পুলিশ ও স্থানীয়রা জানায়, গভীর রাতে আবাসনের বাসিন্দা বাপ্পী ওই শিশুকে একটি পরিত্যক্ত ঘরে নিয়ে ধর্ষণ করে। এ সময় শিশুর চিৎকারে ছুটে আসে স্থানীয়রা। পরে শিশুটিকে উদ্ধার করে সদর হাসপাতালে ভর্তি করা হয়। বুধবার শিশুটির ডাক্তারি পরীক্ষা সম্পন্ন হয়েছে। প্রাথমিকভাবে ধর্ষণের আলামত পাওয়া গেছে বলে জানিয়েছেন চিকিৎসক।এ ঘটনায় ধর্ষণের শিকার শিশুটির বাবা বাদী হয়ে সদর থানায় একটি মামলা করেছেন। মামলার পর রাতেই বাপ্পীর স্ত্রী জবেদা খাতুনকে আটক করেছে পুলিশ।চুয়াডাঙ্গা সদর থানা পুলিশের ভারপ্রাপ্ত কর্মকর্তা (ওসি) আবু জিহাদ ফখরুল আলম খান বলেন, ঘটনার পর থেকে ধর্ষক বাপ্পী পলাতক রয়েছে। বাড়িতে গিয়ে তাকে না পেয়ে স্ত্রীকে আটক করে থানায় নিয়ে আসা হয়েছে। বাপ্পীকে গ্রেফতার করতে পুলিশি অভিযান অব্যাহত রয়েছে।সালাউদ্দিন কাজল/এএম/জেআইএম</body>
</article>
