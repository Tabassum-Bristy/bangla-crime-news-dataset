<article>
  <headline>
একে একে দুই বোনকে ধর্ষণ
</headline>
  <url>https://www.jagonews24.com/country/news/479924</url>
  <published_at>
</published_at>
  <category>ধর্ষণ</category>
  <body>মেজ মেয়ের সঙ্গে সম্পর্ক গড়ে তুলে ধর্ষণ করে তপন চক্রবর্তী। এক সময় পরিবার ঘটনাটি জানার পর নিরুপায় হয়ে বিয়ের প্রস্তাব দিলে সেটা ফিরিয়ে দেয় তপন। এখানেই থেমে যায়নি সে। এমন ঘটনার পর একই পরিবারের ছোট মেয়েকেও ফুসলিয়ে একাধিকবার ধর্ষণ করে তার অশ্লীল ছবি ইন্টারনেটে ছড়িয়ে দিয়েছে তপন চক্রবর্তী।এমন অভিযোগে বুধবার রাতে তপন চক্রবর্তীর বিরুদ্ধে সাতক্ষীরার তালা থানায় মামলা হয়েছে। তালা উপজেলার কাঠবুনিয়া এলাকায় দুই মেয়েকে ধর্ষণের এ ঘটনায় তাদের মা বাদী হয়ে ধর্ষণ মামলাটি করেছেন।অভিযুক্ত তপন চক্রবর্তী তালার হাজরাকাটি গ্রামের সুনীল ঠাকুরের ছেলে।মামলার বাদী বলেন, তপন আমার দুই মেয়ের জীবন নষ্ট করেছে। মেজ মেয়েটার সঙ্গে অত্যাচারের ঘটনা জানার পর তাকে ভারতে নিয়ে বিয়ে দিয়েছি। এরপর ফুসলিয়ে অষ্টম শ্রেণি পড়ুয়া আমার ছোট মেয়েকেও ধর্ষণ করে নগ্ন ছবি ইন্টারনেটে ছড়িয়ে দিয়েছে। আমি ওই লম্পটের বিচার চাই।এ বিষয়ে তালা থানা পুলিশের ওসি মেহেদী রাসেল জাগো নিউজকে বলেন, ধর্ষণের অভিযোগে মেয়েটির মা বাদী হয়ে সাতক্ষীরা আদালতে মামলাটি দায়ের করেছেন। আদালতের নির্দেশে মামলাটি এজাহারভুক্ত করা হয়েছে। আসামি তপন চক্রবর্তীকে গ্রেফতারের চেষ্টা চলছে।আকরামুল ইসলাম/এফএ/জেআইএম</body>
</article>
