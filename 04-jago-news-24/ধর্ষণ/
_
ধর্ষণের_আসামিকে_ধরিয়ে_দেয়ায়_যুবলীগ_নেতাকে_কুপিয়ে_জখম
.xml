<article>
  <headline>
ধর্ষণের আসামিকে ধরিয়ে দেয়ায় যুবলীগ নেতাকে কুপিয়ে জখম
</headline>
  <url>https://www.jagonews24.com/country/news/506590</url>
  <published_at>
</published_at>
  <category>ধর্ষণ</category>
  <body>নোয়াখালীর বেগমগঞ্জে গৃহবধূকে দলবেঁধে ধর্ষণের ঘটনায় আসামিদের ধরিয়ে দিতে পুলিশকে সহযোগিতা করার অভিযোগে আরজু হোসেন (৩০) নামে এক যুবলীগ নেতাকে কুপিয়ে জখম করা হয়েছে। বৃহস্পতিবার রাত ৯টার দিকে উপজেলার ছয়ানী মধ্যবাজারে এ ঘটনা ঘটে।তাকে গুরুতর আহত অবস্থায় উদ্ধার করে রাতেই নোয়াখালী সদর হাসপাতালে ভর্তি করা হয়েছে। আহত আরজু হোসেন ছয়ানী ইউনিয়ন যুবলীগের যুগ্ম আহ্বায়ক।হাসপাতালে চিকিৎসাধীন আরজু হোসেন জানান, গত ২৪ মে ছয়ানী ইউনিয়নের দোয়ালিয়া গ্রামে স্বামীর সঙ্গে বিরোধের জের ধরে প্রতিপক্ষের লোকজন এক গৃহবধূকে দলবেঁধে ধর্ষণ করে। পরবর্তীতে এ ঘটনায় পুলিশ ও র্যাব পৃথক অভিযান চালিয়ে মামলার প্রধান আসামি বাবুসহ চারজনকে অস্ত্রসহ গ্রেফতার করেছে। এ গ্রেফতার অভিযানে পুলিশকে সহযোগিতা করার অভিযোগে মামলার প্রধান আসামি বাবুর লোকজন বৃহস্পতিবার রাত ৯টার দিকে ছয়ানী বাজারে একা পেয়ে তার ওপর হামলা করে। এতে তার চোখসহ শরীরের বিভিন্ন স্থান জখম হয়েছে। তিনি এ ঘটনার সঙ্গে জড়িতদের দ্রুত গ্রেফতারের দাবি জানান।বেগমগঞ্জ মডেল থানা পুলিশের ভারপ্রাপ্ত কর্মকর্তা (ওসি) ফিরোজ হোসেন মোল্লা জানান, দুইদিনের ছুটি শেষে তিনি দুপুরে থানায় এসেছেন। বিষয়টি তার জানা নেই। তবে খোঁজ নিয়ে প্রয়োজনীয় আইনগত ব্যবস্থা গ্রহণ করবেন বলে তিনি জানান।মিজানুর রহমান/আরএআর/পিআর</body>
</article>
