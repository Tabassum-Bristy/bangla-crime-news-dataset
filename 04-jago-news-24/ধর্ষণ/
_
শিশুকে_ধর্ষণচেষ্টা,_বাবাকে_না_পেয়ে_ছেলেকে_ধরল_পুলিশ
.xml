<article>
  <headline>
শিশুকে ধর্ষণচেষ্টা, বাবাকে না পেয়ে ছেলেকে ধরল পুলিশ
</headline>
  <url>https://www.jagonews24.com/country/news/395206</url>
  <published_at>
</published_at>
  <category>ধর্ষণ</category>
  <body>নারায়ণগঞ্জ শহরে ৪ বছরের এক শিশুকে ধর্ষণচেষ্টার অভিযোগ পাওয়া গেছে। ঘটনার পর অভিযুক্ত ব্যক্তি পালিয়ে যাওয়ায় তার ছেলেকে আটক করেছে পুলিশ।বৃহস্পতিবার বিকেলে নির্যাতিত শিশুর মা বাদী হয়ে বাচ্চু মিয়ার বিরুদ্ধে নারায়ণগঞ্জ সদর মডেল থানায় অভিযোগ করেন। পুলিশ ঘটনাস্থলে গিয়ে বাচ্চু মিয়াকে না পেয়ে তার ছেলেকে আটক করে। তবে বাবা থানায় গিয়ে আত্মসমর্পণ করলে ছেলেকে ছেড়ে দেয়া হবে বলে পুলিশ জানিয়েছে।পুলিশ ও স্থানীয় সূত্রে জানা গেছে, গত ১৯ ডিসেম্বর নারায়ণগঞ্জ শহরের জল্লারপাড়ায় ৪ বছরের ওই শিশুকে ধর্ষণের চেষ্টা করে বাচ্চু মিয়া। পরে শিশুটি তার মা-বাবাকে ঘটনাটি জানায়।বিষয়টি বাচ্চু মিয়াকে জিজ্ঞেস করতে গেলে শিশুর বাবা-মাকে বেশি বাড়াবাড়ি না করা হুমকি দেয় বাচ্চু মিয়া ও তার পরিবার। এ ঘটনা এলাকায় ছড়িয়ে পড়লে এলাকাবাসী ক্ষুব্ধ হয়ে ওঠে।নারায়ণগঞ্জ সদর মডেল থানা পুলিশের উপ-পরিদর্শক (এসআই) আবু তালেব বলেন, চার বছরের শিশুকে ধর্ষণচেষ্টার অভিযোগ পাওয়ার পর ঘটনাস্থলে যাই। অভিযুক্ত বাচ্চু মিয়াকে বাসায় না পেয়ে তার ছেলেকে থানায় নিয়ে এসেছি। ঘটনা তদন্ত করে পরবর্তী ব্যবস্থা নেয়া হবে। তবে বাচ্চু মিয়া আত্মসমর্পণ করলে তার ছেলেকে ছেড়ে দেয়া হবে।শাহাদাত হোসেন/এএম/আইআই</body>
</article>
