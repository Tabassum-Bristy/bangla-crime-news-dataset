<article>
  <headline>
১৩০ বছরের বৃদ্ধাকে ধর্ষণ, ১৪ বছরের কিশোর গ্রেফতার
</headline>
  <url>https://www.jagonews24.com/country/news/502241</url>
  <published_at>
</published_at>
  <category>ধর্ষণ</category>
  <body>টাঙ্গাইলের মধুপুর উপজেলায় ১৩০ বছর বয়সী বৃদ্ধাকে ধর্ষণে জড়িত সোহেল (১৪) নামের এক কিশোরকে গ্রেফতার করেছে পুলিশ।এ ঘটনায় বুধবার সন্ধ্যায় ধর্ষণের শিকার বৃদ্ধার ছেলে বাদী হয়ে মধুপুর থানায় মামলা করেছেন। মামলার পর রাতেই অভিযুক্ত সোহেলকে গ্রেফতার করা হয়। গ্রেফতার সোহেল উপজেলার বনাঞ্চলের ফুলবাগচালা ইউনিয়নের আঙ্গারিয়া গ্রামের তোতা খাঁর ছেলে।ওই বৃদ্ধা কাঁদতে কাঁদতে বলেন, সোহেলকে বার বার বলেছিলাম আমাকে ছেড়ে দাও। আমি রোজা রেখেছি। এই বয়সে যৌন নির্যাতনের বিষয়টি আমি মেনে নিতে পারছি না।মধুপুর থানা পুলিশের ভারপ্রাপ্ত কর্মকর্তা (ওসি) তারিক কামাল বলেন, পুলিশের একটি দল বুধবার বিকেলে ঘটনাস্থলে গিয়ে ঘটনার সত্যতা পান। এ ঘটনায় বৃদ্ধার ছেলে বাদী হয়ে মধুপুর থানায় মামলা করেছেন। মামলার পর রাতে ধর্ষক সোহেলকে গ্রেফতার করা হয়েছে। মামলায় বৃদ্ধার বয়স ১৩০ বছর উল্লে­খ করা হয়েছে। আসামিকে বৃহস্পতিবার টাঙ্গাইল আদালতের মাধ্যমে কারাগারে পাঠানো হয়েছে। সেই সঙ্গে বৃদ্ধাকে ডাক্তারি পরীক্ষার জন্য টাঙ্গাইল জেনারেল হাসপাতালে পাঠানো হয়েছে।আরিফ উর রহমান টগর/এএম/এমকেএইচ</body>
</article>
