<article>
  <headline>
কলেজছাত্রীকে ধর্ষণ, ছাত্রলীগ নেতা ধরা
</headline>
  <url>https://www.jagonews24.com/country/news/520966</url>
  <published_at>
</published_at>
  <category>ধর্ষণ</category>
  <body>মানিকগঞ্জের সাটুরিয়ায় বিয়ের প্রলোভনে এক কলেজছাত্রীকে ধর্ষণের অভিযোগে শরিফুল ইসলাম নামে এক ছাত্রলীগ নেতাকে গ্রেফতার করেছে পুলিশ। রোববার দুপুরে তাকে আদালতে তোলা হলে বিচারক কারাগারে পাঠানোর নির্দেশ দেন। শনিবার রাতে ওই কলেজছাত্রীর বাবা বাদী হয়ে থানায় মামলা দায়ের করলে পুলিশ তাকে গ্রেফতার করে।শরিফুল ইসলাম সাটুরিয়া উপজেলার দরগ্রাম ইউনিয়নের তেবারিয়া গ্রামের মো. তারু মিয়ার ছেলে। তিনি দরগ্রাম ইউনিয়ন ছাত্রলীগের সাবেক সাধারণ সম্পাদক।সাটুরিয়া থানা পুলিশের ওসি (তদন্ত) মো. আবুল কালাম জানান, শরিফুল প্রথমে ওই কলেজছাত্রীর সঙ্গে প্রেমের সম্পর্ক গড়ে তোলেন। এরপর বিয়ের প্রলোভন দেখিয়ে একাধিকবার ধর্ষণ করেন। শনিবার শরিফুল ওই কলেজছাত্রীকে চাচিতারা গ্রামের এক আত্মীয় বাড়িতে ফুসঁলিয়ে নিয়ে যান। মেয়েটির বাবা গ্রামবাসীকে বিষয়টি জানালে তারা শরিফকে আটক করে পুলিশে খবর দেয়। পরে তার বিরুদ্ধে সাটুরিয়া থানায় মামলা করেন মেয়েটির বাবা।বি.এম খোরশেদ/আরএআর/জেআইএম</body>
</article>
