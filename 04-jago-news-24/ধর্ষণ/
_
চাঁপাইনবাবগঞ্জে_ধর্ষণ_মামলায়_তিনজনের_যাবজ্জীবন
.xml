<article>
  <headline>
চাঁপাইনবাবগঞ্জে ধর্ষণ মামলায় তিনজনের যাবজ্জীবন
</headline>
  <url>https://www.jagonews24.com/country/news/340144</url>
  <published_at>
</published_at>
  <category>ধর্ষণ</category>
  <body>চাঁপাইনবাবগঞ্জে ধর্ষণ মামলায় তিনজনকে যাবজ্জীবন সশ্রম কারাদণ্ড ও এক লাখ টাকা জরিমানা অনাদায়ে আরও ৩ বছরের কারাদণ্ড প্রদান করেছেন আদালত।চাঁপাইনবাবগঞ্জের নারী ও শিশু নির্যাতন দমন ট্রাইব্যুনাল-২ এর বিচারক অতিরিক্ত জেলা ও দায়রা জজ জিয়াউর রহমান বুধবার আসামিদের উপস্থিতিতে এর রায় দেন। দণ্ডপ্রাপ্তরা হলেন, জেলার শিবগঞ্জ উপজেলার মির্জাপুর গ্রামের জিয়ারুল ইসলাম, বাট্টাগ্রামের নজরুল ইসলাম ও কাশিয়াবাড়ি গ্রামের মো. এজু।অতিরিক্ত পাবলিক প্রসিকিউটর অ্যাডভোকেট আঞ্জুমান আরা জানান, ভিকটিমকে ২০১৩ সালের ২০ আগস্ট কাশিয়াবাড়িতে খালার বাড়িতে বেড়াতে যায়। জিয়ারুলসহ তার সহযোগিরা গভীররাতে বাড়ি থেকে অপহরণ করে নিয়ে গিয়ে তাকে ধর্ষণের পর একটি বাগানে ফেলে যায়। পরদিন মুমূর্ষ অবস্থায় বাগান থেকে স্থানীয়রা তাকে উদ্ধার করে। এ ঘটনায় কিশোরীর বাবা বাদী হয়ে শিবগঞ্জ থানায় ৫ জনকে আসামি করে একটি মামলা দায়ের করেন।মামলার তদন্তকারী কর্মকর্তা শিবগঞ্জ থানা পুলিশের এসআই আবুল কালাম আজাদ ২০১৩ সালের ২১ নভেম্বর দুইজনকে অব্যাহতি দিয়ে আদালতে অভিযোগপত্র দাখিল করেন। সাক্ষ্য প্রমাণ শেষে আসামি জিয়ারুল, নজরুল ও এজুকে আাদালত এ রায় প্রদান করেন।মোহাঃ আব্দুল­াহ/এমএএস/এমএস</body>
</article>
