<article>
  <headline>
প্রথম শ্রেণির ছাত্রীকে ভুট্টা ক্ষেতে ধর্ষণ করলো কিশোর
</headline>
  <url>https://www.jagonews24.com/country/news/498896</url>
  <published_at>
</published_at>
  <category>ধর্ষণ</category>
  <body>বিরলে ৯ বছর বয়সী এক কন্যা শিশু ধর্ষণের শিকার হয়েছে। সে রাণীপুকুর ইউপির কাজিপাড়া গ্রামের একটি সরকারি বিদ্যালয়ের প্রথম শ্রেণির ছাত্রী।বধুবার দুপুর ১টার দিকে রাণীপুকুর ইউপির কাজিপাড়া গ্রামের বাড়ির পার্শ্ববর্তী তুলাই নদীর ঘাগরাগাছি ঘাট এলাকার নির্জন ভুট্টা ক্ষেতে ওই শিশুটি ধর্ষণের শিকার হয়। ধর্ষক একই ইউপির বিলাইমারী গ্রামের নওশাদের কিশোর আরিফুল ইসলাম (১৫)। ঘটনার পর দুপুরে পরিবারের লোকজন ওই শিশুকে রক্তাক্ত অবস্থায় উদ্ধার করে বিরল উপজেলা স্বাস্থ্য কমপ্লেক্সে নিয়ে আসে।এ সময় বিরল থানা পুলিশের অফিসার ইনচার্জ পুলিশ এ টি এম গোলাম রসুল জানান, খবর পেয়ে স্বাস্থ্য কমপ্লেক্সে গিয়ে শিশুটির জবানবন্দি করা হয়েছে।উপজেলা স্বাস্থ্য ও পরিবার পরিকল্পনা কর্মকর্তা ডা. ফজলুর রহমান জানান, শিশুটির প্রচুর রক্তক্ষরণ হয়েছে। বাইরে কোনো আঘাতের চিহ্ন পাইনি। ধর্ষণ হয়েছে কীনা এ ব্যাপারটি নিশ্চিত হবার জন্য শিশুটিকে দিনাজপুর এম আব্দুর রহিম মেডিকেল কলেজ হাসাপাতালে পাঠানো হয়েছে।এমদাদুল হক মিলন/এমএএস/পিআর</body>
</article>
