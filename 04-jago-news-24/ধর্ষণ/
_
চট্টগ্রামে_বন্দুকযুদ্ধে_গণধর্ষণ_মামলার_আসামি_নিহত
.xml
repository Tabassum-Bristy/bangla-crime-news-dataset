<article>
  <headline>
চট্টগ্রামে বন্দুকযুদ্ধে গণধর্ষণ মামলার আসামি নিহত
</headline>
  <url>https://www.jagonews24.com/national/news/477909</url>
  <published_at>
</published_at>
  <category>ধর্ষণ</category>
  <body>চট্টগ্রামে বন্দুকযুদ্ধে গণধর্ষণ মামলার এক আসামি নিহত হয়েছেন বলে দাবি করেছে পুলিশ। সোমবার (২৮ জানুয়ারি) দিবাগত রাত সাড়ে ৩টার দিকে নগরের মেরিনার্স রোডে এ ঘটনা ঘটে।পুলিশ জানিয়েছে, নিহতের নাম শাহাবুদ্দিন। তবে নিহত শাহাবুদ্দিন কোন গণধর্ষণ মামলার আসামি তা তাৎক্ষণিকভাবে জানা যায়নি। এ নিয়ে আজ দুপুরে পুলিশের পক্ষ থেকে একটি প্রেস ব্রিফিংয়ের কথা বলা হয়েছে।কোতোয়ালী থানার ওসি মোহাম্মদ মহসিন জাগো নিউজকে বলেন, নিহত শাহাবুদ্দিন গণধর্ষণ মামলার আসামি। গতকাল রাত সাড়ে ৩টার দিকে তাকে গ্রেফতারে কোতোয়ালী থানাধীন মেরিনার্স রোড এলাকায় অভিযান চালানো হয়। এ সময় পুলিশের সঙ্গে বন্দুকযুদ্ধে তার মৃত্যু হয়। এতে পুলিশের তিন সদস্য আহত হয়েছেন বলেও জানান তিনি।ওসি আরও জানান, এই অভিযানে আরেক ধর্ষক শ্যামল দেকে গ্রেফতার কার হয়েছে। এ বিষয়ে প্রেস ব্রিফিংয়ে বিস্তারিত জানানো হবে।এমবিআর/পিআর</body>
</article>
