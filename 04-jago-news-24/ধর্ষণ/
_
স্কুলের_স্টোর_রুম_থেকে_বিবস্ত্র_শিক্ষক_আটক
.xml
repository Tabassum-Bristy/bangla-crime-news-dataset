<article>
  <headline>
স্কুলের স্টোর রুম থেকে বিবস্ত্র শিক্ষক আটক
</headline>
  <url>https://www.jagonews24.com/country/news/523487</url>
  <published_at>
</published_at>
  <category>ধর্ষণ</category>
  <body>লালমনিরহাটের আদিতমারীতে তৃতীয় শ্রেণির এক ছাত্রীকে ধর্ষণ চেষ্টার অভিযোগে নীলকান্ত বর্মণ (৫০) নামে এক শিক্ষককে গ্রেফতার করেছে পুলিশ। বৃহস্পতিবার দুপুর ১টার দিকে উপজেলার বুড়িরদিঘী সরকারি প্রাথমিক বিদ্যালয়ে এ ঘটনা ঘটে।আটক নীলকান্ত বর্মণ উপজেলার বুড়িরদিঘী এলাকার বসন্ত কুমারের ছেলে এবং ওই স্কুলের সহকারী শিক্ষক।পুলিশ ও স্থানীয়রা জানায়, বৃহস্পতিবার দুপুরে স্কুল চলাকালে স্কুলের স্টোর রুম থেকে মেয়েটির চিৎকারে শুনে অন্য শিক্ষার্থী ও শিক্ষকরা ছুটে যান। সেখান থেকে ছাত্রীকে উদ্ধার ও লম্পট শিক্ষককে বিবস্ত্র অবস্থায় আটক করা হয়। পরে শিক্ষার্থীরা ওই শিক্ষককে প্রায় দুই ঘণ্টা অবরুদ্ধ করে রেখে পুলিশে খবর দেয়। খবর পেয়ে পুলিশ ঘটনাস্থলে গিয়ে ওই শিক্ষককে আটক করে থানায় নিয়ে যায়। ওই ছাত্রীকেও থানায় নেয়া হয়েছে।স্কুলের প্রধান শিক্ষক আবু সাঈদ বলেন, নীলকান্তের বিরুদ্ধে দীর্ঘদিন থেকে ছাত্রীদের যৌন হয়রানির অভিযোগ ছিল। বারবার সতর্ক করার পরও তিনি শোধরাননি। আমরা তার উপযুক্ত শাস্তি দাবি করছি।আদিতমারী থানার ভারপ্রাপ্ত কর্মকর্তা (ওসি) সাইফুল ইসলাম ঘটনার সত্যতা নিশ্চিত করে বলেন, এ বিষয়ে মামলার প্রস্তুতি চলছে। লম্পট শিক্ষক ও মেয়েটি পুলিশ হেফাজতে ।রবিউল হাসান/এমবিআর/পিআর</body>
</article>
