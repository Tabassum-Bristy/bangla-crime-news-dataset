<article>
  <headline>
ডাক্তারের কাছে নেয়ার কথা বলে ছোট ভাইয়ের স্ত্রীকে ধর্ষণ
</headline>
  <url>https://www.jagonews24.com/country/news/398149</url>
  <published_at>
</published_at>
  <category>ধর্ষণ</category>
  <body>মাদারীপুরের কালকিনিতে ডাক্তারের কাছে নিয়ে যাওয়ার কথা বলে ছোট ভাইয়ের অসুস্থ স্ত্রীকে ধর্ষণের অভিযোগ উঠেছে এক বড় ভাইয়ের বিরুদ্ধে। এ ঘটনায় ভুক্তভোগী ওই নারী বুধবার দুপুরে থানায় লিখিত অভিযোগ করেছেন।লিখিত অভিযোগ সূত্রে জানা গেছে, উপজেলার সাহেবরামপুর এলাকার পশ্চিম ক্রোকিরচর গ্রামের রশিদ বেপারির বড় ছেলে হাফিজুর রহমান তার ছোট ভাইয়ের অসুস্থ স্ত্রীকে ডাক্তার দেখানোর কথা বলে আন্ডারচরে নিয়ে যায়। সেখানে একটি অপরিচিত খালি বাড়িতে নিয়ে মঙ্গলবার দুপুরে তাকে ধর্ষণ করে। এ সময় ওই নারীর ডাক-চিৎকারে স্থানীয় লোকজন এগিয়ে এলে ধর্ষক হাফিজুর পালিয়ে যায়। পরে নিরুপায় হয়ে তিনি বাদী হয়ে কালকিনি থানায় একটি লিখিত অভিযোগ দায়ের করেন।এদিকে বিষয়টি ধামাচাঁপা দিতে একটি প্রভাবশালী মহল উঠে পড়ে লেগেছে বলেও অভিযোগ পাওয়া গেছে।এ ব্যাপারে কালকিনি থানা পুলিশের সহকারী উপ-পরিদর্শক (এএসআই) কামরুজ্জামান বলেন, ধর্ষণের অভিযোগ পেয়েছি। বিষয়টি তদন্ত করা হচ্ছে।এ কে এম নাসিরুল হক/আরএআর/আরআইপি</body>
</article>
