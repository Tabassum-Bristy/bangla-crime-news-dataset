<article>
  <headline>
বোনের বাড়িতে বেড়াতে এসে গণধর্ষণের শিকার গৃহবধূ
</headline>
  <url>https://www.jagonews24.com/country/news/353278</url>
  <published_at>
</published_at>
  <category>ধর্ষণ</category>
  <body>নেত্রকোনার দুর্গাপুর উপজেলার গাঁওকান্দিয়া ইউনিয়নে দুবরাজপুর গ্রামে চাচাতো বোনের বাড়িতে বেড়াতে এসে গণধর্ষণের শিকার হয়েছেন সুনামগঞ্জ জেলার ছাতক উপজেলার ভুইগাঁও জাতুয়াপাড়া গ্রামের এক গৃহবধূ।পুলিশ ও স্থানীয় সূত্রে জানা যায়, নির্যাতিত ওই গৃহবধূ গত ৩ অক্টোবর তার চাচাতো ভাই মো. আরমান আলীর সঙ্গে দুর্গাপুর উপজেলার দুবরাজপুর গ্রামে চাচাতো বোন আমেনা খাতুনের বাড়িতে বেড়াতে আসেন।গৃহবধূ ওই বাড়িতে আসার পর থেকে গ্রামের তিন বখাটে ফজলু মেম্বারের ছেলে মো. কাশেম মিয়া (৩২), শেখ ফরিদের ছেলে মো. জব্বার মিয়া (২৮) ও উসমান আলীর ছেলে মো. রাশেদ মিয়া (৩০) আমেনার বাড়িতে আসা-যাওয়া শুরু করে।গতকাল শনিবার রাতে ঘরের দরজা ভেঙে গৃহবধূকে অস্ত্রের মুখে তুলে নিয়ে পালাক্রমে ধর্ষণ করে তিন বখাটে। তার ডাকচিৎকারে আশপাশের লোকজনের উপস্থিতি টের পেয়ে ৩ বখাটে পালিয়ে যায়। পরে ঘটনা প্রকাশ বা মামলা করলে তাকেসহ চাচাতো বোনের স্বামীকে খুন করার হুমকি দেয় বখাটেরা।এ ব্যাপারে ভিকটিম নিজে বাদী হয়ে দুর্গাপুর থানায় নারী ও শিশু নির্যাতন দমন আইনে রোববার তিনজনকে আসামি করে দুর্গাপুর থানায় মামলা করেন।এ বিষয়ে দুর্গাপুর থানা পুলিশের ভারপ্রাপ্ত কর্মকর্তা (ওসি) মিজানুর রহমান সত্যতা নিশ্চিত করে জাগো নিউজকে বলেন, অভিযুক্তদের গ্রেফতারের চেষ্টা চলছে।কামাল হোসাইন/এএম/আরআইপি</body>
</article>
