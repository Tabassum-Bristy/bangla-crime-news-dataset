<article>
  <headline>
পাহাড়ে বেড়াতে নিয়ে প্রেমিকাকে ধর্ষণ প্রেমিকের
</headline>
  <url>https://www.jagonews24.com/country/news/501902</url>
  <published_at>
</published_at>
  <category>ধর্ষণ</category>
  <body>মৌলভীবাজারে প্রেমের সম্পর্কের সূত্র ধরে এক তরুণীকে (১৯) বেড়াতে নিয়ে পাহাড়ের নির্জন স্থানে ধর্ষণ করেছে প্রেমিক। এ ঘটনায় প্রেমিক কামাল মিয়াকে (২২) গ্রেফতার করেছে পুলিশ।মঙ্গলবার বিকেলে মৌলভীবাজারের কুলাউড়া উপজেলার পৃথিমপাশা ইউনিয়নে এ ঘটনা ঘটে। গ্রেফতার কামাল মিয়া উপজেলার পৃথিমপাশা ইউনিয়নের আমুলী গ্রামের সিকান্দার আলীর ছেলে। বুধবার এ ঘটনায় বাদী হয়ে কুলাউড়া থানায় একটি মামলা করেছেন ধর্ষণের শিকার তরুণী।মামলার অভিযোগ ও স্থানীয় সূত্রে জানা যায়, প্রেমের সম্পর্কের সূত্র ধরে মঙ্গলবার (২১ মে) বিকেলে উপজেলার পৃথিমপাশা ইউনিয়নের গনকিয়া এলাকার একটি পাহাড়ে ওই তরুণীকে নিয়ে যায় প্রেমিক কামাল।সেখানে ওই তরুণীকে ধর্ষণ করে কামাল। স্থানীয় লোকজন বিষয়টি দেখতে পেয়ে ঘটনাস্থল থেকে তাদেরকে আটক করে পুলিশে খবর দেয়। সন্ধ্যার পর কুলাউড়া থানা পুলিশের এসআই বাদল তাদেরকে আটক করে থানায় নিয়ে যান। কামালকে জিজ্ঞাসাবাদে ওই তরুণীকে ধর্ষণের কথা স্বীকার করেছে। পরে ওই তরুণী বাদী হয়ে কুলাউড়া থানায় মামলা করেন।ঘটনার সত্যতা নিশ্চিত করে কুলাউড়া থানা পুলিশের ওসি ইয়ারদৌস হাসান জাগো নিউজকে বলেন, স্থানীয় লোকজন আপত্তিকর অবস্থায় তরুণ-তরুণীকে আটক করে পুলিশে খবর দেয়। সন্ধ্যার পর কুলাউড়া থানা পুলিশের এসআই বাদল তাদেরকে আটক করে থানায় নিয়ে আসেন। এ ঘটনায় ধর্ষণের মামলা করেছেন ওই তরুণী। তাকে ধর্ষণ করেছে কামাল মিয়া।রিপন দে/এএম/এমএস</body>
</article>
