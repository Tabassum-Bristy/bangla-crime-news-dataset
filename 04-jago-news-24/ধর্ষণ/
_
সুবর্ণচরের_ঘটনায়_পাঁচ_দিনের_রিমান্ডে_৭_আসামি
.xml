<article>
  <headline>
সুবর্ণচরের ঘটনায় পাঁচ দিনের রিমান্ডে ৭ আসামি
</headline>
  <url>https://www.jagonews24.com/country/news/473583</url>
  <published_at>
</published_at>
  <category>ধর্ষণ</category>
  <body>নোয়াখালীর সুবর্ণচরের চরজুবলীতে স্বামী-সন্তানকে বেঁধে নারীকে গণর্ধষণের ঘটনায় সাত আসামির ৫ দিনের রিমান্ড মঞ্জুর করেছেন আদালত। রোববার দুপুর ১২টায় ২নং আমলি আদালতের বিচারক সিনিয়র জুডিশিয়াল ম্যাজিস্ট্রেট নবনিতা গুহ তাদের রিমান্ড মঞ্জুর করেন।এর আগে সাত আসামিকে গ্রেফতার করে তাদের বিরুদ্ধে ৭ দিনের রিমান্ড চেয়ে আদালতে পাঠায় পুলিশ। রিমান্ড শুনানির পর বিচারক তাদের পাঁচদিনের রিমান্ড মঞ্জুর করেন।রিমান্ডপ্রাপ্ত আসামিরা হলেন- রুহুল আমিন, সোহেল, বাদশা আলম, জসিম, বেচু, স্বপন ও হাসান আলী বুলু।এদিকে ওই গণধর্ষণের ঘটনায় আরও একজনকে গ্রেফতার করেছে পুলিশ। গ্রেফতার আসামির নাম ছালাউদ্দিন। এ ঘটনায় মোট আটজনকে গ্রেফতার করলো পুলিশ।প্রসঙ্গত, গত ৩০ ডিসেম্বর একাদশ জাতীয় সংসদ নির্বাচনে ভোটের দিন ভোটকেন্দ্রে ভোট দেয়াকে কেন্দ্র করে নির্যাতিতা ওই নারীর সঙ্গে কয়েকজনের কথা কাটাকাটি হয়। এর জের ধেরে রুহুল আমিনের নির্দেশে ১০ থেকে ১২ জন তার বাড়িতে গিয়ে স্বামী-সন্তাদের বেঁধে তাকে গণর্ধষণ ও মারধর করে।মিজানুর রহমান/এফএ/এমএস</body>
</article>
