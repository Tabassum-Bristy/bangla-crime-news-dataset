<article>
  <headline>
মাদরাসা ছাত্রীকে ধর্ষণের অভিযোগে শিক্ষক গ্রেফতার
</headline>
  <url>https://www.jagonews24.com/national/news/500113</url>
  <published_at>
</published_at>
  <category>ধর্ষণ</category>
  <body>চট্টগ্রামের বাঁশখালীতে ১২ বছর বয়সী মাদরাসা ছাত্রীকে ধর্ষণের অভিযোগে মো. ফয়জুল্লাহ নামে এক শিক্ষককে গ্রেফতার করেছে র‌্যাপিড অ্যাকশন ব্যাটালিয়ন (র‌্যাব)।মঙ্গলবার ভোরে বাঁশখালীর মনকির চর এলাকা থেকে তাকে গ্রেফতার করা হয় বলে জানান র‌্যাব-৭ এর মিডিয়া অফিসার সহকারী পুলিশ সুপার মো. মাশকুর রহমান।তিনি জানান, গত ২৪ এপ্রিল ওই মাদরাসা ছাত্রীকে ধর্ষণ করেন তার শিক্ষক মো. ফয়জুল্লাহ। পরে এ ঘটনায় থানায় মামলা হলেও পলাতক ছিলেন তিনি। গোপন সংবাদের ভিত্তিতে অভিযান চালিয়ে র‌্যাব সদস্যরা তাকে গ্রেফতার করে।তিনি আরও জানান, গ্রেফতার পরপরই শিক্ষক ফয়জুল্লাহকে বাঁশখালী থানায় হস্তান্তর করা হয়েছে।আবু আজাদ/এমএসএইচ/এমকেএইচ</body>
</article>
