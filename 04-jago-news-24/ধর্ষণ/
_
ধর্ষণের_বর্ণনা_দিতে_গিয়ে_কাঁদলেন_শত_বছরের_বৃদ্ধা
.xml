<article>
  <headline>
ধর্ষণের বর্ণনা দিতে গিয়ে কাঁদলেন শত বছরের বৃদ্ধা
</headline>
  <url>https://www.jagonews24.com/country/news/501992</url>
  <published_at>
</published_at>
  <category>ধর্ষণ</category>
  <body>এবার শত বছরের এক বৃদ্ধাকে ধর্ষণের অভিযোগ উঠেছে ১৪ বছর বয়সী এক কিশোরের বিরুদ্ধে। পুলিশ ওই কিশোরকে গতকাল মঙ্গলবার রাত থেকে খুঁজছে। ওই দিন সন্ধ্যায় টাঙ্গাইলের মধুপুর উপজেলায় এ ঘটনা ঘটেছে। ওই কিশোর বৃদ্ধার ঘরে ঢুকে তার মুখ বেঁধে তাকে ধর্ষণ করেছে বলে জানা গেছে।এলাকার কয়েকজন জানায়, অন্ধ ওই বৃদ্ধা চলাফেরা করতে পারেন না। তাদের কাছে ঘটনাটি বলেছেন ওই বৃদ্ধা। এসময় ঠিকমতো কথাও বলতে পারছিলেন না তিনি।তারা আরও জানান, ধর্ষণের সময় ওই কিশোরকে তিনি (বৃদ্ধা) বারবার বলছিলেন, আমাকে ছেড়ে দাও। আমি রোজা রাখছি।মধুপুর থানা পুলিশের ভারপ্রাপ্ত কর্মকর্তা (ওসি) তারিক কামাল জানান, এ ঘটনায় থানায় মামলা দায়েরের প্রস্তুতি চলছে। পুলিশের উপস্থিতি টের পেয়ে অভিযুক্ত কিশোর পালিয়ে গেছে। তাকে আটকের চেষ্টা অব্যাহত রয়েছে। ওই বৃদ্ধাকে ডাক্তারি পরীক্ষার জন্য টাঙ্গাইল জেনারেল হাসপাতালে পাঠানো হবে।এমএএস/পিআর</body>
</article>
