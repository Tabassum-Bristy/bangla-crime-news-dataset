<article>
  <headline>
চিকিৎসককে গণধর্ষণের অভিযোগে গ্রেফতার ৩
</headline>
  <url>https://www.jagonews24.com/country/news/411865</url>
  <published_at>
</published_at>
  <category>ধর্ষণ</category>
  <body>ঢাকা থেকে রাজবাড়ী হয়ে ফরিদপুর যাওয়ার পথে এক চিকিৎসককে (২৪) গণধর্ষণের অভিযোগ উঠেছে। ধর্ষণের অভিযোগে র্যাবের সহায়তায় পুলিশ ৩ ধর্ষককে গ্রেফতার করেছে।রোববার সকালে রাজবাড়ী সদর থানায় নির্যাতিত ওই চিকিৎসক বাদী হয়ে মামলা করেছেন। রাজবাড়ী থানার ওসি তারিক কামাল বিষয়টি নিশ্চিত করেছেন।গ্রেফতাররা হলো, রাজবাড়ী সদর উপজেলার খানখানাপুর ইউনিয়নের দত্তপাড়া গ্রামের আরশাদ মোল্লার ছেলে মামুন মোল্লা (২০), বসন্তপুর ইউনিয়নের মজলিশপুর গ্রামের মৃত মুন্নাফ সরদারের ছেলে হান্নান সরদার (৩০) ও একই এলাকার মৃত আবুল মোল্লার ছেলে রানা মোল্লা (২৫)।নির্যাতিত চিকিৎসক জানান, তিনি ঢাকা থেকে ২৩ ফেব্রুয়ারি শুক্রবার রাত ৮টার দিকে রাজবাড়ীর গোয়ালন্দ মোড় এসে বাস থেকে নামেন এবং ফরিদপুরে যাওয়ার গাড়ি খুঁজতে থাকেন। এ সময় এক অটোরিকশা চালক তাকে বলেন, এখান থেকে ফরিদপুরের গাড়ি পাওয়া যাবে না। শিবারামপুর গেলে পাওয়া যাবে, সেখান থেকে ফরিদপুরের গাড়িতে উঠিয়ে দেব। পরে তিনি ওই অটোরিকশায় ওঠেন। সেসময় অটোরিকশায় চালক ছাড়াও আরো দুইজন যুবক বসা ছিল।এরপর ঢাকা-খুলনা মহাসড়কের গোয়ালন্দ মোড়-শিবরামপুরের মাঝামাঝি নির্জন জায়গায় রিকশা থামিয়ে রাস্তার পাশে নিয়ে তাকে গণধর্ষণ করে তারা। ওই সময় তার চিৎকারে স্থানীয়রা এগিয়ে এলে ধর্ষকরা অটোরিকশাটি নিয়ে পালিয়ে যায়।রুবেলুর রহমান/এফএ/পিআর</body>
</article>
