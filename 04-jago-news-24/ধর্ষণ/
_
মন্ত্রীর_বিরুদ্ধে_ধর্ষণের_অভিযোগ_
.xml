<article>
  <headline>
মন্ত্রীর বিরুদ্ধে ধর্ষণের অভিযোগ!
</headline>
  <url>https://www.jagonews24.com/international/news/411472</url>
  <published_at>
</published_at>
  <category>ধর্ষণ</category>
  <body>ভারতের অরুণাচল প্রদেশের মুখ্যমন্ত্রী পেমা খান্ডুর বিরুদ্ধে ধর্ষণের অভিযোগ করেছেন এক নারী। মন্ত্রীর বিরুদ্ধে ধর্ষণের অভিযোগ এনে বিচারের দাবিতে রাজ্যের জাতীয় নারী কমিশনের দ্বারস্থ হয়েছেন তিনি।লিখিত অভিযোগে ওই নারী বলেন, ২০০৮ সালে পেমা খান্ডুর সঙ্গে আরো দু'জন তাকে জোর করে রাজ্যের সার্কিট হাউসে নিয়ে যায়। সেখানে তিনজন মিলে তাকে ধর্ষণ করে।অভিযোগে তিনি বলেন, পেমা খান্ডু তখন মুখ্যমন্ত্রী ছিলেন না। নিজের পরিচয় দিয়েছিলেন একজন আর্মি অফিসার হিসেবে।তবে অভিযোগ প্রত্যাখ্যান করে মুখ্যমন্ত্রী খান্ডু দেশটির একটি গণমাধ্যমকে বলেন, রাজনৈতিক উদ্দেশ্যেই ধর্ষণের অভিযোগ এনেছেন ওই নারী। পুরোটাই গল্প।গত ১৫ ফেব্রুয়ারি জাতীয় নারী কমিশনে নালিশ করেছেন ধর্ষণের শিকার ওই নারী। অভিযোগের ব্যাপারে পেমা খান্ডু বলেন, এমন মিথ্যা অভিযোগে আমি অবাক হয়েছি। জাতীয় নারী কমিশনের উপর আস্থা আছে। আশা রাখি সঠিক বিচারই পাব।এসআইএস/আইআই</body>
</article>
