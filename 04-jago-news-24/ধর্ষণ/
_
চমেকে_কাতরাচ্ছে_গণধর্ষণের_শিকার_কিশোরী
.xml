<article>
  <headline>
চমেকে কাতরাচ্ছে গণধর্ষণের শিকার কিশোরী
</headline>
  <url>https://www.jagonews24.com/national/news/511166</url>
  <published_at>
</published_at>
  <category>ধর্ষণ</category>
  <body>চট্টগ্রামের কর্ণফুলী থানার কোরিয়ান ইপিজেডের এক কিশোরী শ্রমিক গণধর্ষণের শিকার হয়েছে। প্রচুর রক্তক্ষরণে জীবনমৃত্যুর সন্ধিক্ষণে থাকা ওই কিশোরী এখন চট্টগ্রাম মেডিকেল কলেজ হাসপাতালে কাতরাচ্ছে। তার অবস্থা ভালো নয় বলে জানিয়েছেন চিকিৎসকরা।ওই কিশোরী কোরিয়ান ইপিজেডে কর্ণফুলী সু ফ্যাক্টরিতে কাজ করেন। বাড়ি চন্দনাইশ উপজেলায়। স্থানীয় সূত্র জানায়, বুধবার (০৩ জুন) রাত সাড়ে ৮টার দিকে আনোয়ারা থানার চৌমুহনী এলাকার কালার মার দিঘীর অন্ধকার ঝোপের পাশ থেকে মুমূর্ষু অবস্থায় উদ্ধার করা হয় ওই কিশোরীকে। পরে রাত ১২টার দিকে তাকে পুলিশ ও পরিবারের সদস্যরা মিলে চট্টগ্রাম মেডিকেল কলেজ (চমেক) হাসপাতালে ভর্তি করা হয়।কর্ণফুলী থানার ভারপ্রাপ্ত কর্মকর্তা (ওসি) আলমগীর মাহমুদ জানান, মেয়েটি চট্টগ্রামের কর্ণফুলী থানা এলাকায় কোরিয়ান ইপিজেডে কর্ণফুলী সু ফ্যাক্টরিতে কাজ করেন। বাড়ি চন্দনাইশ উপজেলায়। দুর্বৃত্তরা মেয়েটিকে ধর্ষণের পর মুমূর্ষু অবস্থায় রাস্তায় ফেলে যায় বলে অভিযোগ করেছে তার পরিবার।চট্টগ্রাম মেডিকেল কলেজ হাসপাতাল পুলিশ ফাঁড়ির এএসআই আমির ধর্ষিতার পরিবারের বরাত দিয়ে বলেন, ‘ধর্ষিতা কিশোরী রাত ৮টায় কারখানা ছুটির পর বাসে বাড়িতে যাওয়ার জন্য অপেক্ষা করছিলেন। অন্তত চারজন মানুষ তাকে অজ্ঞাতস্থানে তুলে নিয়ে গিয়ে ধর্ষণের পর আনোয়ারা কালার মার দিঘী এলাকায় ফেলে চলে যায়। মেয়েটির অবস্থা খুব খারাপ। প্রচুর রক্তক্ষরণ হচ্ছে।আবু আজাদ/এমআরএম/জেআইএম</body>
</article>
