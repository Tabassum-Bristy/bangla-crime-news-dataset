<article>
  <headline>
দেশে প্রতিদিন গড়ে ধর্ষণের শিকার হন দুই নারী
</headline>
  <url>https://www.jagonews24.com/national/news/457435</url>
  <published_at>
</published_at>
  <category>ধর্ষণ</category>
  <body>সারাদেশে প্রতিদিন গড়ে দুইজন করে নারী ধর্ষণের শিকার হচ্ছেন। চলতি বছরের গত ১০ মাসে (জানুয়ারি–অক্টোবর) সারাদেশে ৬১৬ জন নারী ধর্ষণের শিকার হয়েছেন। গণধর্ষণের শিকার হয়েছে ১৬৯ জন। ধর্ষণের পর মৃত্যু হয়েছে ৫৪ জনের। তাদের মধ্যে ধর্ষণের পর আত্মহত্যা করেছেন চারজন। এসব ঘটনায় মোট মামলা হয়েছে ৪২০টি।চলতি অক্টোবর মাসে আইন ও শালিশ কেন্দ্র থেকে প্রকাশিত মাসিক বুলেটিনে এসব তথ্য প্রকাশ করা হয়।প্রকাশিত প্রতিবেদনে জানা গেছে, ধর্ষণের শিকার মোট নারীদের মধ্যে ছয় বছরের কম থেকে ১৮ বছর বয়সীদের সংখ্যাই বেশি।পরিসংখ্যান বিশ্লেষণে দেখা যায়, ধর্ষণের শিকার মোট নারীদের মধ্যে ৪৫ জনের বয়স ছয় বছরেরও নিচে। এ ছাড়া ৭ থেকে ১২ বছর বয়সী ৮৪ জন ও ১৩ থেকে ১৮ বছরের ৯৮ জন রয়েছেন। ধর্ষণের পর নিহত নারীদের মধ্যেও ছয় বছরের কম বয়সী শিশু থেকে ১৮ বছরের নারীর সংখ্যাই বেশি।পরিসংখ্যানে আরও দেখা যায়, নিহতদের মধ্যে দুইজনের বয়স ছয় বছরেরও কম। এ ছাড়া ৭ থেকে ১২ বছর বয়সী ১৪ জন ও ১৩ থেকে ১৮ বছর বয়সী ১৫ জন নারী রয়েছেন।এ ছাড়া ধর্ষণের অপচেষ্টার শিকার হয়েছেন ৯০ জন নারী। এ সব ঘটনায় থানায় ৫৯টি মামলা হয়।আইন ও শালিশ কেন্দ্রের একজন কর্মকর্তা জানান, গত বছর জানুয়ারি থেকে ডিসেম্বর মাস পর্য়ন্ত ৮১৪ জন ধর্ষণের শিকার হন। ধর্ষণের পর নিহত হন ৪৭ জন। ধর্ষিত হয়ে আত্মহত্যা করেন ১১ জন।তিনি বলেন, চলতি বছরের প্রথম ১০ মাসে ধর্ষণের পর নিহতের সংখ্যা গত বছরের সংখ্যাকে ছাড়িয়ে গেছে। চলতি বছর ইতোমধ্যেই ধর্ষণের পর নিহত হয়েছেন ৫৪ জন। যা এখন পর্যন্ত গত বছরের চেয়ে সাতজন বেশি।এমইউ/এমবিআর/পিআর</body>
</article>
