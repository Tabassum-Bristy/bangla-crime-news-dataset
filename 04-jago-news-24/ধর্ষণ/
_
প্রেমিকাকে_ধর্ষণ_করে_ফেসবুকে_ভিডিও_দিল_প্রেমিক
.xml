<article>
  <headline>
প্রেমিকাকে ধর্ষণ করে ফেসবুকে ভিডিও দিল প্রেমিক
</headline>
  <url>https://www.jagonews24.com/country/news/521878</url>
  <published_at>
</published_at>
  <category>ধর্ষণ</category>
  <body>প্রেমিকাকে (১৬) একাধিকবার ধর্ষণের পর ভিডিও ধারণ করে প্রেমিক। একই সঙ্গে ধর্ষণের ওসব ভিডিও ও ছবি সামাজিক যোগাযোগমাধ্যম ফেসবুকে ছড়িয়ে দেয়া হয়।বরিশাল সদর উপজেলার চরকাউয়া ইউনিয়নের চরকরনজি গ্রামে এ ঘটনা ঘটে। এ ঘটনায় মামলা হয়েছে। মামলার পর অভিযান চালিয়ে প্রেমিক রায়হান হাসান হাওলাদারকে গ্রেফতার করেছে পুলিশ। বৃহস্পতিবার বিকেলে রায়হানকে আদালতের মাধ্যমে কারাগারে পাঠানো হয়। রায়হান নগরীর ভিআইপি কলোনি এলাকার বাসিন্দা।বিষয়টি নিশ্চিত করে কোতোয়ালি মডেল থানা পুলিশের পরিদর্শক মো. আসাদুজ্জামান বলেন, ফেসবুকে এক কিশোরীর সঙ্গে রায়হানের পরিচয় হয়। এরপর তাদের মধ্যে প্রেমের সম্পর্ক গড়ে ওঠে। একপর্যায়ে বিয়ের প্রলোভন দেখিয়ে বাসায় নিয়ে প্রেমিকাকে একাধিকবার ধর্ষণ করে রায়হান। ধর্ষণ ও অনৈতিক মেলামেশার ছবি মোবাইলে ধারণ করে সে। পরে তাদের প্রেমের সম্পর্ক ভেঙে গেলে প্রেমিকার গোপন ছবি ও ভিডিও ফেসবুকে ছড়িয়ে দেয় রায়হান।পরিদর্শক আসাদুজ্জামান আরও বলেন, এ ঘটনায় বুধবার রাতে ওই কিশোরীর নানা ধর্ষণ ও পর্নোগ্রাফি আইনে রায়হানের বিরুদ্ধে মামলা করেন। রাত আড়াইটার দিকে ভিআইপি কলোনি এলাকা থেকে রায়হানকে গ্রেফতার করে পুলিশ। বৃহস্পতিবার বিকেলে আদালতের মাধ্যমে তাকে কারাগারে পাঠানো হয়।সাইফ আমীন/এএম/এমকেএইচ</body>
</article>
