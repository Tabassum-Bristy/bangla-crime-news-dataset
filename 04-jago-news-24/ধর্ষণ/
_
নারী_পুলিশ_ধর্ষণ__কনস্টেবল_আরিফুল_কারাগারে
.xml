<article>
  <headline>
নারী পুলিশ ধর্ষণ : কনস্টেবল আরিফুল কারাগারে
</headline>
  <url>https://www.jagonews24.com/law-courts/news/327367</url>
  <published_at>
</published_at>
  <category>ধর্ষণ</category>
  <body>রাজধানীর রাজারবাগ পুলিশ লাইন্সের এক নারী পুলিশ কনস্টেবলকে ধর্ষণের অভিযোগে গ্রেফতার কনস্টেবল আরিফুল ইসলামকে কারাগারে পাঠানোর আদেশ দিয়েছেন আদালত।রোববার তাকে ঢাকা মুখ্য মহানগর হাকিম আদালতে হাজির করে মামলার তদন্ত শেষ না হওয়া পর্যন্ত কারাগারে আটক রাখার আবেদন করেন তদন্তকারী কর্মকর্তা। আবেদনের পরিপ্রেক্ষিতে ঢাকা মহানগর হাকিম আব্দুল্লাহ আল মাসুদ তাকে কারাগারে পাঠানোর নির্দেশ দেন।অন্যদিকে এই দিন মামলার এজাহারটি গ্রহণ করে মামলার তদন্ত প্রতিবেদন দাখিলের জন্য ১৪ সেপ্টেম্বর দিন ধার্য করেন আদালত।এর আগে শনিবার (১৯ আগস্ট) রাতে রাজারবাগ থেকে তাকে গ্রেফতার করে শাহজাহানপুর থানা পুলিশ। ওইদিন রাত সাড়ে ৮টায় ধর্ষণের অভিযোগে মামলা করেন ওই নারী পুলিশ সদস্য। মামলা নম্বর ৩৪। মামলার এজাহারে কনস্টেবল আরিফুলের বিরুদ্ধে ‘বিয়ের প্রলোভন দেখিয়ে জোরপূর্বক ধর্ষণ’ করার কথা উল্লেখ করা হয়েছে।শাহজাহানপুর থানার উপ-পরিদর্শক (এসআই) সঞ্জয় কুমার দাস জাগো নিউজকে জানান, মাসখানেক আগে মালিবাগের হোটেল মৌচাকের ষষ্ঠ তলার ৬০৬ নম্বর কক্ষে বিয়ের প্রলোভন দেখিয়ে ওই নারী পুলিশ সদস্যকে ধর্ষণ করেন আরিফুল, এমন অভিযোগ করা হয়েছে।স্বাস্থ্য পরীক্ষার জন্য শনিবার রাতেই ওই নারীকে ঢাকা মেডিকেল কলেজ (ঢামেক) হাসপাতালের ওয়ান স্টপ ক্রাইসিস সেন্টারে (ওসিসি) পাঠানো হয় বলেও জানান তিনি।জেএ/জেএইচ/জেআইএম</body>
</article>
