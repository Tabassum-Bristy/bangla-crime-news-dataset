<article>
  <headline>
ধর্ষণ করলেন স্বামী, গর্ভপাত করালেন স্ত্রী
</headline>
  <url>https://www.jagonews24.com/country/news/479010</url>
  <published_at>
</published_at>
  <category>ধর্ষণ</category>
  <body>জয়পুরহাট সদর উপজেলার ধারকি-ঘোনাপাড়া গ্রামে এক বুদ্ধি প্রতিবন্ধী গৃহকর্মীকে ধর্ষণের অভিযোগ উঠেছে গৃহকর্তার বিরুদ্ধে। ধর্ষণের ফলে ওই নারী অন্তঃসত্ত্বা হয়েছেন বলে থানায় অভিযোগ করেছে ভুক্তভোগীর পরিবার।শনিবার ধর্ষিতার বাবা বাদী হয়ে গৃহকর্তা নাসিরউদ্দিন ও তার স্ত্রী ফাহমিদা সুলতানাসহ অজ্ঞাত ৩-৪ জনকে আসামি করে জয়পুরহাট সদর থানায় মামলা করেছেন।মামলা সূত্র ও তদন্তকারী কর্মকর্তা উপ-পরিদর্শক আল-আমিন জানান, বুদ্ধি প্রতিবন্ধী ওই নারী প্রতিবেশী নাসির উদ্দীনের বাসায় গৃহকর্মীর কাজ করতেন। কাজ করার সময় গত বছরের ২০ মে দুপুরে বাড়িতে একা পেয়ে ওই নারীকে ধর্ষণ করলে সে গর্ভবতী হয়ে পড়ে।কিন্তু বিষয়টি ধামাচাপা দিতে চলতি বছরের ৩০ জানুয়ারি জয়পুরহাট শহরের একটি বেসরকারি ক্লিনিকে নিয়ে গৃহকর্তা নাসির উদ্দীন ও তার স্ত্রী ওই তরুণীর গর্ভপাত ঘটায়। পরে গৃহকর্মীর পরিবার বিষয়টি জানতে পেরে নাসির উদ্দিনের পরিবারের সঙ্গে যোগাযোগ করে কোনো বিচার না পেলে থানায় মামলা করে।জয়পুরহাট সদর থানার ওসি (তদন্ত) মোমিনুল হক ঘটনার সত্যতা নিশ্চিত করে জানান, এ ব্যাপারে তদন্ত সাপেক্ষে প্রয়োজনীয় ব্যবস্থা গ্রহণ করা হবে। আসামি ধরতে জোর তৎপরতা চালানো হচ্ছে।রাশেদুজ্জামান/এফএ/পিআর</body>
</article>
