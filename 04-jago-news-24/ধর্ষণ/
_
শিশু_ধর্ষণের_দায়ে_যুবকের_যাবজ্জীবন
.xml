<article>
  <headline>
শিশু ধর্ষণের দায়ে যুবকের যাবজ্জীবন
</headline>
  <url>https://www.jagonews24.com/country/news/481235</url>
  <published_at>
</published_at>
  <category>ধর্ষণ</category>
  <body>বরিশালে চার বছরের এক শিশুকে ধর্ষণের দায়ে মাহবুব ব্যাপারী (২৭) নামের এক যুবককে যাবজ্জীবন সশ্রম কারাদণ্ড দিয়েছেন আদালত। একই সঙ্গে তাকে ১ লাখ টাকা জরিমানা অনাদায়ে এক বছর কারাদণ্ড দেয়া হয়।বুধবার বিকেলে বরিশাল নারী ও শিশু নির্যাতন অপরাধ দমন ট্রাইব্যুনালের বিচারক মো. আবু শামীম আজাদ এ রায় দেন। ধর্ষণ ঘটনার ১১ বছর পর বিচার সম্পন্ন শেষে মামলার রায় দেয়া হয়। দণ্ডপ্রাপ্ত মাহবুব হোসেন বানারীপাড়া উপজেলার পশ্চিম তেতলা গ্রামের মালেক বেপারীর ছেলে। সে পলাতক রয়েছে।মামলার নথি থেকে জানা যায়, ২০০৮ সালের ১৩ জুলাই দুপুরে বরিশালের বানারীপাড়া উপজেলার উদয়কাঠী গ্রামের চার বছরের এক শিশুকে ধর্ষণ করে মাহবুব। চকলেট খাওয়ানোর প্রভোলন দেখিয়ে দোলনা থেকে তুলে বাড়ির পাশে বাগানে নিয়ে শিশুটিকে ধর্ষণ করা হয়। তখন মাহবুবের বয়স ছিল ১৬ বছর। এ ঘটনায় শিশুর নানা মুজাহার হোসেন বাদী হয়ে ২০০৮ সালের ৫ অক্টোবর বানারীপাড়া থানায় মামলা করেন।একই বছরেরর ৭ নভেম্বর মামলার তদন্ত কর্মকর্তা বানারীপাড়া থানার তৎকালীন উপপরিদর্শক সঞ্জিত চন্দ্র শীল মাহবুবকে অভিযুক্ত করে মামলার চার্জশিট দেন। অভিযোগ প্রমাণিত হওয়ায় আদালত এ রায় দেন।সাইফ আমীন/এএম/পিআর</body>
</article>
