<article>
  <headline>
গৃহবধূকে ধর্ষণচেষ্টায় ১০ বছরের কারাদণ্ড
</headline>
  <url>https://www.jagonews24.com/country/news/442107</url>
  <published_at>
</published_at>
  <category>ধর্ষণ</category>
  <body>গৃহবধূকে ধর্ষণচেষ্টার দায়ে এক ব্যক্তিকে ১০ বছরের সশ্রম কারাদণ্ড, ২০ হাজার টাকা জরিমানা অনাদায়ে আরও তিন মাসের সশ্রম কারাদণ্ড দিয়েছেন ঝালকাঠির একটি আদালত।বৃহস্পতিবার বিকেলে ঝালকাঠির নারী ও শিশু নির্যাতন দমন ট্রাইবুনাল-১ আদালতের বিচারক জেলা ও দায়রা জজ মো. ইখতিয়ারুল ইসলাম মল্লিক এ রায় প্রদান করেন।রায় ঘোষণার সময় রাষ্ট্রপক্ষে মামলা পরিচালনা করেন সরকারি কৌঁসুলি আব্দুল মান্নান রসুল। অন্যদিকে আসামিপক্ষে পরিচালনা করেন মো. বনি আমিন বাকলাই। এসময় সাজাপ্রাপ্ত আনসার মাঝি (৫৫) আদালতে উপস্থিত ছিলেন। তিনি সদর উপজেলার বারুহার গ্রামের মৃত সোহরাব মাঝির ছেলে।মামলার বিবরণে জানা গেছে, ২০১৫ সালের ৭ নভেম্বর দুপুর ১২টার দিকে সদর উপজেলার বারুহার গ্রামে এক গৃহবধূ বাড়ির পাশের মাঠে ঘাস কাটতে যায়। আনসার মাঝি তাকে একা পেয়ে ধর্ষণের চেষ্টা করে। গৃহবধূর চিৎকার শুনে স্থানীয়রা ছুটে এলে আনসার মাঝি পালিয়ে যায়।এ ঘটনায় ওই গৃহবধূ বাদী হয়ে ঝালকাঠি থানায় মামলা দায়ের করেন। পরে মামলার তদন্তকারী কর্মকর্তা এসআই মো. ফারুক হোসেন আদালতে অভিযোগপত্র দাখিল করেন। ২০১৬ সালের ২ মার্চ আদালত অপরাধটি আমলে নিয়ে মামলার বিচার কাজ শুরু করেন।মো. আতিকুর রহমান/বিএ</body>
</article>
