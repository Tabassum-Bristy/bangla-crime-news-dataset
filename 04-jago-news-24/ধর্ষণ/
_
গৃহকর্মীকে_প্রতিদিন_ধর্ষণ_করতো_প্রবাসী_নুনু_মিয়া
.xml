<article>
  <headline>
গৃহকর্মীকে প্রতিদিন ধর্ষণ করতো প্রবাসী নুনু মিয়া
</headline>
  <url>https://www.jagonews24.com/country/news/461489</url>
  <published_at>
</published_at>
  <category>ধর্ষণ</category>
  <body>গৃহকর্মী ধর্ষণের অভিযোগে এক লন্ডন প্রবাসীকে আটক করেছে পুলিশ। তার নাম নুনু মিয়া (৫৫)। সোমবার বিকেলে সিলেটের ওসমানীনগর উপজেলার গোয়ালাবাজার এলাকার ‘খাজা ভিলা’ থেকে তাকে আটক করে পুলিশ। আটক প্রবাসী উপজেলার ব্রাহ্মণ গ্রামের মৃত রহিম উদ্দিনের ছেলে।পুলিশ ও মামলার এজাহার সূত্রে জানা গেছে, এক বছর ধরে যুক্তরাজ্য প্রবাসী নুনু মিয়ার বাড়িতে গৃহকর্মী হিসেবে কাজ করছেন একই উপজেলার সাদিপুর ইউনিয়নের দক্ষিণ কালনীচর গ্রামের ১৯ বছর বয়সী এক তরুণী। নিজ বাড়িতে থাকার সুবাদে বিয়ের প্রলোভন দেখিয়ে একাধিকবার তাকে ধর্ষণ করেন নুনু মিয়া। এক পর্যায়ে ওই তরুণী অন্তঃসত্ত্বা হয়ে পড়লে তাকে ভয়ভীতি দেখিয়ে ওষুধ সেবন করিয়ে পুনরায় ধর্ষণ করে নুনু মিয়া।এক পর্যায়ে প্রতারণার বিষয়টি বুঝতে পেরে নুনু মিয়াকে আসামি করে ওই তরুণী ওসমানীনগর থানায় নারী ও শিশু নির্যাতন দমন আইনে গতকাল রোববার একটি মামলা করেন। মামলার পর সোমবার বিকেলে ওসমানীনগর থানা পুলিশের একটি দল নুনু মিয়াকে তার বাড়ি থেকে আটক করে।ওসমানীনগর থানা পুলিশের ভারপ্রাপ্ত কর্মকর্তা এসএম আল মামুন ধর্ষণের অভিযোগে যুক্তরাজ্য প্রবাসী নুনু মিয়াকে আটক করা হয়েছে। বর্তমানে তাকে থানা হাজতে রাখা হয়েছে। মঙ্গলবার তাকে আদালতের মাধ্যমে জেলহাজতে পাঠানো হবে বলে জানান তিনি।ছামির মাহমুদ/এমএএস/এমএস</body>
</article>
