<article>
  <headline>
১১ বছরের শিশুকে ধর্ষণচেষ্টা, যুবককে গণধোলাই
</headline>
  <url>https://www.jagonews24.com/country/news/420035</url>
  <published_at>
</published_at>
  <category>ধর্ষণ</category>
  <body>চাঁদপুরের কচুয়া উপজেলায় ১১ বছরের এক শিশুকে ধর্ষণচেষ্টার অভিযোগে শাহ আলম (৩২) নামে এক যুবককে আটক করা হয়েছে। শনিবার দুপুর উপজেলার পরানপুর গ্রামে এ ঘটনা ঘটে।গ্রেফতার শাহ আলম উপজেলার পদুয়া গ্রামের সফিক মিয়ার ছেলে।স্থানীয়রা জানান, দুপুর ১টার দিকে আকানিয়া গ্রামের ওই শিশুটি পরানপুর বাজারে যাচ্ছিল। পরানপুর গ্রামের শাহ আলমের মামার বাড়ি মিয়াজী বাড়ির পাশ অতিক্রমকালে শিশুটিকে তিনি বিভিন্ন প্রলোভন দেখিয়ে বাড়ির ভেতরে নিয়ে নিয়ে যান এবং ধর্ষণের চেষ্টা করেন। এ সময় মেয়েটির আর্তচিৎকারে এলাকাবাসী ছুটে এসে তাকে উদ্ধার করেন এবং শাহ আলমকে গণধোলাই দিয়ে পুলিশে সোপর্দ করেন।কচুয়া থানা পুলিশের পরিদর্শক (তদন্ত) শাহজাহান কামাল জাগো নিউজকে বলেন, ধর্ষণচেষ্টাকারী শাহ আলমকে আটক করা হয়েছে। এ ব্যাপারে কচুয়া থানায় একটি নিয়মিত মামলা দায়ের প্রক্রিয়াধীন।ইকরাম চৌধুরী/আরএআর/জেআইএম</body>
</article>
