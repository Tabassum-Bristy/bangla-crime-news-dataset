<article>
  <headline>
মোবাইলে পরিচয়, বেড়ানোর কথা বলে ডেকে নিয়ে ধর্ষণ
</headline>
  <url>https://www.jagonews24.com/country/news/482280</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের সোনারগাঁওয়ে হোটেল তাজমহল পিরামিডে কিশোরী (১৬) ধর্ষণের ঘটনার প্রাধান আসামি সাহাদাত হোসেনকে (৩৬) গ্রেফতার করেছে র‌্যাব। সোমবার গাজীপুর সিটি কর্পোরেশনের কোনাবাড়ি এলাকা থেকে র‌্যাব-১ এর সদস্যরা তাকে গ্রেফতার করে।গ্রেফতার সাহাদাত নারায়ণগঞ্জের রূপগঞ্জের মধুখালী গ্রামের মৃত সাহাবুদ্দিনের ছেলে। প্রাথমিক জিজ্ঞাসাবাদে সে ঘটনার সঙ্গে জড়িত থাকার কথা স্বীকার করেছে।র‌্যাব-১ এর অধিনায়ক লে. কর্নেল মো. সারওয়ার-বিন-কাশেম জানান, ২/৩ মাস পূর্বে এক নারী ওই কিশোরীর পারিবারিক দারিদ্র্যতার সুযোগ নিয়ে বিয়ের প্রলোভন দেখিয়ে তাকে সাহাদাত নামে এক ব্যক্তির সঙ্গে মোবাইল ফোনের মাধ্যমে পরিচয় করিয়ে দেন। তার সঙ্গে ওই মেয়েটির মোবাইল ফোনে কথোপকথন চলতে থাকে। এরই মাঝে সাহাদাত মেয়েটিকে হোটেলে নিয়ে ধর্ষণের পরিকল্পনা করে।তিনি আরও জানান, সাহাদাত সহজ-সরল ওই কিশোরীকে বেড়ানোর কথা বলে গত ২৪ জানুয়ারি দুপুরে হোটেল তাজমহল পিরামিডে নিয়ে যায়। সেখানে একটি রুমে উঠে কোমল পানীয় ও জুসের সঙ্গে উত্তেজক নেশা জাতীয় দ্রব্য মিশিয়ে খাইয়ে তাকে ধর্ষণ করে। বাধা দিতে গেলে জোরজবরদস্তি করে কিশোরীকে মারাত্মক জখমও করে সাহাদাত। সে মোবাইলে গোপনে ধর্ষণের ভিডিও ধারণ করে এবং ওই কিশোরীকে ভয় দেখিয়ে সম্পূর্ণ ঘটনা গোপন রাখতে বলে। বাড়ি ফিরে মেয়েটি তার মাকে সব খুলে বললে তিনি বাদী হয়ে সোনারগাঁও থানায় মামলা করেন। মামলার পর থেকে সাহাদাত পালিয়ে গাজীপুরের কোনাবাড়িতে আশ্রয় নিয়েছিল।আমিনুল ইসলাম/আরএআর/জেআইএম</body>
</article>
