<article>
  <headline>
নিরাময় কেন্দ্রে নিয়ে স্কুলছাত্রীকে গণধর্ষণ
</headline>
  <url>https://www.jagonews24.com/country/news/479888</url>
  <published_at>
</published_at>
  <category>ধর্ষণ</category>
  <body>ময়মনসিংহে দশম শ্রেণির এক ছাত্রীকে মাদকাসক্তি নিরাময় কেন্দ্রে নিয়ে গণধর্ষণের অভিযোগে উঠেছে। এ ঘটনায় হামিদুল ইসলাম আকাশ (২৪) নামে ময়মনসিংহ পলিটেকনিক ইনস্টিটিউটের এক শিক্ষার্থীকে গ্রেফতার করেছে পুলিশ। বুধবার বিকেলে নগরের মাসকান্দা এলাকায় অভিযান চালিয়ে তাকে গ্রেফতার করা হয়।কোতোয়ালি মডেল থানার উপ-পরিদর্শক (এসআই) উজ্জ্বল কান্তি সরকার ঘটনার সত্যতা নিশ্চিত করেছেন।গতকাল বুধবার বিকেলে ওই স্কুলছাত্রীর বড় ভাই বাদী হয়ে কোতোয়ালি মডেল থানায় ধর্ষণ মামলা করেছেন। এ মামলায় অভিযান চালিয়ে আকাশকে গ্রেফতার করা হয়েছে বলেও জানান এসআই উজ্জ্বল।তিনি বলেন, বীর মুক্তিযোদ্ধা অধ্যক্ষ মতিউর রহমান একাডেমি স্কুল অ্যান্ড কলেজের দশম শ্রেণির এক স্কুলছাত্রীর সঙ্গে প্রেমের সম্পর্ক ছিল স্থানীয় এক যুবকের। এক পর্যায়ে তাদের মধ্যে ছাড়াছাড়ি হয়ে যায়। এরপরও ওই যুবক স্কুলছাত্রীকে উত্ত্যাক্ত করত।ঘটনাটি এলাকার বড় ভাই আকাশকে জানায় ওই স্কুলছাত্রী। এ সুযোগে বিষয়টি মীমাংসা করে দেয়ার কথা বলে ওই স্কুলছাত্রীকে গত মাসের শেষ দিকে নগরের মাসকান্দা এলাকার সেবা মাদকাসক্তি নিরাময় কেন্দ্রে নিয়ে যান আকাশ। পরে সেখানে আকাশ ও নিরাময় কেন্দ্রের মালিক রাজিব তাকে গণধর্ষণ করেন।এফএ/জেআইএম</body>
</article>
