<article>
  <headline>
শিক্ষিকা ধর্ষণ, ছাত্রলীগ নেতাকে গ্রেফতারে আল্টিমেটাম
</headline>
  <url>https://www.jagonews24.com/country/news/419596</url>
  <published_at>
</published_at>
  <category>ধর্ষণ</category>
  <body>ভোলার মনপুরায় স্কুল রুমে শিক্ষিকাকে ধর্ষণে জড়িত ছাত্রলীগ নেতাকে গ্রেফতারের দাবিতে বিক্ষোভ মিছিল শেষে ঘণ্টাব্যাপী মানববন্ধন করেছে ৩ শতাধিক শিক্ষক-শিক্ষিকা।একইসঙ্গে ওই ছাত্রলীগ নেতাকে আইনের আওতায় আনার দাবিসহ তাকে গ্রেফতারে প্রশাসনকে ৪৮ ঘণ্টার আল্টিমেটাম দেন শিক্ষক নেতারা।বৃহস্পতিরবার বেলা ১১টায় প্রাথমিক শিক্ষক সমিতির ব্যানারে উপজেলা থেকে মিছিল নিয়ে মনপুরা প্রেস ক্লাবের সামনে ঘণ্টাব্যাপী এ মানববন্ধন ও প্রতিবাদ সভা অনিুষ্ঠত হয়।মানববন্ধনে ‘এনামের শাস্তি চাই’ ‘শিক্ষক নির্যাতনকারী এনামের বিচার চাই’ ‘শিক্ষক নির্যাতনকারী এনামকে গ্রেফতার কর’ ‘শিক্ষা প্রতিষ্ঠানে শিক্ষকদের নিরাপত্তা চাই’ সংবলিত ব্যানার, প্ল্যাকার্ড নিয়ে মানবন্ধনে অংশগ্রহণ করেন শিক্ষকরা।মানববন্ধনে সরকারি প্রাথমিক শিক্ষক সমিতির সভাপতি মনোয়ারা বেগম বলেন, ঘটনার ৬ দিন অতিবাহিত হলেও এখন পর্যন্ত অভিযুক্ত ছাত্রলীগ নেতা এনাম হাওলাদারকে গ্রেফতার করে আইনের আওতায় আনতে পারেনি প্রশাসন। আগামী ৪৮ ঘণ্টার মধ্যে প্রশাসন এনাম হাওলাদারকে গ্রেফতার করতে না করলে আরও কঠিন কর্মসূচি দেয়া হবে।প্রাথমিক শিক্ষক সমিতির সম্পাদক মো. রুবেল বলেন, অভিযুক্ত ছাত্রলীগ নেতা এনাম হাওলাদারকে গ্রেফতারে প্রশাসনের দৃশ্যমান গতি দেখছি না। আমরা বাধ্য হয়ে রাস্তা নেমেছি। আগামী ৪৮ ঘণ্টার মধ্যে ছাত্রলীগ নেতাকে গ্রেফতার না করলে শনিবার শিক্ষক নেতারা আলোচনা করে কঠিন কর্মসূচি ঘোষণা করবে।এছাড়া মানববন্ধনে বক্তব্য রাখেন- মনপুরা সরকারি ডিগ্রি কলেজের অধ্যক্ষ মো. জাহাঙ্গীর আলম। তিনিও অভিযুক্ত ছাত্রলীগ নেতাকে দ্রুত গ্রেফতারে প্রশাসনকে অনুরোধ করেন।এ বিষয়ে উপজেলা নির্বাহী কর্মকর্তা আবদুল জলিল ভূঁঞা জানান, শিক্ষিকাকে ধর্ষণে অভিযুক্ত ছাত্রলীগ নেতাকে দ্রুত গ্রেফতারে পুলিশ প্রশাসন কাজ করছে। আশাকরি অভিযুক্ত দ্রুত গ্রেফতার হবে।এ ব্যাপারে মনপুরা থানা পুলিশের ওসি শাহীন খান জানান, অভিযুক্ত ছাত্রলীগ নেতাকে গ্রেফতারে পুলিশ চেষ্টা চালিয়ে যাচ্ছে। তাকে দ্রুত গ্রেফতার করে আইনের আওতায় আনা হবে।আদিল হোসেন তপু/এএম/জেআইএম</body>
</article>
