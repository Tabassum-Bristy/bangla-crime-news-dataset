<article>
  <headline>
ডাকাতি ও পথচারী নারীদের গণধর্ষণ করতো তারা
</headline>
  <url>https://www.jagonews24.com/country/news/484347</url>
  <published_at>
</published_at>
  <category>ধর্ষণ</category>
  <body>গাজীপুর মহানগরীর ন্যাশনাল পার্ক এলাকায় অভিযান চালিয়ে সংঘবদ্ধ ডাকাত চক্রের ছয় সদস্যকে আটক করেছে র‌্যাব। এ সময় তাদের কাছ থেকে ডাকাতির কাজে ব্যবহৃত দেশীয় অস্ত্র ও মোবাইল উদ্ধার করা হয়েছে।আটকরা হলেন- মো. রাকিবুল ইসলাম (২৩), মো. শাহাদত হোসেন রিয়াজ (১৯), মো. আরিফ ইসলাম শান্ত (২১), মো. সজিব হোসেন (২০), মো. আলী হোসেন আয়েশ আলী (৩৫) ও মো. রাকিবুল ইসলাম (১৮)। আটকদের বাড়ি গাজীপুর সিটি কর্পোরেশনের ভাওরাইদ ও রৌদ্রপুর এলাকায়।র‌্যাব-১ এর স্পেশালাইজড কোম্পানি পোড়াবাড়ি ক্যাম্পের লে. কমান্ডার আব্দুল্লাহ আল মামুন জানান, বুধবার গভীর রাতে মহানগরীর ন্যাশনাল পার্কের ৩নং গেটের ১০০ গজ দক্ষিণে ময়মনসিংহ-ঢাকা মহাসড়কে অভিযান পরিচালনা করে ডাকাতির প্রস্তুতিকালে দেশীয় অস্ত্রসহ ছয়জনকে আটক করা হয়। এ সময় তাদের দেহ তল্লাশি করে চাপাতি, রাম দা, হাঁসুয়া এবং পাঁচটি মোবাইল ফোন উদ্ধার করা হয়।তিনি আরও জানান, জিজ্ঞাসাবাদে আটক ডাকাতরা জানিয়েছে- তারা একে অপরের যোগসাজশে দীর্ঘদিন যাবৎ গাজীপুরের ন্যাশনাল পার্ক এলাকাসহ বিভিন্ন স্থানে সাধারণ পথচারী, বাসযাত্রী ও মোটরসাইকেল আরোহীদের মারধর এবং অস্ত্রের ভয়ভীতি দেখিয়ে প্রাইভেটকার, মোটরসাইকেল, গাড়ি, টাকা-পয়সা, মোবাইল, স্বর্ণালঙ্কার ইত্যাদি ডাকাতিসহ পথচারী নারীদের গণধর্ষণ করে আসছে। ডাকাতি কাজে বাধা দিলে তারা সাধারণ পথচারীদেরকে হত্যা করে মালামাল লুট করে থাকে। এ ব্যাপারে গাজীপুর সদর থানায় মামলা দায়ের করা হয়েছে বলেও জানান র‌্যাব কর্মকর্তা আব্দুল্লাহ আল মামুন।আমিনুল ইসলাম/আরএআর/পিআর</body>
</article>
