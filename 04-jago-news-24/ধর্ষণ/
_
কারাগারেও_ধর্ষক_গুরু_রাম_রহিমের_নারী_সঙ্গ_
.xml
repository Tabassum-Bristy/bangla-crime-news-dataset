<article>
  <headline>
কারাগারেও ধর্ষক গুরু রাম রহিমের নারী সঙ্গ!
</headline>
  <url>https://www.jagonews24.com/international/news/331384</url>
  <published_at>
</published_at>
  <category>ধর্ষণ</category>
  <body>ভারতের বিহার রাজ্যের ডেরা সাচ্চা সওদার আশ্রমের গোপন ডেরায় ‘রাসলীলা’ চালাতেন তিনি। কোটি কোটি টাকার সম্পত্তি, দামি দামি গাড়ি, সিনেমার হিরো, বিদেশ সফর আমোদ-প্রমোদের কোনো ঘাটতি ছিল না তার জীবনে। কিন্তু গত ৪৮ ঘণ্টায় বদলে গেছে অনেক কিছু। কারাগারে গিয়ে ধর্ষণে দোষী সাব্যস্ত ভারতীয় বিতর্কিত এই ধর্মগুরু নির্ঘুম রাত কাটিয়েছেন বলে ভারতীয় গণমাধ্যমের খবরে বলা হচ্ছে।ভারতীয় একটি ইংরেজি দৈনিক বলছে, রোহতকের সুনারিয়ার জেলে ধর্ষণে দোষী সাব্যস্ত গুরু রাম রহিমকে রাখা হয়েছে। জেলের কয়েদি নম্বর ১৯৯৭। সেখানেই প্রথম রাতে না ঘুমিয়ে কাটাতে হয়েছে ধর্ষক বাবাকে। শুধু তাই নয়, রাতে মাত্র একটি রুটি এবং দুধ খেয়ে ডিনার সারেন তিনি।কারা কর্তৃপক্ষের বরাত দিয়ে দৈনিকটির দাবি, ভোর ৫টা নাগাদ ঘণ্টাখানেক যোগ ব্যায়াম করে ঘুমাতে যান রাম রহিম। ধর্ষণে দোষী সাব্যস্ত হওয়ার পরে কী সাজা পেতে হবে, তা ভেবেই সম্ভবত ঘুম উড়ে গেছে তার।তবে বিতর্ক পিছু ছাড়ছে না স্বঘোষিত এই ধর্মগুরুর। অনেকেই বলছেন, কারাগারেও এক নারী রাম রহিমের সঙ্গে রয়েছেন। যদিও সরকারি সূত্রগুলো এমন দাবি উড়িয়ে দিয়ে বলছে, সাধারণ কয়েদিদের তুলনায় কোনো বাড়তি সুবিধা দেয়া হচ্ছে না রাম রহিমকে।এসআইএস/জেআইএম</body>
</article>
