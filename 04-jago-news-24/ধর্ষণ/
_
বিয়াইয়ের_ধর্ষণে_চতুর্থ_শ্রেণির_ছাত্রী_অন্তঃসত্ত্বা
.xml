<article>
  <headline>
বিয়াইয়ের ধর্ষণে চতুর্থ শ্রেণির ছাত্রী অন্তঃসত্ত্বা
</headline>
  <url>https://www.jagonews24.com/country/news/513398</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের সোনারগাঁয়ে বিয়াইয়ের ধর্ষণে চতুর্থ শ্রেণির এক ছাত্রী অন্তঃসত্ত্বা হয়ে পড়েছে। এ ঘটনায় এলাকায় জানাজানি হওয়ার পর ব্যাপক চাঞ্চল্যের সৃষ্টি হয়েছে। ধর্ষিতার বাবা বাদী হয়ে শনিবার দুপুরে ধর্ষকের বিরুদ্ধে সোনারগাঁ থানায় মামলা করেছেন।মামলার এজাহারে জানা যায়, উপজেলার কাঁচপুর ইউনিয়নের পূর্ব বেহাকৈর এলাকার শাহজাহান মিয়ার ছেলের বিয়ের উকিল দেয়। এতে তাদের মধ্যে আত্মীয়তার সম্পর্ক গড়ে ওঠে। এ সম্পর্কের কারণে তাদের (ছাত্রীর বাবা) উভয়ের বাড়িতে যাওয়া আসা শুরু হয়। একপর্যায়ে শাহজাহান মিয়ার ছেলে রবির সঙ্গে তার মেয়ে স্থানীয় একটি প্রাইমারি স্কুলের চতুর্থ শ্রেণির ছাত্রীর প্রেমের সর্ম্পক গড়ে ওঠে। এ সুযোগে রবি তার মেয়েকে বিভিন্নস্থানে নিয়ে দৈহিক সম্পর্ক গড়ে তোলে। সর্বশেষ গত ১২ এপ্রিল রবি তাদের বাড়ি তার মেয়ের সঙ্গে দৈহিক সম্পর্ক করে। এতে তার মেয়ে পাঁচ মাসের অন্তঃসত্ত্বা হয়ে পড়ে।বিষয়টি উভয় পরিবারের মধ্যে জানাজানি হলে অন্তঃসত্ত্বা ওই ছাত্রীকে বিয়ের জন্য রবিকে চাপ প্রয়োগ করলে রবি টালবাহানা শুরু করে। এ ঘটনা এলাকায় জানাজানি হলে সামাজিকভাবে টাকার বিনিময়ে আপস-মীমাংসা করার চেষ্টা করে। মীমাংসা না হওয়ায় ওই ছাত্রীর বাবা শনিবার দুপুরে সোনারগাঁ থানায় একটি ধর্ষণ মামলা করেন।সোনারগাঁ থানা পুলিশের ওসি মনিরুজ্জামান জানান, ধর্ষণের ঘটনা সামাজিকভাবে বিচার-সালিশের মাধ্যমে মীমাংসার চেষ্টা করেছিল। মীমাংসা না হওয়ায় ওই ছাত্রীর বাবা বাদী হয়ে মামলা করেছেন। আসামি আটকের চেষ্টা করা হচ্ছে।শাহাদাত হোসেন/এমএএস/পিআর</body>
</article>
