<article>
  <headline>
অস্কারজয়ী পরিচালকের বিরুদ্ধে ধর্ষণের অভিযোগ
</headline>
  <url>https://www.jagonews24.com/entertainment/news/350752</url>
  <published_at>
</published_at>
  <category>ধর্ষণ</category>
  <body>শোবিজ জগতে হরেক রকমের স্ক্যান্ডাল আলোচনায় থাকে। তবে এবার এক ভিন্ন ধরনের স্ক্যান্ডালের খবরে তোলপাড় হলিউড পাড়াজুড়ে। তা হলো অস্কারজয়ী পরিচালক রোমান পোলনস্কির বিরুদ্ধে ধর্ষণেরর অভিযোগ করলেন জার্মানির অভিনেত্রী রেনেটা লেঙ্গার।সম্প্রতি ৬১ বছর বয়সী অভিনেত্রী লেঙ্গার সুইস পুলিশের কাছে অভিযোগ করেন, ১৯৭২ সালের ফেব্রুয়ারি মাসে রোমান পোলনস্কি তাকে ধর্ষণ করেন তার নিজ বাসায়। লেঙ্গার জানান, ওই সময় তার বয়স ছিল ১৫। দীর্ঘদিন নানা চাপে এ অভিযোগ তিনি চেপে রেখেছিলেন।তবে সম্প্রতি সুইস পুলিশ শিশু নির্যাতনের বিরুদ্ধে একটি শুদ্ধি অভিযান শুরু করে। তাই তিনি তার এ ঘটনার কথা জানান। সুইস পুলিশ অবশ্য জানিয়েছে, লেঙ্গার লিখিত অভিযোগ দাখিল করলেই এ ব্যাপারে তদন্ত শুরু করবেন তারা।পরিচালক রোমান পোলনস্কি তার বিখ্যাত ছবি ‘দ্য পিয়ানিস্ট’র জন্য সেরা পরিচালক ক্যাটাগরিতে জিতেছিলেন অস্কার পুরস্কার। এছাড়া তিনি চায়না টাউন, রোজমেরি’স বেবিসহ আরও বেশ কিছু ছবির নির্মাতা।আরএএইচ/এনই/আরআইপি</body>
</article>
