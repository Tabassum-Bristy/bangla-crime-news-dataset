<article>
  <headline>
নায়িকা বানানোর কথা বলে ৩ মাস ধরে কলেজছাত্রীকে ধর্ষণ
</headline>
  <url>https://www.jagonews24.com/country/news/493919</url>
  <published_at>
</published_at>
  <category>ধর্ষণ</category>
  <body>টাঙ্গাইলের গোপালপুর উপজেলায় সিনেমার নায়িকা বানানোর প্রতিশ্রুতি দিয়ে এক কলেজছাত্রীকে (১৯) তিন মাস আটকে রেখে ধর্ষণ করার অভিযোগ পাওয়া গেছে। এ ঘটনায় অভিযুক্ত ধর্ষককে গ্রেফতার করেছে পুলিশ।এ ঘটনায় জড়িত এসএম আকাশ ওরফে ফারুক শিকদার (২৮) ফরিদপুর জেলার বোয়ালমারী থানার মাইটকুমরা গ্রামের কাইয়ুম শিকদারের ছেলে। সোমবার দুপুরে তাকে আদালতের মাধ্যমে জেলহাজতে পাঠানো হয়েছে।এর আগে রোববার বিকেলে গোপালপুরের ভোলারপাড়ার এলাকাবাসী ছাত্রীটিকে উদ্ধার করে ধর্ষককে গণধোলাই দিয়ে পুলিশে দেয়। রোববার রাতে মেয়ের বাবা থানায় মামলা করেছেন।মামলার এজাহার সূত্রে জানা যায়, ২১ জানুয়ারি সকালে গোপালপুর সরকারি কলেজে স্থানীয় এমপির সংবর্ধনা ও নবীন বরণ অনুষ্ঠান থেকে বাড়ি ফেরার পথে ওই ছাত্রীকে রাস্তা থেকে মাইক্রোবাসে তুলে অপহরণ করে ঢাকার দক্ষিণ কেরানীগঞ্জে নিয়ে যায়। সেখানে একটি বাসায় আটকে রেখে সিনেমার নায়িকা বানানোর কথা বলে প্রায় তিনমাস তাকে ধর্ষণ করে। এদিকে অপহৃত ছাত্রীর বোন কৌশলে মোবাইলে যোগাযোগ করে রোববার দুপুরে তাদেরকে গোপালপুরের ভোলারপাড়া গ্রামে নিয়ে আসে। এ সুযোগে স্থানীয়রা ধর্ষককে গণধোলাই দিয়ে পুলিশে সোপর্দ করে।বিষয়টি নিশ্চিত করে গোপালপুর থানা পুলিশের ওসি হাসান আল মামুন বলেন, এ ঘটনায় থানায় মামলা করা হয়েছে। সোমবার দুপুরে আসামিকে আদালতের মাধ্যমে জেলহাজতে পাঠানো হয়েছে। ওই ছাত্রীকে ডাক্তারি পরীক্ষার জন্য টাঙ্গাইল জেনারেল হাসপাতালে পাঠানো হয়েছে। মূলত নায়িকা বানোনার প্রতিশ্রুতিতে ওই ছাত্রীকে ধর্ষণ করা হয়েছে।এএম/এমএস</body>
</article>
