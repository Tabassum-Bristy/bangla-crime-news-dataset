<article>
  <headline>
বিয়ের লোভ দেখিয়ে অভিনেত্রীকে ধর্ষণ
</headline>
  <url>https://www.jagonews24.com/entertainment/bollywood/513810</url>
  <published_at>
</published_at>
  <category>ধর্ষণ</category>
  <body>স্বামী-সংসারের স্বপ্ন দেখেই এক মডেল-অভিনেতার সঙ্গে ভালোবাসার সম্পর্ক গড়েছিলেন তরুণ অভিনেত্রী। প্রেমিককে বিশ্বাস করেই তার কাছে নিজেকে সপে দিয়েছিলেন তিনি। প্রায়ই ভারতের উত্তর প্রদেশ নয়ডা থেকে মুম্বাইয়ে এই মডেলের সঙ্গে দেখা করতে যেতেন অভিনেত্রী। আর এই সুযোগে ভালোবাসার মিথ্যে অভিনয় করে বিয়ের লোভ দেখিয়ে দিনের পর দিন এই অভিনেত্রীকে ধর্ষণ করে এই মডেল।সেই অভিনেত্রী সম্প্রতি প্রাক্তন বয়ফ্রেন্ডের বিরুদ্ধে ধর্ষণের অভিযোগ এনেছেন। জানা গেছে, পুলিশ এই অভিযুক্তের বিরুদ্ধে এফআইআর দায়ের করেছে।পুলিশ আপাতত এই অভিনেতা ও অভিনেত্রীর নাম গোপন রেখেছে। জানা গেছে, ২০১৭ সালে ৩৪ বছরের মডেল-অভিনেতার সঙ্গে প্রথম দেখা হয় অভিযোগকারী অভিনেত্রীর। অভিযোগে বলা হয়েছে, অভিযুক্ত তার সঙ্গিনীকে জানায়নি যে সে বিবাহিত। সে বিয়ের প্রতিশ্রুতি দিয়ে সহবাস করে অভিযোগকারীর সঙ্গে।মেয়েটিকে কোনও বন্ধুর সঙ্গে যোগাযোগ করতে বারণ করার পাশাপাশি কোনও পুরুষ অভিনেতার বা মডেলের সঙ্গে কাজ করতেও অভিযুক্ত নিষেধ করে বলে অভিযোগ। কথা না-শুনলে সে মেয়েটিকে মারধরও করে বলে পুলিশকে জানিয়েছেন অভিনেত্রী। বর্তমানে পুলিশ খুঁজছে সেই প্রতারক অভিনেতাকে। পুলিশ ধারণা করছে মুম্বাইয়ের বাইরে কোথাও পালিয়ে আছে সে।এমএবি/এলএ/পিআর</body>
</article>
