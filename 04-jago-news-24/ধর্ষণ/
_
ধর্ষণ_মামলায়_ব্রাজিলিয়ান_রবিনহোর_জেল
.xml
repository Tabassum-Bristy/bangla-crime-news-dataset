<article>
  <headline>
ধর্ষণ মামলায় ব্রাজিলিয়ান রবিনহোর জেল
</headline>
  <url>https://www.jagonews24.com/sports/football/380134</url>
  <published_at>
</published_at>
  <category>ধর্ষণ</category>
  <body>শেষ পর্যন্ত ধর্ষণের মামলায় অভিযুক্ত হলেন ব্রাজিলের প্রাক্তন তারকা ফুটবলার রবিনহো। অভিযুক্ত হওয়ায় রিয়াল-ম্যানসিটির সাবেক এই ফরোয়ার্ডকে ৯ বছরের কারাদণ্ড দিয়েছে ইতালির একটি আদালত।আদালতের রায়ে একই ঘটনায় রবিনহো সহ আরও চারজন দোষী প্রমাণিত হয়েছেন। তবে রায়ের সাথে নিজের পক্ষে রবিনহোকে আপিল করার সুযোগ দিয়েছেন আদালত। ফলে এখনই জেলে যেতে হচ্ছে না রবিনহোকে। তবে আপিলের পর সাজা মওকুফ না হলে গ্রেফতারি পরোয়ানা জারি হবে ।ইতালির ক্লাব এসি মিলানের হয়ে খেলার সময় ২০১৩ সালে মিলানের একটি নৈশক্লাবে ২২ বছর বয়সী এক নারীকে ধর্ষণের অভিযোগ ওঠে রবিনহোর বিরুদ্ধে। আলবেনিয়ান ওই নারীকে অন্যানদের সঙ্গে গণধর্ষণের সময় রবিনহোও ছিলেন বলে গার্ডিয়ানের প্রতিবেদনে জানানো হয়েছে।উল্লেখ্য, ব্রাজিলের বিখ্যাত হলুদ জার্সি গায়ে ১০০টি ম্যাচ খেলেছেন রবিনহো। ইংলিশ লিগের অন্যতম সেরা ক্লাব ম্যানচেস্টার সিটিতে দুই বছরে ৪১ ম্যাচে ১৪ গোল করেন তিনি।এমআর/আইআই</body>
</article>
