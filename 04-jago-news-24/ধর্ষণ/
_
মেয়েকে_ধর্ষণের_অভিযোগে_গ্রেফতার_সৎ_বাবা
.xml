<article>
  <headline>
মেয়েকে ধর্ষণের অভিযোগে গ্রেফতার সৎ বাবা
</headline>
  <url>https://www.jagonews24.com/national/news/501381</url>
  <published_at>
</published_at>
  <category>ধর্ষণ</category>
  <body>রাজধানীর ভাটারার জগন্নাথপুর এলাকায় এক কিশোরী (১৫) কন্যাকে ধর্ষণের অভিযোগে বাবা রুবেল উকিলকে (২৮) গ্রেফতার করেছে র‌্যাব। রোববার (১৯ মে) দিবাগত রাতে রাজধানীর ভাটারা থানা এলাকা থেকে তাকে গ্রেফতার করে র‌্যাব-১-এর একটি দল।গত ২৪ এপ্রিল রাজধানীর ভাটারা থানার অধীন জগন্নাথপুর এলাকায় সৎ বাবা কর্তৃক মেয়েকে ধর্ষণের অভিযোগ উঠে। ২৬ এপ্রিল ভাটারা থানায় একটি মামলা দায়ের করেন মেয়ের মা। ধর্ষকের বাসা বরিশাল জেলার বিমানবন্দর থানার অধীন চন্ডিপুর এলাকায়।র‌্যাব-১-এর অধিনায়ক (সিও) লেফটেন্যান্ট কর্নেল সারওয়ার-বিন-কাশেম বলেন, চাঞ্চল্যকর ঘটনাটির ছায়া তদন্ত করে আসছিল র‌্যাব-১। স্ত্রী পেশাগত কারণে বাসার বাইরে থাকার সুযোগে ওই কিশোরীকে একাধিকবার ধর্ষণ করেন রুবেল। এ ঘটনায় মামলা করেন মেয়ের মা। এরই পরিপ্রেক্ষিতে র‌্যাবের একটি দল গতকাল রাতে ভাটারা থেকে রুবেল উকিলকে গ্রেফতার করে।প্রাথমিক জিজ্ঞাসাবাদে রুবেল জানান, ২০০৫ সালে কিশোরীর মা মাদারীপুর জেলার রাজৈর থানার জনৈক এক ব্যক্তির সঙ্গে বিবাহবন্ধনে আবদ্ধ হন। সেখানে কন্যা সন্তানের (ভিকটিম) জন্ম দেন তিনি। ২০০৯ সালে তাদের বিবাহবিচ্ছেদ হলে তার সঙ্গে ওই নারীর বিয়ে হয়।রুবেল আরও জানান, রাজধানীতে ভাড়ায় মোটরসাইকেল চালান তিনি। ভিকটিমের মা ভিকটিম ও ৬ বছর বয়সী এক শিশুকন্যাকে বাসায় রেখে প্রতিদিন সকালে পেশাগত কাজে বাইরে যান এবং দুপুরের পর বাসায় ফিরে আসেন। স্ত্রীর অনুপস্থিতির সুযোগে সৎ মেয়েকে জোরপূর্বক একাধিকবার ধর্ষণ করেন তিনি।জিজ্ঞাসাবাদে ধর্ষণের বিষয়টি স্বীকার করেছেন রুবেল উকিল। তার বিরুদ্ধে বিরুদ্ধে আইনানুগ ব্যবস্থা প্রক্রিয়াধীন বলে জানিয়েছে পুলিশ।জেইউ/এসআর/এমকেএইচ</body>
</article>
