<article>
  <headline>
তরুণীকে ধর্ষণের পর গলা কেটে হত্যা
</headline>
  <url>https://www.jagonews24.com/country/news/327991</url>
  <published_at>
</published_at>
  <category>ধর্ষণ</category>
  <body>নরসিংদীর পলাশ উপজেলার ঘোড়াশালে মনি বিশ্বাস (১৮) নামে এক তরুণীর গলাকাটা মরদেহ উদ্ধার করেছে পুলিশ। সোমবার সকালে ঘোড়াশাল পৌর এলাকার পাইকসা গ্রাম থেকে মরদেহ উদ্ধার করা হয়।পুলিশ বলছে, ওই তরুণীকে ধর্ষণের পর গলা কেটে হত্যা করা হয়েছে।নিহত মনি বিশ্বাস নরসিংদীর রায়পুরা উপজেলার লক্ষ্মীপুর গ্রামের নিশি কান্ত বিশ্বাসের মেয়ে। তিনি পরিবারের সঙ্গে পাইকসা শ্যামল ভৌমিকের বাড়িতে ভাড়া থেকে পলাশ বাগপাড়া এলাকায় একটি কোম্পানিতে চাকরি করতেন।নিহতের মা শেফালী বিশ্বাস বলেন, আমি ও আমার মেয়ে একই কোম্পানিতে কাজ করি। রোববার রাতে আমার ডিউটি ছিল। মেয়েকে ঘরে একা রেখে আমি কাজে যাই। সকালে কাজ শেষে বাড়ি ফিরে শুনতে পাই কে বা কারা আমার মেয়েকে গলা কেটে হত্যা করে মরদেহ পাইকসা এলাকার পরিত্যক্ত আশরাফ টেক্সটাইলের পেছনে ফেলে গেছে।পলাশ থানা পুলিশের ভারপ্রাপ্ত কর্মকর্তা (ওসি) আবুল কালাম আজাদ বলেন, এ ব্যাপারে নিহতের বাবা থানায় একটি হত্যা মামলা করেছেন। নিহতের শরীরে ধর্ষণের আলামত পাওয়া গেছে। প্রাথমিকভাবে ধারণা করা হচ্ছে, ধর্ষণের পর তাকে গলা কেটে হত্যা করা হয়েছে। মরদেহ ময়নাতদন্তের জন্য মর্গে পাঠানো হয়েছে।সঞ্জিত সাহা/আরএআর/এমএস</body>
</article>
