<article>
  <headline>
বাড্ডায় শিশু ধর্ষণের পর হত্যার অভিযোগ
</headline>
  <url>https://www.jagonews24.com/national/news/315301</url>
  <published_at>
</published_at>
  <category>ধর্ষণ</category>
  <body>রাজধানীর বাড্ডা থানাধীন আদর্শনগরে চার বছর বয়সী এক শিশুকে ধর্ষণের পর হত্যার অভিযোগ উঠেছে। রোববার বিকেলে বাড্ডার আদর্শনগরের ৪নং সড়কের পাশে একটি বাসায় এ ঘটনা ঘটে।খবর পেয়ে ঘটনাস্থলে পৌঁছেছে বাড্ডা থানা পুলিশ। বাড্ডা থানার ইন্সপেক্টর (তদন্ত) নজরুল ইসলাম জাগো নিউজকে বিষয়টি নিশ্চিত করেছেন।তবে কে বা কারা এ ঘটনা ঘটিয়েছে তা জানা যায়নি। নজরুল ইসলাম বলেন, প্রাথমিকভাবে ধর্ষণের পর ওই শিশুকে হত্যা করা হয়েছে বলে আমরা জানতে পেরছি। ঘটনাস্থলে আমাদের সদস্যরা আছেন। তারা বিস্তারিত জানার চেষ্টা করছেন। ঘটনাস্থলে উপস্থিত বাড্ডা থানার এসআই আব্দুল কাদের জানান, আদর্শনগর আবুল হোটেলের পাশের ৪নং রোডের ইয়ার উদ্দিন নামে এক বাড়ির মালিকের ভাড়াটিয়ার মেয়েকে ধর্ষণের পর হত্যা করা হয়েছে। মরদেহের সুরতহাল প্রতিবেদন তৈরি করা হচ্ছে। তিনি আরও জানান, প্রাথমিকভাবে ধর্ষণের আলামত পাওয়া গেছে। ময়নাতদন্তের পর বিস্তারিত বলা যাবে।কে বা কারা করেছে- এমন প্রশ্নের জবাবে তিনি জানান, এখনও এ বিষয়ে কিছু জানা যায়নি। তথ্যানুসন্ধান চলছে। বিস্তারিত পরে জানাতে পারব।জেইউ/এমএআর/</body>
</article>
