<article>
  <headline>
ধর্ষণের অভিযোগও করবেন কঙ্গনা, পাল্টা মামলা আদিত্যের
</headline>
  <url>https://www.jagonews24.com/entertainment/bollywood/500479</url>
  <published_at>
</published_at>
  <category>ধর্ষণ</category>
  <body>১৩ বছর আগে কঙ্গনা রানাওয়াতকে যৌন হেনস্থা করেছিলেন বলিউডের অভিনেতা আদিত্য পাঞ্চোলি। ৫৪ বছর বয়সীয় আদিত্যের বিরুদ্ধে এমন অভিযোগ এক মাস আগেই দায়ের করেন কঙ্গনা ও তার বোন রঙ্গোলি। শুধু তাই নয় আদিত্যের বিরুদ্ধে এবার ধর্ষণের অভিযোগও আনবেন বলে হুমকি দিয়েছেন কঙ্গনার আইনজীবী।এ পরিস্থিতিতে ভারসোভা থানায় পাল্টা অভিযোগ এনে কঙ্গনার বিরুদ্ধে এফআইআর করেছেন রেস টু-এর অভিনেতা আদিত্য। নিজের পক্ষ সমর্থনে বেশকিছু ভিডিও ও ফোনের রেকর্ডিং পুলিশের কাছে পেশ করেছেন তিনি।অপরদিকে আন্ধেরির ম্যাজিস্ট্রেট আদালতে মানহানির মামলা করেছেন তিনি।পুলিশের এক কর্মকর্তা জানিয়েছেন, ‘অভিযোগ পেয়ে আমরা কঙ্গনার বক্তব্য রেকর্ড করেছি। ঘটনাটি ১৩ বছর আগের। আমাদের অনেক তথ্য-প্রমাণ জোগাড় করতে হবে।বলিউডের কুইন কঙ্গনা সম্প্রতি একটি সাক্ষাত্কারে আদিত্যের বিরুদ্ধে এই যৌন হেনস্থার অভিযোগ এনেছিলেন। এরপর গত এক মাস আগেই অভিনেতা আদিত্য পাঞ্চোলির বিরুদ্ধে কঙ্গনাকে শারীরিক নিগ্রহ ও হেনস্থা করার অভিযোগ এনে ভারসোভা থানায় অভিযোগ দায়ের করেন অভিনেত্রীর বোন রঙ্গোলি চান্দেল। এমনকি আদিত্য পাঞ্চোলির এই নিগ্রহের ঘটনার বিষয়ে তার স্ত্রী জারিনও ওয়াহাবও সব জানেন বলে দাবি করেন কঙ্গনার বোন। তার সেই অভিযোগের ভিত্তিতেই তদন্ত শুরু করে ভারসোভা থানা।এদিকে কঙ্গনা রানাওয়াত ও তার বোন রঙ্গোলি চান্দেলের বিরুদ্ধে আন্ধেরির ম্যাজিস্ট্রেট আদালতে মানহানির মামলা দায়ের করেছেন অভিনেতা আদিত্য় পাঞ্চোলি ও তার স্ত্রী জারিন ওয়াহাব।ঘটনার সত্যতা স্বীকার করে নিয়ে আদিত্য পাঞ্চোলি জানান, ‘হ্যাঁ এটা সত্যি, যে আমি কঙ্গনা ও রঙ্গোলির বিরুদ্ধে অপরাধমূলক মানহানির মামলা দায়ের করেছি। পাশাপাশি, দেওয়ানি মানহানি মামলা দায়ের করার অপশানও খোলা রেখেছি।’আদিত্য পাঞ্চোলির অভিযোগ, ‘বহুদিন ধরেই কঙ্গনা তার বিরুদ্ধে মিথ্যা অপবাদ দিচ্ছে। এমনকি এই বিষয়টি নিয়ে টেলিভিশন চ্যানেলেও কঙ্গনা মুখ খুলেছে। শুধু তাই নয় কঙ্গনা এই বিষয়টিতে আমার স্ত্রী ও ছেলেমেয়েকেও টেনে আনা হয়েছে, যা এক্কেবারেই মেনে নেওয়া যায় না। আমি সবকিছু মেনে নিয়ে বসে থাকার পাত্র নই। এতদিন কঙ্গনা যে অভিযোগ গুলো এনেছে এবার সেটা ও পারলে প্রমাণ করে দেখাক।’এমনকি কঙ্গনার আইনজীবী তার বিরুদ্ধে ধর্ষণের অভিযোগ আনারও হুমকি দিয়েছেন বলে জানান আদিত্য পাঞ্চোলি। তার কথায়, ‘অভিনেত্রীর আইনজীবী আমাকে হুমকি দেন আমি মানহানির মামলা তুলে না নিলে আমার বিরুদ্ধে ধর্ষণের অভিযোগ আনা হবে। আমি অভিনেত্রীর আইনজীবীর সঙ্গে ১৮ মিনিটের কথোপকথনের ভিডিও পুলিশের কাছে জমা দিয়েছি।’সূত্র : জি নিউজজেডএ/জেআইএম</body>
</article>
