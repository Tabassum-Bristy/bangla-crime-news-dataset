<article>
  <headline>
চিকিৎসকের বিরুদ্ধে মাদরাসাছাত্রীকে ধর্ষণের অভিযোগ
</headline>
  <url>https://www.jagonews24.com/national/news/496494</url>
  <published_at>
</published_at>
  <category>ধর্ষণ</category>
  <body>রাজধানীর দক্ষিণখানে একটি ক্লিনিকে এক শিশু রোগীকে (১৩) হাত-পা বেঁধে ধর্ষণের অভিযোগ উঠেছে এক পল্লী চিকিৎসকের বিরুদ্ধে।শনিবার দিবাগত রাত ১২টার দিকে ওই শিশুকে ঢাকা মেডিকেল কলেজ (ঢামেক) হাসপাতালে ভর্তি করা হয়। শিশুটি স্থানীয় একটি মাদরাসার চতুর্থ শ্রেণির ছাত্রী।মেয়েটির বাবা জানান, তারা উত্তরখান এলাকায় থাকেন। গত ২৩ এপ্রিল আমার মেয়ের জ্বর হলে তাকে দক্ষিণখানের চালাবন এলাকার ‘দরিদ্র পরিবার সেবা সংস্থা’ নামে একটি ক্লিনিকে নিয়ে যাই। সেখানে পল্লী চিকিৎসক বিজয় তাকে দেখেন এবং প্রেসক্রিপশনে ‘সিডিল’ লিখে সেটা আনতে পাঠান আমাকে।তিনি আরও অভিযোগ করে বলেন, শুক্রবার (২৬ এপ্রিল) মেয়ে আমাদের কাছে সবকিছু খুলে বলে। সে জানায়, ওইদিন আমি ওষুধের জন্য বাইরে গেলে এ সুযোগে বিজয় তাকে ঘুমের ট্যাবলেট খাইয়ে হাত-পা বেঁধে ধর্ষণ করেন।ক্লিনিকের পল্লী চিকিৎসক বিজয় কৃষ্ণ তালুকদার অভিযোগের অস্বীকার করে বলেন, ওই মেয়েটি আমার ক্লিনিকে এসেছিল তাকে চিকিৎসা দিয়েছি। এছাড়া অন্য কোনো ঘটনা ঘটেনি। তবে ওই মেয়ের পরিবারের সঙ্গে আমাদের জমি নিয়ে দ্বন্দ্ব চলছে। আমি তাকে চিকিৎসা দিয়েছি তার পরিবারের সবাই আমার কাছে আসতো চিকিৎসার জন্য। মেয়ে ফুফুর কাছ থেকে কিছু অংশ জমি কেনা হয়। এই জমি নিয়ে তার সঙ্গে আমার বিরোধ চলছিল। এই বিরোধের কারণে তারা আমাকে ফাঁসানোর জন্য এই নাটক করছে বলে অভিযোগ করেন তিনি। দক্ষিণখান থানার দায়িত্বপ্রাপ্ত কর্মকর্তা (ওসি-তদন্ত) শফিকুল গণি সাবু জানান, রাতে ওই ছাত্রীর পরিবারের পক্ষ থেকে একটি মামলা করা হয় (মামলার নম্বর ৫৫)। এ মামলায় পল্লী চিকিৎসক বিজয়কে গ্রেফতার করা হয়েছে। বিস্তারিত ঘটনা খতিয়ে দেখা হচ্ছে। ওই ছাত্রীকে রাত ১২টায় ঢাকা মেডিকেল হাসপাতালে ওয়ান স্টপ ক্রাইসিস সেন্টারে ভর্তি করা হয়েছে।এআর/জেএইচ</body>
</article>
