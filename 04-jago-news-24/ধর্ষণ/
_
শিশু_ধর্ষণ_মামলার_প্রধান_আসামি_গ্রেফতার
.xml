<article>
  <headline>
শিশু ধর্ষণ মামলার প্রধান আসামি গ্রেফতার
</headline>
  <url>https://www.jagonews24.com/country/news/437272</url>
  <published_at>
</published_at>
  <category>ধর্ষণ</category>
  <body>টাঙ্গাইলের কালিহাতীতে তৃতীয় শ্রেণির স্কুলছাত্রীকে (৭) ধর্ষণ মামলার প্রধান আসামি মাহবুব রহমানকে (১৫) গ্রেফতার করেছে পুলিশ।মঙ্গলবার ভোরে সদর উপজেলার ছোট বাসালিয়া এলাকা থেকে তাকে গ্রেফতার করা হয়। গ্রেফতার মাহবুব রহমান কালিহাতী উপজেলার মালতি গ্রামের প্রবাসী তায়েজ উদ্দিনের ছেলে।কালিহাতী থানা পুলিশের ভারপ্রাপ্ত কর্মকর্তা (ওসি) মীর মোশারফ হোসেন বলেন, এ ঘটনার পর থেকে অভিযুক্ত আসামি মাহবুব রহমান আত্মগোপনে চলে যায়। ভোরে গোপন সংবাদের ভিত্তিতে ওসি (তদন্ত) মনসুর আলী আরিফের নেতৃত্বে এসআই মেহেদী হাসান, এসআই মাহাবুল ইসলাম, এসআই আব্দুল হামিদ ও এএসআই সেলিম মিয়া সঙ্গীয় ফোর্স নিয়ে সদর উপজেলার ছোট বাসালিয়া এলাকায় অভিযান চালিয়ে শিশু ধর্ষণের মূল আসামি মাহবুবকে গ্রেফতার করে।তাকে টাঙ্গাইল আদালতে পাঠানোর প্রক্রিয়া চলছে বলে জানান তিনি।পুলিশ জানায়, ধর্ষণের শিকার শিশুটি বাবা উপজেলার একটি গ্রামে কৃষকের কাজ করেন। গত ৪ জুন ওই শিক্ষার্থীর পরিবার বাড়িতে ছিল না। অন্যদিকে মাহাবুবের মা বাড়িতে না থাকায় এ সুযোগে সে ওই ছাত্রীকে কবুতর পাখি দেয়ার কথা বলে তাদের ঘরে নিয়ে যায়। সেখানে সে জোরপূর্বক ধর্ষণ করে। পরে মেয়েটি কান্নাকাটি করলে বিষয়টি পরিবারকে জানায়। এ ঘটনায় গত ৯ জুন মেয়েটির বাবা বাদী হয়ে থানায় মামলা দায়ের করেন। এরপর থেকে সে পালিয়ে বেড়াচ্ছে।আরিফ উর রহমান টগর/আরাএ/এমএস</body>
</article>
