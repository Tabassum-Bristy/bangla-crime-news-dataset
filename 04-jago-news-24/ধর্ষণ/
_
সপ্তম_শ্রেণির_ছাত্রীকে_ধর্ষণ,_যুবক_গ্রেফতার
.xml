<article>
  <headline>
সপ্তম শ্রেণির ছাত্রীকে ধর্ষণ, যুবক গ্রেফতার
</headline>
  <url>https://www.jagonews24.com/country/news/497038</url>
  <published_at>
</published_at>
  <category>ধর্ষণ</category>
  <body>কুষ্টিয়ায় সপ্তম শ্রেণির এক ছাত্রীকে ধর্ষণের অভিযোগে মিলন মোর্শেদ (২১) নামে এক যুবককে গ্রেফতার করেছে র‌্যাব। মঙ্গলবার দুপুর ১২টার দিকে এক সংবাদ সম্মেলনে এ তথ্য জানান র‌্যাব-১২ এর সিপিসি-১ কুষ্টিয়া ক্যাম্পোর কমান্ডার রুহুল আমিন।গ্রেফতার মিলন মোর্শেদ সদর উপজেলার জিয়ারখী ইউনিয়নের ভবানীপুর গ্রামের কেসমত আলীর ছেলে।র‌্যাব জানায়, কুষ্টিয়া সদর উপজেলার জিয়ারখী ইউনিয়নের ভবানীপুর গ্রামে প্রতিবেশী যুবক মিলন মোর্শেদ ৭ম শ্রেণির এক স্কুলছাত্রীকে ধর্ষণ করে। এ ঘটনায় কুষ্টিয়া সদর থানায় নারী ও শিশু নির্যাতন দমন আইনে মামলা হয়। গোপন সংবাদের ভিত্তিতে খবর পেয়ে রোববার রাতে কুষ্টিয়া শহরের চৌড়হাস বাস টার্মিনাল এলাকায় অভিযান চালিয়ে র‌্যাব সদস্যরা তাকে গ্রেফতার করে।আল-মামুন সাগর/আরএআর/পিআর</body>
</article>
