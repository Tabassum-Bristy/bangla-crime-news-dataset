<article>
  <headline>
রাস্তা থেকে টেনে নিয়ে গৃহবধূকে ধর্ষণ
</headline>
  <url>https://www.jagonews24.com/country/news/444770</url>
  <published_at>
</published_at>
  <category>ধর্ষণ</category>
  <body>মাদারীপুরের শিবচরে এক গৃহবধূকে ধর্ষণের অভিযোগ পাওয়া গেছে। এ ঘটনায় চুন্নু বেপারী নামে এক ব্যক্তিকে আটক করেছে পুলিশ। তিনি শিবচর উপজেলার ভদ্রাসন গ্রামের মৃত সুলতান বেপারীর ছেলে।পুলিশ ও ভিকটিম সূত্রে জানা যায়, বুধবার দুপুরে পার্শ্ববর্তী শরীয়তপুর জেলার জাজিরা উপজেলার সেনেরচর গ্রামের স্বামীর বাড়ি থেকে ওই গৃহবধূ মাদারীপুরের শিবচর উপজেলার ভদ্রাসন ইউনিয়নের তালুকদারকান্দি গ্রামে বাবার বাড়ি ফিরছিলেন। তিনি হেঁটে ভদ্রাসনের সরদারকান্দি গ্রামের আখখেতের পাশের নির্জন রাস্তায় পৌঁছালে চুন্নু বেপারী তার মুখ চেপে ধরে মেরে ফেলার ভয় দেখিয়ে পাশের আখখেতে টেনে নিয়ে ধর্ষণ করে ফেলে রেখে যায়।পরে স্থানীয় লোকজন ওই গৃহবধূকে গুরুতর আহত অবস্থায় উদ্ধার করে শিবচর উপজেলা স্বাস্থ্য কমপ্লেক্সে নিয়ে যায়। কর্তব্যরত চিকিৎসক প্রাথমিক চিকিৎসা শেষে তাকে মাদারীপুর সদর হাসপাতালে প্রেরণ করেন। খবর পেয়ে রাতেই পুলিশ অভিযান চালিয়ে চুন্নু বেপারীকে আটক করে।শিবচর থানার পুলিশের পরিদর্শক (তদন্ত) শাজাহান মিয়া জানান, অভিযুক্ত চুন্নু বেপারীকে আটক করা হয়েছে। এ ঘটনায় বৃহস্পতিবার সকালে ওই গৃহবধূর বাবা বাদী হয়ে শিবচর থানায় মামলা দায়ের করেছেন।এ কে এম নাসিরুল হক/আরএআর/জেআইএম</body>
</article>
