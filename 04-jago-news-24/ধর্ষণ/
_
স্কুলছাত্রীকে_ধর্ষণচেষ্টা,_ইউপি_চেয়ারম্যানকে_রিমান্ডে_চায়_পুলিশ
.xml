<article>
  <headline>
স্কুলছাত্রীকে ধর্ষণচেষ্টা, ইউপি চেয়ারম্যানকে রিমান্ডে চায় পুলিশ
</headline>
  <url>https://www.jagonews24.com/country/news/300616</url>
  <published_at>
</published_at>
  <category>ধর্ষণ</category>
  <body>গাইবান্ধায় সদর উপজেলায় এক স্কুলছাত্রীকে (১৩) ধর্ষণের চেষ্টার মামলায় লক্ষ্মীপুর ইউনিয়ন পরিষদের চেয়ারম্যান মোস্তাফিজুর রহমান বাদলের সাতদিনের রিমান্ড আবেদন করা হয়েছে।বুধবার দুপুরে গাইবান্ধা শিশু আদালতের বিচারক শফিকুল ইসলামের আদালতে এই আবেদন করে পুলিশ। পরে বিচারক শুনানি শেষে জামিন আবেদন ও রিমান্ডের বিষয়ে অধিকতর শুনানির জন্য আগামী ১০ জুলাই দিন ধার্য করেন।আদালতের পাবলিক প্রসিকিউটর (পিপি) শাহীন গুলশান নাহার মুনমুন মুঠোফোনে জানান, বুধবার দুপুরে আদালতে মোস্তাফিজুর রহমান বাদলের সাতদিনের রিমান্ড চেয়ে আবেদন করে পুলিশ। পরে আদালতের বিচারক শফিকুল ইসলাম অধিকতর শুনানির জন্য আগামী ১০ জুলাই রিমান্ড শুনানির দিন ধার্য করেন।বুধবার শুনানির সময় মোস্তাফিজুর রহমান বাদল আদালতে উপস্থিত ছিলেন। তিনি সদর উপজেলার লেংগাবাজার বালিকা উচ্চবিদ্যালয়ের ভারপ্রাপ্ত প্রধান শিক্ষক।আদালত ও পুলিশ সূত্রে জানা যায়, সদর উপজেলার মালিবাড়ী ইউনিয়নের নবম শ্রেণির এক স্কুলছাত্রীকে (১৩) ধর্ষণের অভিযোগে মোস্তাফিজুর রহমান বাদলের নামে গত ৩ জুন নারী ও শিশু নির্যাতন দমন আইনে মামলা করা হয়। পরে সেই মামলায় মোস্তাফিজুর রহমান বাদল উচ্চ আদালত থেকে জামিন নেন।সেই জামিনের মেয়াদ শেষ হলে গতকাল মঙ্গলবার দুপুরে গাইবান্ধার আদালতে আত্মসমর্পণ করে জামিনের আবেদন করেন তিনি। আদালতে মূল নথি উপস্থাপন না করায় গাইবান্ধা শিশু আদালতের বিচারক মো. শফিকুল ইসলাম শুনানির জন্য বুধবার দিন ধার্য করেন এবং মোস্তাফিজুর রহমান বাদলকে কারাগারে পাঠানোর নির্দেশ দেন।রওশন আলম পাপুল/এএম/এমএস</body>
</article>
