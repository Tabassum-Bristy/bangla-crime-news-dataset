<article>
  <headline>
বাবার বাড়ি বেড়াতে গিয়ে গৃহবধূর সর্বনাশ
</headline>
  <url>https://www.jagonews24.com/country/news/517326</url>
  <published_at>
</published_at>
  <category>ধর্ষণ</category>
  <body>টাঙ্গাইলের সখীপুরে গৃহবধূকে ধর্ষণের অভিযোগে আমিনুল সিকদার (৩৫) নামে এক ব্যক্তিকে গ্রেফতার করেছে পুলিশ। মঙ্গলবার দুপুরে তাকে আদালতের মাধ্যমে টাঙ্গাইল জেলা কারাগারে পাঠানো হয়েছে।মামলা সূত্রে জানা গেছে রোববার রাতে উপজেলার ভাতগড়া গ্রামে এই ঘটনা ঘটে। পরদিন (সোমবার) রাতে ওই গৃহবধূ নিজেই বাদী হয়ে সখীপুর থানায় মামলা করেন।গ্রেফতারকৃত আমিনুল সিকদার উপজেলার আদানী ভুয়াইদ গ্রামের সামাদ সিকদারের ছেলে।পুলিশ জানায়, গত রোববার রাতে ওই গৃহবধূ বাবার বাড়ি ভাতগড়ায় প্রকৃতির ডাকে সাড়া দিতে ঘর থেকে বের হন। সেই ফাঁকে বখাটে আমিনুল সিকদার তার ঘরে ঢুকে লুকিয়ে থাকে। পরে ওই গৃহবধূ ঘরে এসে দরজা লাগিয়ে দিলে আমিনুল গামছা দিয়ে তার মুখ বেঁধে জোরপূর্বক ধর্ষণ করে। এক পর্যায়ে মেয়েটি চিৎকার দিলে বাড়ির অন্য ঘরে থাকা লোকজন দৌড়ে এসে আমিনুলকে হাতেনাতে ধরে ফেলে এবং পুলিশে সোপর্দ করে। পরে সোমবার রাতে ওই গৃহবধূ বাদী হয়ে থানায় মামলা করেন।সখীপুর থানার উপ-পরিদর্শক (এসআই) মজিবুর রহমান জানান, মামলার পর পুলিশ অভিযুক্ত আমিনুলকে গ্রেফতার দেখানো হয়েছে। পরে তাকে আদালতের মাধ্যমে কারাগারে পাঠানো হয়। এছাড়া ওইদিন বিকেলেই ২৫০ শয্যা বিশিষ্ট টাঙ্গাইল জেনারেল হাসপাতালে ওই গৃহবধূর ডাক্তারি পরীক্ষা সম্পন্ন হয়েছে।ধর্ষিতা গৃহবধূর ডাক্তারি পরীক্ষার বিষয়টি নিশ্চিত করে টাঙ্গাইল জেনারেল হাসপাতালের তত্ত্বাবধায়ক ডা. নারায়ন চন্দ্র সাহা জানান, টেস্ট রিপোর্ট পাওয়ার পর ধর্ষণের বিষয়টি নিশ্চিত হওয়া যাবে।আরিফ উর রহমান টগর/এমএমজেড/জেআইএম</body>
</article>
