<article>
  <headline>
পাঁচ বছরের শিশুকে ধর্ষণচেষ্টা : ধর্ষক আটক
</headline>
  <url>https://www.jagonews24.com/country/news/415698</url>
  <published_at>
</published_at>
  <category>ধর্ষণ</category>
  <body>নওগাঁর ধামইরহাট উপজেলায় পাঁচ বছরের শিশু ধর্ষণের ঘটনায় লুৎফর রহমান (৩৫) নামে এক ভ্যান চালককে আটক করেছে পুলিশ।শুক্রবার রাত ১১টার দিকে উপজেলার ধামইরহাট ইউনিয়নের কালুপাড়া গ্রামে নিজ বাড়ি থেকে তাকে আটক করা হয়। লুৎফর রহমান ওই গ্রামের মোকছেদ আলীর ছেলে।স্থানীয় সূত্রে জানা যায়, শুক্রবার বিকেলে কালুপাড়া গ্রামের পার্শ্ববর্তী ছোট শিবপুর গ্রামে ওই শিশুকে জিনিস কিনে দেয়ার নাম করে দোকানে নিয়ে যায় লুৎফর। শিশুটিকে একা পেয়ে সেখানে ধর্ষণের চেষ্টা করে। এতে শিশুটির চিৎকারে তার মা ছুটে এলে ধর্ষক পালিয়ে যায়। বিষয়টি নিয়ে সন্ধ্যায় থানায় অভিযোগ দিলে রাতেই লুৎফর রহমানকে আটক করা হয়।ধামইরহাট থানার ভারপ্রাপ্ত কর্মকর্তা (ওসি) রকিবুল ইসলাম বলেন, ঘটনায় শিশুটির মা বাদী হয়ে শুক্রবার রাতে থানায় মামলা করেন। আসামিকে শনিবার সকালে আদালতের মাধ্যমে নওগাঁ জেলহাজতে পাঠানো হয়। এছাড়া শিশুটিকে আলামত পরীক্ষার জন্য নওগাঁ সদর হাসপাতালে পাঠানো হয়েছে।আব্বাস আলী/এফএ/এমএস</body>
</article>
