<article>
  <headline>
কনস্টেবলের বিরুদ্ধে নারী পুলিশ সদস্যকে ধর্ষণের অভিযোগ
</headline>
  <url>https://www.jagonews24.com/national/news/326971</url>
  <published_at>
</published_at>
  <category>ধর্ষণ</category>
  <body>রাজধানীর রাজারবাগ পুলিশ লাইন্সের কনস্টেবল আরিফুল ইসলামের বিরুদ্ধে আরেক নারী কনস্টেবলকে ধর্ষণের অভিযোগ পাওয়া গেছে। এ ঘটনায় রাজধানীর শাহজাহানপুর থানায় একটি মামলা দায়ের করেছেন ওই নারী কনস্টেবল।শনিবার রাত সাড়ে ৮ টায় এ মামলা দায়ের করা হয়। মামলা নম্বর ৩৪। মামলার এজাহারে কনস্টেবল আরিফুলের বিরুদ্ধে ওই নারীকে, ‘বিয়ের প্রলোভন দেখিয়ে জোরপূর্বক ধর্ষণ’ করার কথা উল্লেখ করা হয়েছে।পুলিশের শাহজাহানপুর থানার ডিউটি অফিসার সঞ্জয় কুমার দাস জাগো নিউজকে বিষয়টি নিশ্চিত করেছেন। তিনি বলেন, আজ থেকে মাস খানে আগে মালিবাগের হোটেল মৌচাকের ৬ষ্ঠ তলা ৬০৬ নম্বর রুমে বিয়ের প্রলোভন দেখিয়ে ধর্ষণ করা হয়েছে বলে অভিযোগ করা হয়। প্রাথমিক তদন্তের পর ওসি শফিকুল ইসলাম মোল্লা অভিযোগটি মামলা হিসেবে গ্রহণ করেন।স্বাস্থ্য পরীক্ষার জন্য ওই নারী কনস্টেবলকে শনিবার রাতে ঢাকা মেডিকেল কলেজ (ঢামেক) হাসপাতালের ওয়ান স্টপ ক্রাইসিস সেন্টারে (ওসিসি) নেয়া হয়েছে।এআর/এআরএস</body>
</article>
