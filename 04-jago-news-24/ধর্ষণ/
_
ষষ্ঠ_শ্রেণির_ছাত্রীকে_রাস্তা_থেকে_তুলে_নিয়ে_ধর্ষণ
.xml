<article>
  <headline>
ষষ্ঠ শ্রেণির ছাত্রীকে রাস্তা থেকে তুলে নিয়ে ধর্ষণ
</headline>
  <url>https://www.jagonews24.com/country/news/493057</url>
  <published_at>
</published_at>
  <category>ধর্ষণ</category>
  <body>ব্রাহ্মবাড়িয়ার কসবা উপজেলায় ষষ্ঠ শ্রেণির এক ছাত্রীকে ধর্ষণের অভিযোগ পাওয়া গেছে। গত রোববার (৭ এপ্রিল) উপজেলার খাড়েরা ইউনিয়নের ধর্মপুর গ্রামে এ ঘটনা ঘটে। ধর্ষণের অভিযোগে গ্রেফতার ফারুক মিয়া (২৮) বুধবার আদালতে স্বীকারোক্তিমূলক জবানবন্দি দিয়েছেন। ফারুক ওই গ্রামের আব্দুর রশীদের ছেলে।পুলিশ ও স্থানীয় সূত্রে জানা গেছে, গত রোববার স্কুল ছুটি হওয়ার পর ওই ছাত্রী বাড়ি ফিরছিল। পথিমধ্যে ফারুক মিয়া তার দুই সহযোগী একই গ্রামের শাহরিয়া ও মিঠুর সহযোগিতায় ওই ছাত্রীকে অটোরিকশায় তুলে নিয়ে যান। পরে ফারুক মিয়া ওই ছাত্রীকে নিজ বাড়িতে নিয়ে রাতভর ধর্ষণ করেন। পরদিন সোমবার (৮ এপ্রিল) ফারুক ও তার সহযোগীরা চলন্ত অটোরিকশা থেকেওই ছাত্রীকে বাড়ির পাশে ফেলে রেখে যান। পরে ওই ছাত্রীর আর্তচিৎকার শুনে তাকে উদ্ধার করে বাড়ির লোকজন। এ ঘটনায় মঙ্গলবার ওই ছাত্রীর মা বাদী হয়ে তিনজনকে আসামি করে নারী ও শিশু নির্যাতন দমন আইনে কসবা থানায় মামলা দায়ের করেন। পরে ওই মামলায় ফারুককে গ্রেফতার করে পুলিশ।এ ব্যাপারে জানতে চাইলে কসবা থানা পুলিশের ভারপ্রাপ্ত কর্মকর্তা (ওসি) আব্দুল মালেক বলেন, গ্রেফতার ফারুক আদালতে স্বীকারোক্তিমূলক জবানবন্দি দিয়েছেন। মামলার বাকি দুই আসামিকেও গ্রেফতারের চেষ্টা চলছে।আজিজুল সঞ্চয়/আরএআর/জেআইএম</body>
</article>
