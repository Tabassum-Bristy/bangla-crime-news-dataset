<article>
  <headline>
ধর্ষণ মামলায় ইউপি চেয়ারম্যান কারাগারে
</headline>
  <url>https://www.jagonews24.com/country/news/512475</url>
  <published_at>
</published_at>
  <category>ধর্ষণ</category>
  <body>এক গৃহবধূকে ধর্ষণ মামলায় নীলফামারী সদর উপজেলার সোনারায় ইউনিয়ন পরিষদের (ইউপি) চেয়ারম্যান মোস্তফা কামালকে কারাগারে পাঠানো হয়েছে। মঙ্গলবার দুপুরে নীলফামারী নারী ও শিশু নির্যাতন দমন বিশেষ আদালতের বিচারক জেলা ও দায়রা জজ রেজাউল করিম সরকার ইউপি চেয়ারম্যানকে কারাগারে পাঠানোর আদেশ দেন।মামলার এজাহার সূত্রে জানা যায়, ২০১৬ সালের ২৭ জানুয়ারি ভোরে জেলা সদরের সোনারায় ইউনিয়নের উত্তর মুসরত কুখাপাড়া গ্রামের প্রতিবেশী এক গৃহবধূকে বাড়ির বাইরে একা পেয়ে ধর্ষণ করেন সোনারায় ইউপি চেয়ারম্যান মোস্তফা কামাল। এ অভিযোগে পরদিন ওই গৃহবধূ ইউপি চেয়ারম্যানকে প্রধান আসামি করে চারজনের নামে আদালতে একটি মামলা করেন। মামলায় মঙ্গলবার দুপুরে আদালতে হাজির হয়ে জামিন প্রার্থনা করলে আদালতের বিচারক জামিন নামঞ্জুর করে ইউপি চেয়ারম্যানকে কারাগারে পাঠানোর নির্দেশ দেন।ইউপি চেয়ারম্যানের আইনজীবী আবু মোহাম্মদ সোয়েম বলেন, ওই মামলায় উচ্চ আদালত থেকে ছয় সপ্তাহের জামিনে ছিলেন ইউপি চেয়ারম্যান মোস্তফা কামাল। জামিন শেষে মঙ্গলবার সংশ্লিষ্ট আদালতে হাজির হয়ে তিনি জামিন প্রার্থনা করেন। বিচারক জামিন নামঞ্জুর করে মোস্তফা কামালকে কারাগারে পাঠানোর আদেশ দেন।জাহেদুল ইসলাম/আরএআর/এমএস</body>
</article>
