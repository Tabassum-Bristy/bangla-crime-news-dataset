<article>
  <headline>
প্রেমিকা জানে না তাকে কোথায় নিয়ে গেল প্রেমিক
</headline>
  <url>https://www.jagonews24.com/country/news/455200</url>
  <published_at>
</published_at>
  <category>ধর্ষণ</category>
  <body>প্রেমের ফাঁদে ফেলে এক কিশোরীকে অপহরণের পর গণধর্ষণের অভিযোগ পাওয়া গেছে। নির্যাতিত কিশোরীকে রাজশাহী মেডিকেল কলেজ (রামেক) হাসপাতালের ওয়ান স্টপ ক্রাইসিস সেন্টারে (ওসিসি) ভর্তি করা হয়েছে।স্থানীয় সূত্র জানায়, ওই কিশোরী দুর্গাপুরের নানির বাড়ি থেকে লেখাপড়া করত। কলেজে যাওয়ার সময় তাকে অপহরণ করে প্রেমিক ও তার সহযোগীরা। প্রেমিক তাকে অপহরণ করে কোথায় নিয়ে গেল বিষয়টি জানত না প্রেমিকা। পরে ঢাকার সাভারে তাকে আটকে রেখে গণধর্ষণ করা হয়। এ ঘটনায় মামলা করেছেন ভুক্তভোগী ছাত্রীর পরিবার।বিষয়টি নিশ্চিত করে মামলার তদন্ত কর্মকর্তা পুলিশের এসআই নাইমুল হাসান বলেন, ঢাকার সাভার থেকে ওই কিশোরীকে উদ্ধার করা হয়। তাকে রামেক হাসপাতালে ভর্তি করা হয়েছে। এ ঘটনায় লিটন নামের একজনকে গ্রেফতার করা হয়েছে।এসআই নাইমুল হাসান বলেন, ওই কিশোরীর দাবি তাকে গণধর্ষণ করা হয়েছে। মেডিকেল পরীক্ষা-নিরীক্ষার জন্য তাকে রামেক হাসপাতালে ভর্তি করা হয়েছে। এ মামলায় তিনজনকে আসামি করা হয়েছে। বাকি দুইজন পলাতক রয়েছে।কিশোরীর চাচা আশরাফুল ইসলাম বলেন, গত ২৪ আগস্ট কলেজ যাওয়ার পথে আমার ভাতিজিকে অপহরণ করা হয়। এরপর থেকে সে নিখোঁজ ছিল। সে নিজেও জানত না তাকে কোথায় নিয়ে যাওয়া হয়েছে। পরে সে জানিয়েছে তাকে যে রুমে রাখা হয়েছিল সেটি অন্ধকার। সেখানে কোনো লাইটের ব্যবস্থা ছিল না। এই রুমে আরও তিনজন কিশোরীকে আটকে রাখা হয়েছিল। সেখানে তাকে কয়েকজন মিলে গণধর্ষণ করেছে। সেখানে অভিযান চালিয়ে তাকে উদ্ধার করেছে পুলিশ।এএম/জেআইএম</body>
</article>
