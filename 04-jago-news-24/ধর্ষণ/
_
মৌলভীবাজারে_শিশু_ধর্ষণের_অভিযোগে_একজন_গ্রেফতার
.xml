<article>
  <headline>
মৌলভীবাজারে শিশু ধর্ষণের অভিযোগে একজন গ্রেফতার
</headline>
  <url>https://www.jagonews24.com/country/news/473574</url>
  <published_at>
</published_at>
  <category>ধর্ষণ</category>
  <body>মৌলভীবাজারের কমলগঞ্জে চতুর্থ শ্রেণির এক শিশু শিক্ষার্থীকে ধর্ষণের অভিযোগ পাওয়া গেছে। এ ঘটনায় রুশন মিয়া (৩২) নামে একজনকে সুনামগঞ্জের দোয়ারা বাজার থেকে গ্রেফতার করেছে পুলিশ।৩০ ডিসেম্বর নির্বাচনের দিন মৌলভীবাজারের কমলগঞ্জ উপজেলার আদমপুর ইউনিয়নের কামারছড়া রাবার বাগানে এ ধর্ষণের ঘটনা ঘটে।ঘটনার পরদিন নির্যাতিত শিশুটির মা বাদী হয়ে রুশন মিয়াকে আসামি করে কমলগঞ্জ থানায় ধর্ষণের মামলা করেন।গ্রেফতার রুশন মিয়া (৩২) পেশায় মুরগি ব্যবসায়ী। সে উপজেলার ভানুবিল গ্রামের মৃত খলিল মিয়ার ছেলে।অভিযোগের বিবরণে জানা, রুশন মিয়া ভোটের দিন রোববার (৩০ ডিসেম্বর) সকালের দিকে ছনগাঁও সরকারি প্রাথমিক বিদ্যালয়ের ৪র্থ শ্রেণির ওই ছাত্রীকে (১১) ডেকে নিয়ে যায়। তারপর পাশের কামারছড়া রাবার বাগানের ভেতরে ধর্ষণ করে। ঘটনার পর গ্রামবাসী শিশুটিকে উদ্ধার করতে পারলেও অভিযুক্ত রুশন মিয়া পালিয়ে যেতে সমর্থ হয়।অভিযোগ পেয়ে কমলগঞ্জ থানার উপ-পরিদর্শক চম্পক দাম মৌলভীবাজার সদর হাসপাতালে গিয়ে শিশুটির সঙ্গে কথা বলেন এবং ঘটনাস্থলে গিয়ে প্রাথমিক তদন্ত করেন।এসআই চম্পক জানান, প্রাথমিক তদন্তে অভিযোগের সত্যতা পাওয়া গেছে। এখন বাকি হাসপাতালের ডাক্তারি পরীক্ষার প্রতিবেদন।কমলগঞ্জ থানার ভারপ্রাপ্ত কর্মকর্তা আরিফুর রহমান জাগো নিউজকে জানান, প্রাথমিক সত্যতা মিলেছে তবে ডাক্তারি রিপোর্ট এখনও পাইনি। আজ সকালে এই ঘটনার আসামি রুশনকে গ্রেফতার করেছে পুলিশ।রিপন দে/এফএ/পিআর</body>
</article>
