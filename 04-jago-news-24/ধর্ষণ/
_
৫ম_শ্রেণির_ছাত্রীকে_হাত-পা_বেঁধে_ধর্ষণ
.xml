<article>
  <headline>
৫ম শ্রেণির ছাত্রীকে হাত-পা বেঁধে ধর্ষণ
</headline>
  <url>https://www.jagonews24.com/country/news/439640</url>
  <published_at>
</published_at>
  <category>ধর্ষণ</category>
  <body>নরসিংদীর পলাশে পঞ্চম শ্রেণির এক ছাত্রীকে হাত-পা বেঁধে ধর্ষণের অভিযোগ উঠেছে। গুরুতর আহত অবস্থায় ওই ছাত্রীকে উদ্ধার করে উপজেলা স্বাস্থ্য কমপ্লেক্সে ভর্তি করা হয়েছে।শনিবার দুপুরে পলাশ উপজেলার চরসিন্দুর ইউনিয়নের টান চলনা গ্রামে এ ঘটনা ঘটে। ঘটনার পর থেকেই গা ঢাকা দিয়েছে অভিযুক্ত আবু তাহের (৩৫)। তিনি চলনা গ্রামের মৃত আলা উদ্দিনের ছেলে।পুলিশ জানায়, বিদ্যালয়ে যাওয়ার পথে চলনা গ্রামের এক সন্তানের জনক আবু তাহের পেছন দিক থেকে ওই শিশু শিক্ষার্থীর মুখ চেপে ধরে নিজ ঘরে নিয়ে যান। বাড়িতে কেউ না থাকার সুযোগে শিশুটিকে ওড়না ও দড়ি দিয়ে হাত-পা বেঁধে ধর্ষণ শেষে ছেড়ে দেয়া হয়। আহত অবস্থায় শিশুটি বাড়িতে পৌঁছালে অভিভাবকরা পলাশ থানায় খবর দেন। পুলিশ শিশুটিকে উদ্ধার করে উপজেলা স্বাস্থ্য কমপ্লেক্সে পাঠিয়েছে। এ ঘটনায় শিশুটির মা বাদী হয়ে পলাশ থানায় মামলা দায়ের করেছেন।পলাশ থানা পুলিশের সহকারী উপ-পরিদর্শক (এএসআই) মঞ্জুরুল ইসলাম বলেন, এ ঘটনায় অভিযুক্ত আবু তাহেরকে গ্রেফতারে অভিযান চালানো হচ্ছে।সঞ্জিত সাহা/আরএআর/জেআইএম</body>
</article>
