<article>
  <headline>
ধর্ষণের শিকার নারীর স্বামীকে ঢাকায় প্রেরণ
</headline>
  <url>https://www.jagonews24.com/country/news/523207</url>
  <published_at>
</published_at>
  <category>ধর্ষণ</category>
  <body>নোয়াখালীর সুবর্ণচরে স্ত্রীকে ধর্ষণের প্রতিবাদ করায় অ্যাসিড হামলার শিকার নাসির উদ্দিনকে (৪০) উন্নত চিকিৎসার জন্য ঢাকা মেডিকেল কলেজে হাসপাতালের বার্ন ইউনিটে রেফার্ড করা হয়েছে। বুধবার ভোরে আহত নাসির উদ্দিনকে নিয়ে পরিবারের লোকজন ঢাকায় গেছেন।এ বিষয়ে নোয়াখালী ২৫০ শয্যা জেনারেল হাসপাতালের জেনারেল সার্জারি এবং বার্ন ও প্লাস্টিক সার্জারি বিভাগের চিকিৎসক ডা. মোহাম্মদ মাহবুবুর রহমান জাগো নিউজকে বলেন, এই হামপাতালে বার্ন ও প্লাস্টিক সার্জারি রোগীদের জন্য আলাদা কোনো বিভাগ না থাকায় আক্রান্ত নাসির উদ্দিনকে সার্জারি বিভাগে রেখে চিকিৎসা দেয়া হচ্ছিল। কিন্তু কী ধরনের কেমিক্যাল দ্বারা তিনি আক্রান্ত হয়েছেন তা পরীক্ষা-নিরীক্ষার ব্যবস্থা না থাকায় এবং আরও উন্নত চিকিৎসার জন্য তাকে ঢাকা মেডিকেল কলেজ হাসপাতালের বার্ন ইউনিটে রেফার্ড করা হয়েছে।এদিকে এ ঘটনায় চারজন অজ্ঞাতনামাসহ সাতজনের বিরুদ্ধে সুবর্ণচর থানায় মামলা করেছন থানায় আহত নাসির উদ্দিন। তবে পুলিশ এখনও কাউকে গ্রেফতার করতে পারেনি। অবশ্য মঙ্গলবার বিকেলে হাসপাতালে আহত নাসিরকে দেখতে গিয়ে নোয়াখালীর পুলিশ সুপার মো. আলমগীর হোসেন আসামিদের গ্রেফতার করে সর্বোচ্চ আইনগত ব্যবস্থা গ্রহণের আশ্বাস দিয়েছেন।উল্লেখ্য, গত রোববার (২৫ আগস্ট) দুপুরে নোয়াখালী প্রেসক্লাবের সামনে ধর্ষণের বিরুদ্ধে মানববন্ধন করেন নাছির উদ্দিন। রাতে বাড়ি ফিরলে দুর্বৃত্তরা তার শরীরে অ্যাসিড নিক্ষেপ করে। এতে তার শরীরের ৯ শতাংশ ঝলসে গেছে।মিজানুর রহমান/এমবিআর/পিআর</body>
</article>
