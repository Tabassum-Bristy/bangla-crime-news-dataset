<article>
  <headline>
হাত-পা ধরে বলেছি ঘটনাটি কাউকে বলব না
</headline>
  <url>https://www.jagonews24.com/country/news/457783</url>
  <published_at>
</published_at>
  <category>ধর্ষণ</category>
  <body>মানিকগঞ্জের সাটুরিয়া উপজেলায় চলন্ত বাসে এক নারী পোশাক শ্রমিককে ধর্ষণ চেষ্টার অভিযোগ পাওয়া গেছে। মঙ্গলবার রাত ১১টার দিকে মানিকগঞ্জ-সাটুরিয়া সড়কের ধুল্ল্যা এলাকায় এ ঘটনা ঘটে।এ ঘটনায় অভিযুক্ত বাসচালক জামালকে (৩৫) গ্রেফতার করেছে পুলিশ। ওই নারী পোশাক শ্রমিক ধামরাই উপজেলার বাথুলি এলাকার কিউটেক্স কারখানায় কাজ করেন। তার বাড়ি সাটুরিয়া সদর ইউনিয়নে।ভুক্তভোগী নারী পোশাক শ্রমিক বলেন, মঙ্গলবার রাত ১০টায় অফিস ছুটি হওয়ার পর অন্যদের সঙ্গে পোশাক শ্রমিক পরিবহনের ওই বাসে উঠি। ধুল্ল্যা এলাকায় অন্য পোশাক শ্রমিকরা নেমে যাওয়ার পর বাসে একাই ছিলাম আমি।কিছুদূর যাওয়ার পর বাসের সব বাতি বন্ধ করে দিয়ে আমাকে ধর্ষণের চেষ্টা চালায় চালক। পরে তার হাত-পা ধরে বিষয়টি কাউকে বলব না শর্তে তার হাত থেকে মুক্তি পাই। এরপর সাটুরিয়া বাজার ব্রিজ এলাকায় বাস থেকে নেমে যাই। সেখানে অপেক্ষায় থাকা আমার বাবার কাছে ঘটনাটি জানাই। পরে বিষয়টি পুলিশকে জানানো হয়।সাটুরিয়া থানা পুলিশের এএসআই মো. জাকির বলেন, পোশাক কারখানার শ্রমিক পরিবহনের বাসে নারী শ্রমিককে ধর্ষণ চেষ্টার অভিযোগ পাওয়ার পর সাটুরিয়া বাজার থেকে অভিযুক্ত বাসচালক জামালকে গ্রেফতার করা হয়।বিষয়টি নিশ্চিত করে সাটুরিয়া থানা পুলিশের ভারপ্রাপ্ত (ওসি) মো. আমিনুল ইসলাম বলেন, এ ঘটনায় ওই নারী শ্রমিক ধর্ষণ চেষ্টার মামলা করেছেন। গ্রেফতার চালককে আদালতে পাঠানো হয়েছে।বি. এম খোরশেদ/এএম/আরআইপি</body>
</article>
