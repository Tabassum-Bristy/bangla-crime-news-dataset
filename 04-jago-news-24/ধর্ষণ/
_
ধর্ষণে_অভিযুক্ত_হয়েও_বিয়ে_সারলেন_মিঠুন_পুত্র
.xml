<article>
  <headline>
ধর্ষণে অভিযুক্ত হয়েও বিয়ে সারলেন মিঠুন পুত্র
</headline>
  <url>https://www.jagonews24.com/entertainment/news/438833</url>
  <published_at>
</published_at>
  <category>ধর্ষণ</category>
  <body>ধর্ষণ, প্রতারণ, জোর করে গর্ভপাতে বাধ্য করাসহ একাধিক অভিযোগ রয়েছে তার বিরুদ্ধে। এই মুহূর্তে জামিনে মুক্ত রয়েছেন তিনি। এরই মাঝে দক্ষিণী অভিনেত্রী মাদালসার সঙ্গে বিয়েটা সেরে ফেললেন মিঠুন পুত্র মহাক্ষয় চক্রবর্তী ওরফে মিমো।গত ৭ জুলাই উটির হোটেলে মাদালসা ও মিমোর বিয়ের কথা থাকলেও সেদিন ওই হোটেলে পুলিশে হানা দেয়। আর এর পরেই হোটেল ছাড়েন মেয়ের বাড়ির লোকজন। তবে অবশেষে ১০ জুলাই ব্যক্তিগত অনুষ্ঠানের মধ্যে উটিতেই শেষপর্যন্ত বিয়েটা সেরে ফেললেন মিমো মাদালসা। ইতোমধ্যেই প্রকাশ্যে এসেছে মাদালসা ও মিমোর বিয়ের প্রথম ছবি।প্রসঙ্গত, কিছুদিন আগেই মিমোর বিরুদ্ধে ধর্ষণ ও বিয়ের প্রতিশ্রুতি দিয়ে সহবাস, প্রতারণ, জোর করে গর্ভপাত করতে বাধ্য করার অভিযোগ এনেছেন এক মহিলা। পাশাপাশি প্রতারণা ও হুমকির অভিযোগ আনা হয়েছে মিঠুনের স্ত্রী যোগিতা বালির বিরুদ্ধেও।জেএইচ/আরআইপি</body>
</article>
