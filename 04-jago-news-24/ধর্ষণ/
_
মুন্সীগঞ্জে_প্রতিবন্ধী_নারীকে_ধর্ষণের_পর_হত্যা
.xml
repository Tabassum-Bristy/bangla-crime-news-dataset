<article>
  <headline>
মুন্সীগঞ্জে প্রতিবন্ধী নারীকে ধর্ষণের পর হত্যা
</headline>
  <url>https://www.jagonews24.com/country/news/447957</url>
  <published_at>
</published_at>
  <category>ধর্ষণ</category>
  <body>মুন্সীগঞ্জের টঙ্গীবাড়ী উপজেলায় রুবিয়া বেগম (৪১) নামে এক মানসিক প্রতিবন্ধী নারীকে ধর্ষণের পর হত্যার অভিযোগ উঠেছে। বুধবার দুপুর ১২টার দিকে উপজেলার বেতকা ইউনিয়নের দ্বিপাড়া এলাকার নিজ বাড়ি থেকে ওই নারীর মরদেহ উদ্ধার করে পুলিশ।এর আগে মঙ্গলবার ধর্ষণ ও হত্যার ঘটনা ঘটে। নিহত রুবিয়া বেগম ওই এলাকার মৃত আব্দুল মজিদ শেখের মেয়ে।বেতকা ইউনিয়ন পরিষদের ৭, ৮ ও ৯ নং ওয়ার্ডের মেম্বার রুজিনা বেগম জানান, প্রাথমিকভাবে ধর্ষণের পর হত্যার আলামত পাওয়া গেছে। দুর্বৃত্তরা শিক কেটে প্রতিবন্ধী রুবিয়া বেগমের ঘরে প্রবেশ করে এবং তাকে ধর্ষণের পর গলায় ওড়না পেঁচিয়ে হত্যা করে।টঙ্গীবাড়ী থানা পুলিশের ভারপ্রাপ্ত কর্মকর্তা (ওসি) ইয়ারদৌস হাসান বলেন, প্রাথমিকভাবে ধারণা করা হচ্ছে- ওই নারীকে ধর্ষণের পর তাকে হত্যা করা হয়েছে। কে বা কারা এ ঘটনা ঘটিয়েছে তা তদন্ত করে দেখা হচ্ছে। মরদেহ ময়নাতদন্তের জন্য মুন্সীগঞ্জ জেনারেল হাসপাতালে মর্গে প্রেরণ করা হয়েছে।ভবতোষ চৌধুরী নুপুর/আরএআর/জেআইএম</body>
</article>
