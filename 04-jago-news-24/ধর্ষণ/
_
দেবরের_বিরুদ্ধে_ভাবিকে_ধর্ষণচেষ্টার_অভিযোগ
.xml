<article>
  <headline>
দেবরের বিরুদ্ধে ভাবিকে ধর্ষণচেষ্টার অভিযোগ
</headline>
  <url>https://www.jagonews24.com/country/news/405538</url>
  <published_at>
</published_at>
  <category>ধর্ষণ</category>
  <body>সিরাজগঞ্জের উল্লাপাড়া উপজেলায় এক গৃহবধূকে (২৫) ধর্ষণচেষ্টার অভিযোগে তার দেবরের বিরুদ্ধে মামলা হয়েছে। সোমবার সন্ধ্যায় উল্লাপাড়া মডেল থানায় এ মামলা দায়ের করা হয়।অভিযোগ সূত্রে জানা যায়, ওই গৃহবধূর স্বামী তিন মাস যাবত জেলহাজতে থাকার সুযোগে দেবর ইমাম গাজী তার কাছাকাছি আসার চেষ্টা করে। এক পর্যায়ে দেবর তাকে কুপ্রস্তাব দিলে তিনি তা প্রত্যাখ্যান করেন এবং এলাকাবাসীকে ঘটনাটি জানালে তারা ইমাম গাজীকে মারধর করে। গত ২০ জানুয়ারি দুপুরে ওই গৃহবধূর ঘরে ঢুকে ধর্ষণের চেষ্টা চালায় ইমাম গাজী। এ সময় গৃহবধূ চিৎকার করলে সে পালিয়ে যায়। পরে তিনি বিষয়টি গ্রামের মাতব্বরকে জানালে দেবর ইমাম গাজী তাকে হত্যার হুমকি দেয়।উল্লাপাড়া মডেল থানার ওসি (তদন্ত) মো. গোলাম মোস্তফা জানান, ধর্ষণের চেষ্টার কথা শুনেছি। এ বিষয়ে সোমবার ওই গৃহবধূ থানায় অভিযোগ দিয়েছেন। তদন্ত সাপেক্ষে প্রয়োজনীয় ব্যবস্থা গ্রহণ করা হবে।ইউসুফ দেওয়ান রাজু/আরএআর/জেআইএম</body>
</article>
