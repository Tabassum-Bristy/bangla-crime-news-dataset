<article>
  <headline>
ধর্ষণে ব্যর্থ হয়ে স্বামী-স্ত্রীকে পিটিয়ে জখম
</headline>
  <url>https://www.jagonews24.com/country/news/488762</url>
  <published_at>
</published_at>
  <category>ধর্ষণ</category>
  <body>বরিশালের উজিরপুর উপজেলার সাঁতলা ইউনিয়নের শিবপুর গ্রামে ধর্ষণে ব্যর্থ হয়ে এক গৃহবধূ ও তার স্বামীকে পিটিয়ে জখমের অভিযোগ উঠেছে। এ ঘটনায় অভিযুক্ত জয়ন্ত রায়ের (২০) বিরুদ্ধে বিচার দাবি করেছে এলকাবাসী।স্থানীয়রা জানান, ঘটনার শিকার ওই নারীর স্বামী শিবপুর গ্রামের ক্ষুদ্র মাছ ব্যবসায়ী। তিনি বাজারে প্রতিদিন গভীর রাত পর্যন্ত মাছ বিক্রি করেন। মঙ্গলবার রাতে ২ সন্তানের সঙ্গে ঘরে ঘুমাচ্ছিলেন ওই নারী। এই সুযোগে একই গ্রামের জগদিশ রায়ের ছেলে জয়ন্ত রায় ঘরের পেছনের দরজা ভেঙে প্রবেশ করে ওই নারীকে ধর্ষণের চেষ্টা করে। এ সময় চিৎকার করলে তার স্বামী বাড়ি ফেরার পথে তা শুনতে পায়। দ্রুত ঘরে ঢুকলে জয়ন্ত ক্ষিপ্ত হয়ে ওই নারী ও তার স্বামীকে পিটিয়ে গুরুতর আহত করে পালিয়ে যায়। পরে খবর পেয়ে স্থানীয়রা ঘটনাস্থল থেকে আহতদের উদ্ধার করে উজিরপুর হাসপাতালে ভর্তি করে।গৃহবধূ জানান, লম্পট জয়ন্ত তাকে প্রায়ই কুপ্রস্তাব দিয়ে আসছিল। এতে রাজি না হওয়ায় তাকে ধর্ষণের চেষ্টা করে। তার বিচারের দাবি করেছে অসহায় পরিবারটি।উজিরপুর থানা পুলিশের ওসি শিশির কুমার জানান, এ বিষয়ে লিখিত কোনো অভিযোগ পাওয়া যায়নি। লিখিত অভিযোগ পেলে ব্যবস্থা নেয়া হবে।সাইফ আমীন/এফএ/পিআর</body>
</article>
