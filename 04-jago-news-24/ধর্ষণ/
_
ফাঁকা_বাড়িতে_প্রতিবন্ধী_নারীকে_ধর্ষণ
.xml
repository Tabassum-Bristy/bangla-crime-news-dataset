<article>
  <headline>
ফাঁকা বাড়িতে প্রতিবন্ধী নারীকে ধর্ষণ
</headline>
  <url>https://www.jagonews24.com/country/news/505363</url>
  <published_at>
</published_at>
  <category>ধর্ষণ</category>
  <body>নরসিংদীর বেলাবো উপজেলায় এক শ্রবণ প্রতিবন্ধী নারী ধর্ষণের শিকার হয়েছেন। এ ঘটনায় অভিযুক্ত অলি আহম্মেদকে গতকাল শুক্রবার গ্রেফতার করেছে পুলিশ। গত বৃহস্পতিবার (৬ জুন) উপজেলার বাগানবাড়ি গ্রামে এ ধর্ষণের ঘটনা ঘটে। এ ঘটনায় রাতেই ওই নারী বাদী হয়ে বেলাবো থানায় মামলা করেন।ওই নারীর পরিবার জানায়, বাগানবাড়ি গ্রামের মৃত আবদুল বারিক মিয়ার ছেলে দুই সন্তানের জনক অলি আহম্মেদ দীর্ঘদিন ধরে একই এলাকার শ্রবণ প্রতিবন্ধী ওই নারীকে উত্ত্যক্ত করে আসছিল। বৃহস্পতিবার সকালে ওই নারীকে ফাঁকা বাড়িতে পেয়ে ধর্ষণ করে অলি আহম্মেদ। ধর্ষণ শেষে পালিয়ে যাওয়ার সময় ওই নারীর পরিবারের সদস্যরা অলি আহম্মেদকে আটক করার চেষ্টা করে। কিন্তু সে পালিয়ে যায়। এ ঘটনার পর রাতে ওই নারী ও তার পরিবারের সদস্যরা বেলাবো থানায় মামলা করেন।ধর্ষণের শিকার ওই নারী জানান, অলি আহম্মেদ দীর্ঘদিন ধরে তাকে উত্ত্যক্ত করে আসছিল। উত্ত্যক্তের ঘটনা তার পরিবারের সদস্যদের একাধিকবার জানানো হলেও তারা এ বিষয়ে কোনো ব্যবস্থা গ্রহণ করেনি।বেলাবো থানা পুলিশের ভারপ্রাপ্ত কর্মকর্তা (ওসি) ফখরুদ্দিন ভূঁইয়া জানান, মামলা দায়েরের পর অভিযুক্ত অলি আহম্মেদকে গ্রেফতার করা হয়েছে। নরসিংদী সদর হাসপাতালে ধর্ষণের শিকার ওই নারীকে ডাক্তারি পরীক্ষা করানো হয়েছে।সঞ্জিত সাহা/আরএআর/এমকেএইচ</body>
</article>
