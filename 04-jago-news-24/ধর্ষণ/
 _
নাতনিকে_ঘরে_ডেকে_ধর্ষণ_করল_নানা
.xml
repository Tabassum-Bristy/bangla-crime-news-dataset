<article>
  <headline>
নাতনিকে ঘরে ডেকে ধর্ষণ করল নানা
</headline>
  <url>https://www.jagonews24.com/country/news/322444</url>
  <published_at>
 </published_at>
  <category>ধর্ষণ</category>
  <body>মানিকগঞ্জের সিংগাইরে নাতনিকে ধর্ষণের অভিযোগ উঠেছে নানার বিরুদ্ধে। সাত বছরের ওই শিশুকে ধর্ষণের ঘটনায় শুক্রবার রাতে থানায় মামলা হয়েছে।ঘটনার পর থেকে পলাতক নানা আনোয়ার আলী (৪৫)। তিনি সিংগাইর উপজেলার মধ্যধল্লা গ্রামের মৃত মতি মিয়ার ছেলে।পুলিশ ও এলাবাসী সূত্র জানায়, নির্যাতনের শিকার শিশুটির মা অন্তসত্তা হওয়ায় কয়েক মাস ধরে বাবার বাড়িতে অবস্থান করছেন। শুক্রবার বিকেলে শিশুটি খেলতে যাওয়ার কথা বলে বাড়ি থেকে বের হয়। এক পর্যায়ে তার চাচাতো নানা ঘরে ডেকে নিয়ে তাকে ধর্ষণ করে।নির্যাতিত শিশুটি এ ঘটনা তার মা ও প্রতিবেশীদের কাছে জানায়। অবস্থা বেগতিক বুঝে তখনই বাড়ি থেকে আনোয়ার পালিয়ে যায়।সিংগাইর থানার ভারপ্রাপ্ত কর্মকর্তা (ওসি) খোন্দকার ইমাম হোসেন জানান, ধর্ষণের ঘটনায় শিশুটির বাবা বাদী হয়ে মামলা করেছেন। আজ শনিবার ডাক্তারি পরীক্ষা করানো হবে। আসামিকে গ্রেফতারের চেষ্টা চলছে।বি.এম খোরশেদ/এফএ/আইআই</body>
</article>
