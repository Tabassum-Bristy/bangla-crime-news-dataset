<article>
  <headline>
ধর্ষণের পর গৃহবধূকে হত্যা : ৩ মাস পর কবর থেকে মরদেহ উত্তোলন
</headline>
  <url>https://www.jagonews24.com/country/news/438632</url>
  <published_at>
</published_at>
  <category>ধর্ষণ</category>
  <body>টাঙ্গাইলের ধনবাড়ীতে অপহরণের পর দফায়-দফায় ধর্ষণ ও শারীরিক নির্যাতনে গৃহবধূ কাকলি বেগমকে (২৩) হত্যার ঘটনার ৩ মাস পর আদালতের নির্দেশে ময়নাতদন্তের জন্য কবর থেকে মরদেহ উত্তোলন করা হয়েছে।সোমবার দুপুরে নির্বাহী ম্যাজিস্ট্রেট ও ধনবাড়ী উপজেলা নির্বাহী কর্মকর্তা আরিফা সিদ্দিকার নেত্বত্বে উপজেলার বানিয়াজান ইউানয়নের চুনিয়া পটল গ্রামের পারিবারিক কবরস্থান থেকে কাকলীর মরদেহ উত্তোলন করা হয়। পরে মরদেহটি ময়মনসিংহ মেডিকেল কলেজ হাসপাতালের ফরেনসিক বিভাগে পাঠানো হয়েছে।টাঙ্গাইলের ধনবাড়ী উপজেলার চুনিয়া পটল গ্রামের আব্দুর রহমানের মেয়ে কাকলি বেগমের পার্শ্ববর্তী বলদিআটা গ্রামের শাহজান আলীর ছেলে লিটন মিয়ার সঙ্গে ২৮ মে ২০১৩ তারিখে বিবাহ বন্ধনে আবদ্ধ হন। বিয়ের পর ভালোই চলছিল তাদের দাম্পত্য জীবন। এরই মধ্যে পার্শ্ববর্তী বাড়ীর ছাহের আলীর ছেলে রেজাউল হক (৩০) মাঝেমধ্যেই কাকলি বেগমকে কু-প্রস্তাব দিত। এতে রাজি না হওয়ায় রেজাউল ক্ষিপ্ত হয়ে এক পর্যায়ে চলতি বছরের ১৩ জানুয়ারি শনিবার সন্ধ্যায় কাকলি বেগম স্বামীর বাড়ি থেকে বাবার বাড়ি যাওয়ার পথে গৈরাং নামকস্থানে আরও ৭/৮ জনকে সঙ্গে নিয়ে জোরপূর্বক একটি মাইক্রোবাসে উঠিয়ে অপহরণ করে নিয়ে যায়।অপহরণের পর অজ্ঞাতস্থানে রেখে তাকে চেতনানাশক ওষুধ খাইয়ে দফায়-দফায় ধর্ষণ করতে থাকে। এভাবে দীর্ঘদিন পৈশাচিক, শারীরিক ও মানসিক নির্যাতনের এক পর্যায়ে কাকলি বেগম নিস্তেজ হয়ে পড়লে মৃত ভেবে গত ৪ এপ্রিল বুধবার রাতে অজ্ঞান অবস্থায় তাকে তার বাড়ির পাশে রাস্তার ধারে ফেলে রেখে যায়। এ মতাবস্থায় এলাকাবাসীর সহায়তায় তাকে উদ্ধার করে ময়মনসিংহ মেডিকেল কলেজ হাসপাতালে নেয়ার পথে তার মৃত্যু হয়।এ ঘটনার পরপরই ধনবাড়ী থানায় মামলা করতে গেলে প্রভাবশালী রেজাউল গংদের চাপে রহস্যজনক কারণে মামলা নেয়নি পুলিশ। ফলে বাধ্য হয়ে নিহতের মা হেলেনা বেগম টাঙ্গাইল নারী ও শিশু নির্যাতন দমন ট্রাইব্যুনালে মামলা করেন।এদিকে ন্যাক্কারজনক এ ঘটনাটি স্থানীয় ইউপি মেম্বার শাজহান ওরফে কহিনুরের নেতৃত্বে সালিশি বৈঠকের মাধ্যমে মাতব্বররা ৪ লাখ টাকায় ধামাচাপা দেয়ার চেষ্টা করেন। মামলার বাদী হেলেনা বেগমকে মামলা প্রত্যাহরের হুমকিও দেয়া হয়।আরিফ উর রহমান টগর/আরএআর/এমএস</body>
</article>
