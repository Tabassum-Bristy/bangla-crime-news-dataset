<article>
  <headline>
মিঠুন চক্রবর্তীর ছেলের বিরুদ্ধে ধর্ষণের অভিযোগ
</headline>
  <url>https://www.jagonews24.com/entertainment/news/437195</url>
  <published_at>
</published_at>
  <category>ধর্ষণ</category>
  <body>বিয়ের আগে বড়সড় বিতর্কের মুখে পড়েছে সুপারস্টার মিঠুন চক্রবর্তীর বড় ছেলে মহাক্ষয় ওরফে মিমো। আগামী ৭ জুলাই তার বিয়ে করার কথা, তবে এর আগেই তার বিরুদ্ধে ধর্ষণের অভিযোগ এনেছেন এক তরুণী। শুধু অভিযোগ নয়, তার বিরুদ্ধে মামলাও দায়ের করা হয়েছে।সোমবার দিল্লির রোহিনী আদালতে মিমোর বিরুদ্ধে ধর্ষণের মামলা করেছেন এ তরুণী। আদালতের নির্দেশে এফআইআর দায়ের হয়েছে বলে ইন্ডিয়া টুডে-র একটি প্রতিবেদনে জানানো হয়েছে।প্রকাশিত ওই প্রতিবেদনে বলা হয়, অতিরিক্ত চিফ মেট্রোপলিটন ম্যাজিস্ট্রেট একতা গৌবা সোমবার আদালতের নির্দেশে বলেছেন, ‘এটা একটা হাই প্রোফাইল মামলা। এতে রাজ্যসভার প্রাক্তন সাংসদের নামও জড়িয়ে রয়েছে।’জানা গেছে, শুধুই মিমোই নয়, অভিযোগ দায়ের করা হয়েছে মিঠুনের স্ত্রী যোগিতা বালির বিরুদ্ধেও। তার বিরুদ্ধে প্রতারণা ও জোর করে গর্ভপাতে করানোর অভিযোগ করা হয়েছে।ইংরেজি সংবাদ মাধ্যম ইন্ডিয়ান এক্সপ্রেসে বলা হয়, ২০১৫ থেকে অভিযোগকারী তরুণীর মহাক্ষয়ের সম্পর্ক ছিল। পানীয়ের সঙ্গে মাদক মিশিয়ে ওই তরুণীকে অচেতন করে ধর্ষণ করেন মিমো। পরে ওই তরুণী অন্তঃসত্ত্বা হলে তাকে কিছু ওষুধ দেয়া হয়। শুধু তাই নয়, পরবর্তীতে ওই তরুণীর ‘কুণ্ডলী’ জানতে চান তিনি। কিন্তু সেটি না মেলায় ওই তরুণীকে বিয়ে করতে অস্বীকার করেন।আরএস/আরআইপি</body>
</article>
