<article>
  <headline>
ধর্ষণের অভিযোগে বিএসএমএমইউর চিকিৎসকের বিরুদ্ধে মামলা
</headline>
  <url>https://www.jagonews24.com/national/news/402919</url>
  <published_at>
</published_at>
  <category>ধর্ষণ</category>
  <body>বঙ্গবন্ধু শেখ মুজিব মেডিকেল বিশ্ববিদ্যালয়ে (বিএসএমএমইউ) কর্মরত চর্ম ও যৌন বিভাগের চিকিৎসক রিয়াদ সিদ্দিকীর বিরুদ্ধে ধর্ষণের অভিযোগ উঠেছে। ধর্ষণের অভিযোগ তুলে এক তরুণী সোমবার শাহবাগ থানায় মামলা করেছেন। মামলা নং ৮।মঙ্গলবার শাহবাগ থানার উপ-পরিদর্শক (এসআই) রিপন কুমার বিশ্বাস মামলার বিষয়টি নিশ্চিত করে জানান, ওই তরুণী মঙ্গলবার ঢাকার সিএমএম আদালতে জবানবন্দি দিয়েছেন। তরুণীকে বাবা-মায়ের জিম্মায় দেয়া হয়েছে।শাহবাগ থানার পরিদর্শক জাফর আলী বিশ্বাস জানান, ডা. রিয়াদ বর্তমানে পলাতক। বিষয়টি হাসপাতাল কর্তৃপক্ষকেও জানানো হয়েছে। মামলা সূত্রে জানা গেছে, ঘটনার শিকার তরুণীর বাড়ি ভোলায়। সেখানে ডা. রিয়াদ সিদ্দিকীর ব্যক্তিগত চেম্বার রয়েছে। চিকিৎসার জন্য ওই তরুণী তার চেম্বারে গেলে ডা. রিয়াদ তাকে ধর্ষণ করেন।গত সপ্তাহে ওই তরুণী চিকিৎসার জন্য ঢাকায় আসেন। বঙ্গবন্ধু শেখ মুজিব মেডিকেল বিশ্ববিদ্যালয় হাসপাতালের ডা. রিয়াদ তার চেম্বারে ওই তরুণীকে নিয়ে আবারও ধর্ষণ করেন। এরপর তরুণীকে গত ৪ জানুয়ারি ঢাকা মেডিকেল কলেজ হাসপাতালের ওসিসিতে ভর্তি করা হয়।গত ৮ জানুয়ারি তার চিকিৎসা শেষ হওয়ার পর তিনি বাদী হয়ে শাহবাগ থানায় মামলা করেন।জেইউ/এমআরএম/এমএস</body>
</article>
