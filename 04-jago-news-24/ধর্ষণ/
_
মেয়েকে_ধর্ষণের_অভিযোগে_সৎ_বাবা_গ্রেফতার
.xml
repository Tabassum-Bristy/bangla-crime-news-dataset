<article>
  <headline>
মেয়েকে ধর্ষণের অভিযোগে সৎ বাবা গ্রেফতার
</headline>
  <url>https://www.jagonews24.com/national/news/431407</url>
  <published_at>
</published_at>
  <category>ধর্ষণ</category>
  <body>চট্টগ্রামের সদরঘাট থানার মোগলটুলী এলাকায় সৎ মেয়েকে ধর্ষণের অভিযোগে গ্রেফতার হয়েছেন ৪৮ বছর বয়সী মজিদ নামে এক ব্যক্তি। মজিদের ধর্ষণে তার কিশোরী মেয়ে এখন অন্তঃসত্ত্বা হয়ে পড়েছে বলেও পুলিশকে জানিয়েছেন ওই কিশোরীর মা।শনিবার দিবাগত রাতে নগরের কদমতলী এলাকা থেকে মজিদকে গ্রেফতার করা হয়েছে। মজিদ কুমিল্লার চৌদ্দগ্রামের গুলপাশা ইউনিয়নের সাবুক পাড়ার মৃত আরজু মিয়ার ছেলে।সদরঘাট থানার ওসি নেজাম উদ্দিন জাগো নিউজকে বলেন, ‘ধর্ষিতার মায়ের অভিযোগের প্রেক্ষিতে শনিবার সন্ধ্যায় মজিদকে গ্রেফতার করেছে পুলিশ। প্রাথমিক জিজ্ঞাসাবাদে সে ধর্ষণের কথা স্বীকার করেছে। এ ঘটনায় আদালতে ধর্ষিতার মা বাদী হয়ে নারী নির্যাতনের মামলা দায়ের করেছেন।’প্রথমবার ধর্ষণ করার পর ঘটনা কাউকে জানালে মেরে ফেলার হুমকি দিয়ে ওই কিশোরীকে আরও কয়েকবার ধর্ষণ করা হয় বলে অভিযোগ করা হয়েছে মামলায়।শুক্রবার সন্ধ্যায় ওই কিশোরী অসুস্থবোধ করলে তাকে চিকিৎসকের কাছে নিয়ে যাওয়া হলে তার অন্তঃসত্ত্বা হওয়ার বিষয়টি ধরা পড়ে। এরপর সব খুলে বলে ওই কিশোরী।ওসি নেজাম উদ্দিন জানান, কিশোরীকে ভিকটিম সাপোর্ট সেন্টারে পাঠানো হয়েছে।আবু আজাদ/এনএফ/এমএস</body>
</article>
