<article>
  <headline>
বিস্কুট খাওয়ানোর প্রলোভনে বাকপ্রতিবন্ধী তরুণীকে ধর্ষণ
</headline>
  <url>https://www.jagonews24.com/country/news/493381</url>
  <published_at>
</published_at>
  <category>ধর্ষণ</category>
  <body>বিস্কুট খাওয়ানোর প্রলোভন দিয়ে নওগাঁর রানীনগরে বাকপ্রতিবন্ধী (২২) এক তরুণীকে ধর্ষণ করার অভিযোগ পাওয়া গেছে। ঘটনার পর অভিযুক্ত গোবিন্দ চন্দ্র ওরফে সুটকা (৫৬) পালিয়ে গেছেন।এ ঘটনায় বৃহস্পতিবার রাতে মেয়ের বাবা বাদী হয়ে নারী ও শিশু নির্যাতন দমন আইনে থানায় একটি মামলা করেন।গত বুধবার সকাল ১০টার দিকে উপজেলার আতাইকুলা পালপাড়া গ্রামে ওই ঘটনা ঘটে। অভিযুক্ত ব্যক্তি গ্রামের মৃত দুলাল চন্দ্রের ছেলে।স্থানীয় সূত্রে জানা যায়, গোবিন্দ চন্দ্র ওরফে সুটকা বুধবার সকাল ১০টার দিকে বাকপ্রতিবন্ধী ওই যুবতীকে বিস্কুট খাওয়ানোর প্রলোভন দিয়ে কৌশলে তার বাড়িতে ডেকে নেন। এরপর ধর্ষণের পর মেয়েটিকে বাড়ি থেকে বের করে দেন। যুবতি বাড়িতে গিয়ে তার মায়ের কাছে ইশারা ইঙ্গিতে বিষয়টি জানায় এবং প্রচণ্ড ব্যথা অনুভবের কথা বোঝায়। স্থানীয়দের মাঝে জানাজানি হলে ঘটনাটি ধামাচাপা দিতে স্থানীয় প্রভাবশালী মোড়ল রনজিত সাহা, কৃষ্ণপদ, নরউত্তম, সদাই, দেবরত ও সরেশ পাল’র নেতৃত্বে গত দুইদিন থেকে আতাইকুলা গ্রামে দফায় দফায় বৈঠক হয়। পরে ২ হাজার টাকা দিয়ে বিষয়টি ফায়সালা’র চেষ্টা করে ধর্ষককে পালিয়ে যেতে মাতব্বররা সহযোগিতা করেছেন বলে অভিযোগ ভুক্তভোগীর পরিবারের।রানীনগর থানার ভারপ্রাপ্ত কর্মকর্তা (ওসি) এএসএম সিদ্দিকুর রহমান বলেন, মেয়েটি বাকপ্রতিবন্ধী। ঘটনায় মেয়ের বাবা বাদী হয়ে থানায় একটি ধর্ষণ মামলা করেছেন। শুক্রবার মেয়েটির ডাক্তারি পরীক্ষা সম্পন্ন করা হয়েছে। তবে ঘটনার পর থেকেই ধর্ষক পলাতক থাকায় তাকে গ্রেফতার করা সম্ভব হয়নি।আব্বাস আলী/জেডএ/পিআর</body>
</article>
