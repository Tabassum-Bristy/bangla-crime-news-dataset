<article>
  <headline>
হাজতির স্ত্রীকে ধর্ষণ করলেন কারারক্ষী
</headline>
  <url>https://www.jagonews24.com/country/news/496896</url>
  <published_at>
</published_at>
  <category>ধর্ষণ</category>
  <body>রাজবাড়ী জেলা কারাগারে আটক এক হাজতিকে জামিনের প্রলোভন দেখিয়ে তার স্ত্রীকে (২৬) ধর্ষণের অভিযোগ উঠেছে আনিসুর রহমান আজ্জুল (৩৫) নামে এক কারারক্ষীর বিরুদ্ধে। এ ঘটনায় সোমবার দুপুরে রাজবাড়ী নারী ও শিশু নির্যাতন দমন ট্রাইব্যুনালে মামলা করেছেন ওই হাজতির স্ত্রী। আদালত মামলাটি গ্রহণপূর্বক পরবর্তী আদেশের জন্য ১৩ মে দিন ধার্য করেছেন।মামলার সূত্রে জানা গেছে, রাজবাড়ী জুট মিলে কর্মরত ওই গৃহবধূর স্বামী একটি মামলায় জেলে যান। গত ১ ফেব্রুয়ারি ওই গৃহবধূ তার স্বামীকে দেখতে জেলা কারাগারে যান। এ সময় সেখানকার কারারক্ষী আনিসুর রহমান আজ্জুলের সঙ্গে তার পরিচয় হয়। এরই সূত্র ধরে ৫০ হাজার টাকা দিলে ৭ দিনের মধ্যে তার স্বামীর জামিন করে দেয়ার আশ্বাস দেন আজ্জুল। পরবর্তীতে তিনি আইনজীবীর বাড়িতে কথা বলার জন্য ওই গৃহবধূকে একটি মাহেন্দ্র গাড়িতে উঠিয়ে অজ্ঞাত এক বাড়িতে নিয়ে যান এবং ধর্ষণ করেন। এমনকি এক সহযোগীকে দিয়ে ওই ধর্ষণের চিত্র তিনি মোবাইল ফোনে ধারণ করে রাখেন। পরবর্তীতে গত ২৪ এপ্রিল রাতে তাকে জেলা কারাগার সংলগ্ন শ্মশান ঘাটের ভেতরে নিয়ে ভয়-ভীতি দেখিয়ে ২য় দফা ধর্ষণ করেন কারারক্ষী আনিসুর রহমান আজ্জুল।রাজবাড়ীর জেল সুপার মো. আনোয়ারুল ইসলাম জানান, অভিযুক্ত কারারক্ষী তার কাছে ধর্ষণের বিষয়টি অস্বীকার করেছেন। কোনো বিষয় নিয়ে হাজতির সঙ্গে কারারক্ষীর বাগবিতণ্ডা হয়েছিল, যে কারণে এমন অভিযোগ করা হয়েছে।তিনি আরও বলেন, এ ঘটনায় এখন পর্যন্ত তার কাছে কোনো অভিযোগ আসেনি। অভিযোগ পেলে আইনানুগ ব্যবস্থা গ্রহণ করা হবে।রাজবাড়ীর জেলা প্রশাসক মো. শওকত আলী জানান, বিষয়টি খতিয়ে দেখতে তিনি জেল সুপারকে নির্দেশ দিয়েছেন।রুবেলুর রহমান/আরএআর/এমএস</body>
</article>
