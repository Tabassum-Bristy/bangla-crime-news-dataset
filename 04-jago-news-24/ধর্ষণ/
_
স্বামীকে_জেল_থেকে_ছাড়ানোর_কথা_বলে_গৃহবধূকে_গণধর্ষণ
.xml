<article>
  <headline>
স্বামীকে জেল থেকে ছাড়ানোর কথা বলে গৃহবধূকে গণধর্ষণ
</headline>
  <url>https://www.jagonews24.com/country/news/525187</url>
  <published_at>
</published_at>
  <category>ধর্ষণ</category>
  <body>এবার খুলনার দাকোপে গণধর্ষণের শিকার হয়েছেন ১৯ বছর বয়সী এক গৃহবধূ। শুক্রবার (৬ সেপ্টেম্বর) সকালে উপজেলার নলিয়ান এলাকায় এ ঘটনা ঘটে।গৃহবধূকে রাত সাড়ে ১০টায় খুলনা মেডিকেল কলেজ হাসপাতালে ভর্তি করা হয়েছে।গৃহবধূর শাশুড়ি বলেন, তার ছেলে একটি মামলায় বর্তমানে জেলে আছেন। তিনি ও তার স্বামী ছেলের জামিনের কথা বলতে বাইরে গিয়েছিলেন। এ সময় তার পুত্রবধূ একাই বাড়িতে ছিল। এ সময় প্রতিবেশী ইবাদুল গাজীর দুই ছেলে শরীফুল গাজী (৩০) এবং সাইফুল (২২) ও তাদের এক বন্ধু আবির শিকদার ওই গৃহবধূর স্বামীকে জেল থেকে ছাড়ানোর ব্যবস্থা করবেন, এজন্য তার সঙ্গে কথা বলতে এসেছেন-এ কথা বলে তারা ঘরে প্রবেশ করেন। rপরে তারা ধারালো দায়ের ভয় দেখিয়ে মুখ চেপে ধরে তাকে ধর্ষণ করেন। এ সময় গৃহবধূর চিৎকারে এলাকাবাসী এগিয়ে আসলে তারা পালিয়ে যান।দাকোপ থানার অফিসার ইনচার্জ মো. শফিক বলেন, আমরা এখন পর্যন্ত এমন কোনো খবর পাইনি। এমন ঘটনা ঘটে থাকলে অবশ্যই দায়ীদের খুঁজে বের করে গ্রেফতার করা হবে।আলমগীর হান্নান/এসআর</body>
</article>
