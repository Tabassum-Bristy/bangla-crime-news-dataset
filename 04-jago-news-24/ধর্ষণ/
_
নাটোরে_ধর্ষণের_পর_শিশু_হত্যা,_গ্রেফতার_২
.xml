<article>
  <headline>
নাটোরে ধর্ষণের পর শিশু হত্যা, গ্রেফতার ২
</headline>
  <url>https://www.jagonews24.com/country/news/403397</url>
  <published_at>
</published_at>
  <category>ধর্ষণ</category>
  <body>নাটোরের গুরুদাসপুরের সাত বছরের শিশু খাদিজাকে ধর্ষণের পর হত্যার ঘটনায় দুই আসামিকে গ্রেফতার করেছে র‌্যাব। বৃহস্পতিবার রাজশাহী ও ঢাকা থেকে তাদের গ্রেফতারের পর শুক্রবার দুপুর ১২টার দিকে নাটোর র‌্যাব-৫ ক্যাম্পের সিপিসি ২ এর কার্যালয়ে প্রেস বিফ্রিংয়ে এ তথ্য জানায় র‌্যাব।গ্রেফতাররা হলেন- গুরুদাসপুর উপজেলার বিলসা গ্রামের মোশারফ হোসেন ভক্তির ছেলে নাঈম ভক্তি (১৯) ও নাজমুল ভক্তি (২২) ।র‌্যাব-৫ ক্যাম্পের সিপিসি ২ এর কোম্পানি কমান্ডার মেজর শিবলী মোস্তফা জানান, গত ২০ ডিসেম্বর নাটোরের গুরুদাসপুর উপজেলার বিলসা গ্রামের মনিরুল ইসলামের শিশু কন্যা খাদিজা খাতুন নিজ বাড়ি থেকে নিখোঁজ হয়। নিখোঁজের তিন দিন পর বাড়ির পাশের একটি পুকুর পাড় থেকে বস্তাবন্দি অবস্থায় খাদিজার মরদেহ উদ্ধার করে পুলিশ। এ ঘটনায় নিহতের বাবা মনিরুল ইসলাম বাদী হয়ে প্রতিবেশী ছয়জনের নামে গুরুদাসপুর থানায় একটি হত্যা মামলা দায়ের করেন।এ ঘটনায় প্রতিবেশী বাদল ভক্তি, তার স্ত্রী নাজমা বেগম ও বাদলের ভাতিজা নজরুল ইসলামকে গ্রেফতার করে পুলিশ। হত্যাকাণ্ডের পর থেকে নাঈম ভক্তি ও নাজমুল ভক্তি পলাতক ছিল। গোপন সংবাদের ভিত্তিতে গতকাল সন্ধ্যায় রাজশাহী থেকে নাঈম ভক্তিকে (১৯) ও তার দেয়া তথ্যের ভিত্তিতে গাজীপুর থেকে নাজমুল ভক্তিকে (২২) গ্রেফতার করা হয়। পরে তাদের গুরুদাসপুর থানায় সোপর্দ করা হয়।রেজাউল করিম রেজা/আরএআর/পিআর</body>
</article>
