<article>
  <headline>
প্রেমিকা ৩ মাসের অন্তঃসত্ত্বা, প্রেমিক উধাও
</headline>
  <url>https://www.jagonews24.com/country/news/426706</url>
  <published_at>
 </published_at>
  <category>ধর্ষণ</category>
  <body>নারায়ণগঞ্জের আড়াইহাজার উপজেলায় শরীফ নামে এক যুবকের বিরুদ্ধে বিয়ের প্রলোভন দেখিয়ে এক তরুণীকে ধর্ষণের অভিযোগ পাওয়া গেছে। ওই তরুণী এখন তিন মাসের অন্তঃসত্ত্বা। এ ঘটনায় শুক্রবার সকালে ওই তরুণীর মা বাদী হয়ে শরীফের বিরুদ্ধে আড়াইহাজার থানায় মামলা দায়ের করেছেন।মামলার বরাত দিয়ে পুলিশ জানায়, উপজেলার সাতগ্রাম ইউনিয়নের বাগবাড়ির মেরারটেক এলাকার ওই তরুণীর সঙ্গে একই এলাকার দানা মিয়ার ছেলে ও স্থানীয় পাওয়ারলুম শ্রমিক শরীফের প্রেমের সম্পর্ক গড়ে উঠে। এ সুযোগে বিয়ের প্রলোভন দেখিয়ে ওই তরুণীকে একাধিকবার ধর্ষণ করে শরীফ। এতে সে তিন মাসের অন্তঃসত্ত্বা হয়ে পড়ে। পরে শরীফকে সামাজিকভাবে বিয়ের জন্য চাপ দিলে সে বিয়ে করতে অস্বীকৃতি জানায়।আড়াইহাজার থানার ভারপ্রাপ্ত কর্মকর্তা (ওসি) এম এ হক মামলার বিষয়টি নিশ্চিত করে বলেন, অভিযুক্ত শরীফ পলাতক রয়েছে। তাকে গ্রেফতারের চেষ্টা চলছে।শাহাদাত হোসেন/আরএআর/পিআর</body>
</article>
