<article>
  <headline>
সাবেক সেনাসদস্যের বিরুদ্ধে প্রবাসীর স্ত্রীর গুরুতর অভিযোগ
</headline>
  <url>https://www.jagonews24.com/country/news/488137</url>
  <published_at>
</published_at>
  <category>ধর্ষণ</category>
  <body>সিরাজগঞ্জের কামারখন্দ উপজেলায় গৃহবধূকে ধর্ষণের অভিযোগে অবসরপ্রাপ্ত এক সেনাসদস্যের বিরুদ্ধে মামলা করা হয়েছে। রোববার ধর্ষণের শিকার গৃহবধূ বাদী হয়ে এ মামলা করেন।মামলার একমাত্র আসামি আব্দুল মমিন মন্ডল (৫২) উপজেলার ভদ্রঘাট ইউনিয়নেের ধামকৈল গ্রামের হাজি ইয়াকুব আলীর ছেলে ও অবসরপ্রাপ্ত সেনাসদস্য। কামারখন্দ থানা পুলিশের ভারপ্রাপ্ত কর্মকর্তা (ওসি) হাবিবুল ইসলাম মামলার বিষয়টি নিশ্চিত করেছেন।ধর্ষণের শিকার গৃহবধূর মামলার বরাত দিয়ে ওসি বলেন, শনিবার গভীর রাতে ধামকৈল গ্রামের বাসিন্দা মালয়েশিয়া প্রবাসী আসাদুল শেখের স্ত্রীর ঘরে ঢুকে ধর্ষণ করে আব্দুল মমিন মন্ডল। এ সময় গৃহবধূর চিৎকারে এলাকার লোকজন ছুটে এসে তাকে হাতেনাতে ধরার চেষ্টা করেন। একপর্যায়ে মমিন মন্ডল কয়েকজনকে মারপিট করে পালিয়ে যায়। খবর পেয়ে রোববার সকালে পুলিশ ঘটনাস্থল পরিদর্শন করে। একই সঙ্গে ধর্ষণের শিকার গৃহবধূ বাদী হয়ে আব্দুল মমিন মন্ডলকে আসামি করে মামলা করেন। ঘটনার পর থেকে আব্দুল মমিন মন্ডল পলাতক রয়েছে বলেও জানান ওসি হাবিবুল ইসলাম।ইউসুফ দেওয়ান রাজু/এএম/পিআর</body>
</article>
