<article>
  <headline>
ছাত্রকে বলাৎকারের অভিযোগে মাদরাসার পরিচালক গ্রেফতার
</headline>
  <url>https://www.jagonews24.com/country/news/370441</url>
  <published_at>
</published_at>
  <category>ধর্ষণ</category>
  <body>সিরাজগঞ্জের বেলকুচিতে বলাৎকারের অভিযোগে উত্তর বানিয়াগাতী মহিলা মাদরাসার পরিচালক আলহাজ আলী আশরাফকে (৭০) গ্রেফতার করেছে পুলিশ।সোমবার রাতে উপজেলার ভাঙ্গাবাড়ী ইউনিয়নের আদাচাকী নামাজের মাঠ সংলগ্ন থেকে তাকে গ্রেফতার করা হয়। গ্রেফতার আলহাজ আলী আশরাফ উপজেলার ভাঙ্গাবাড়ী ইউনিয়নের উত্তর বানিয়াগাতী গ্রামের মৃত আব্দুস ছামাদের ছেলে ও উত্তর বানিয়াগাতী জামিয়া ইসলামিয়া ফাতেমাতুজ জহুরা কওমি মহিলা মাদরাসার পরিচালক।মামলা সূত্রে জানা যায়, গত ১১ মে তেল মালিশ করার কথা বলে এক ছাত্রকে মাদরাসার একটি কক্ষে নিয়ে বলাৎকার করেন ওই পরিচালক। ওই ছাত্রের বাড়ি কামারখন্দ উপজেলার চৌবাড়ী গ্রামে।এ ঘটনায় বানিয়াগাতী গ্রামের মৃত মোকলেছুর রহমানের ছেলে ও ওই মাদরাসার সাবেক শিক্ষক মুফতি আবদুল ওয়াদুদ বাদী হয়ে আদালতে মামলা করেন।বিষয়টি নিশ্চিত করে বেলকুচি থানা পুলিশের ভারপ্রাপ্ত কর্মকর্তা (ওসি) সাজ্জাদ হোসেন বলেন, বলাৎকারের অভিযোগে উত্তর বানিয়াগাতী মহিলা মাদরাসার পরিচালক আলহাজ আলী আশরাফের বিরুদ্ধে মুফতি আব্দুল ওয়াদুদ সিরাজগঞ্জ আদালতে মামলা করেন। মামলার এজাহারভুক্ত আসামি আলী আশরাফকে সোমবার রাতে আদাচাকী মাঠ সংলগ্ন এলাকা থেকে গ্রেফতার করা হয়। মঙ্গলবার দুপুরে আসামিকে আদালতের মাধ্যমে জেলহাজতে পাঠানো হবে বলেও জানান ওসি।ইউসুফ দেওয়ান রাজু/এএম/জেআইএম</body>
</article>
