<article>
  <headline>
মিরপুরে পোশাককর্মীকে ধর্ষণের অভিযোগ : গ্রেফতার ২
</headline>
  <url>https://www.jagonews24.com/national/news/411513</url>
  <published_at>
</published_at>
  <category>ধর্ষণ</category>
  <body>রাজধানীর মিরপুরে পল্লবী থানাধীন এলাকায় এক পোশাককর্মীকে ধর্ষণের অভিযোগে মামলা দায়ের করা হয়েছে। মামলায় তিন আসামির মধ্যে হানিফ ও আনোয়ার নামে দুইজনকে গ্রেফতার করেছে পুলিশ।জানা গেছে, ধর্ষণের অভিযোগে হানিফ, আনোয়ার ছাড়া সাইফুল নামে আরও একজনের নাম উল্লেখ করে পল্লবী থানায় একটি মামলা করেছেন ভুক্তভোগীর এক আত্মীয়।পল্লবী থানার ওসি দাদন ফকির বলেন, গতকাল (বৃহস্পতিবার) সন্ধ্যার পর ধর্ষণের ঘটনা ঘটে বলে মামলায় উল্লেখ করা হয়েছে। মামলায় তিন আসামির মধ্যে হানিফ ও আনোয়ারকে গ্রেফতার করা হয়েছে।ধর্ষণের শিকার ওই পোশাককর্মীকে ঢাকা মেডিকেল কলেজ (ঢামেক) হাসপাতালের ওয়ান-স্টপ ক্রাইসিস সেন্টারে পাঠানো হয়েছে বলেও জানান তিনি।জেইউ/আরএস/পিআর</body>
</article>
