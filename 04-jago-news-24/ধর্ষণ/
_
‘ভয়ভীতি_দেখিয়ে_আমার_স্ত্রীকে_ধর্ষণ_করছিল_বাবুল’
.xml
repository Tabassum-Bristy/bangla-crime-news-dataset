<article>
  <headline>
‘ভয়ভীতি দেখিয়ে আমার স্ত্রীকে ধর্ষণ করছিল বাবুল’
</headline>
  <url>https://www.jagonews24.com/country/news/464895</url>
  <published_at>
</published_at>
  <category>ধর্ষণ</category>
  <body>গোপালগঞ্জে এক গৃহবধূকে ধর্ষণের সময় বাবুল খান (৪০) নামে একাধিক হত্যা মামলার এক আসামিকে গ্রেফতার করেছে পুলিশ। বৃহস্পতিবার রাতে সদর উপজেলার নখড়ীর চর গ্রামের নিজাম মোল্লার বাড়ির পেছনের একটি খড়ের পালার পাশ থেকে অপত্তিকর অবস্থায় তাকে গ্রেফতার করা করা হয়।গ্রেফতার বাবুল খান পাঁচ সন্তানের জনক এবং সদর উপজেলার সিংগারকুল গ্রামের মৃত লুৎফার রহমান খানের ছেলে। সে বিগত ২০০৬ সালে গোপালগঞ্জ সদর উপজেলার পারকুশলী গ্রামের শাহাদাৎ হত্যা ও ২০১০ সালে সিলনা গ্রামের রুবেল খান হত্যা মামলার আসামি।স্থানীয়দের অভিযোগ, দীর্ঘদিন ধরে বাবুল খান ভয়ভীতি দেখিয়ে পার্শ্ববর্তী পারকুশলী গ্রামের ওই গৃহবধূকে ধর্ষণ করে আসছিল। বৃহস্পতিবার ওই গৃহবধূ পাশ্ববর্তী নখড়ীর চর গ্রামে তার বোনের বাড়িতে বেড়াতে যান। এ খবর পেয়ে বাবুল খান গভীর রাতে ওই বাড়িতে যায় এবং ওই গৃহবধূকে বাড়ির পেছনের একটি খড়ের পালার পাশে নিয়ে ধর্ষণের চেষ্টা করে। এ সময় গোপন সংবাদের ভিত্তিতে আগে থেকে ওঁৎ পেতে থাকা জেলা গোয়েন্দা পুলিশের (ডিবি) একটি দল ঘটনাস্থলে গিয়ে হাতে-নাতে তাকে ধরে ফেলে।গোপালগঞ্জ জেলা গোয়েন্দা পুলিশের (ডিবি) পরিদর্শক মোক্তার হোসেন বলেন, তাদের মধ্যে পরকীয়ার সম্পর্ক ছিল। গ্রেফতার বাবুলকে আদালতের মাধ্যমে কারাগারে পাঠানো হয়েছে।তবে ওই গৃহবধূর স্বামী অভিযোগ করে বলেন, বাবুল খান একজন সন্ত্রাসী। দীর্ঘদিন ধরে ভয়ভীতি দেখিয়ে সে আমার স্ত্রীকে ধর্ষণ করছিল।এস এম হুমায়ূন কবীর/আরএআর/পিআর</body>
</article>
