<article>
  <headline>
স্কুলছাত্রীকে ধর্ষণ, আওয়ামী লীগ নেতার বিরুদ্ধে মামলা
</headline>
  <url>https://www.jagonews24.com/country/news/441662</url>
  <published_at>
</published_at>
  <category>ধর্ষণ</category>
  <body>জয়পুরহাট সদর উপজেলার পাইকড় গ্রামে ৬ষ্ঠ শ্রেণির এক ছাত্রীকে ধর্ষণের অভিযোগে প্রতিবেশী আওয়ামী লীগ নেতা আবুল কালাম আজাদের (৪২) বিরুদ্ধে থানায় মামলা হয়েছে।আবুল কালাম আজাদ স্থানীয় আমদই ইউনিয়নের ১ নম্বর ওয়ার্ড আওয়ামী লীগের সভাপতি। মঙ্গলবার সন্ধ্যায় জয়পুরহাট সদর থানায় মামলাটি করেছেন ওই ছাত্রীর মা।মামলা সূত্রে জানা যায়, সোমবার বিকেলে সদর উপজেলার পাইকড় গ্রামের মৃত আব্দুস ছালামের ছেলে আবুল কালাম আজাদ স্কুলছাত্রীটিকে ফুসলিয়ে তার বাড়িতে নিয়ে ধর্ষণ করতে থাকেন।এ সময় ওই ছাত্রীর চিৎকারে গ্রামবাসীরা এগিয়ে আসলে আজাদ পালিয়ে যান। পরে তাকে উদ্ধার করে জয়পুরহাট সদর হাসপাতালে ভর্তি করা হয়।জয়পুরহাট সদর থানার পুলিশ পরিদর্শক (ওসি, তদন্ত) মুমিনুল হক জানান, এ ব্যাপারে থানায় মামলা হয়েছে। তদন্ত শেষে প্রয়োজনীয় ব্যবস্থা গ্রহণ করা হবে এবং আসামিকে গ্রেফতার করতে জোর চেষ্টা চালানো হচ্ছে।রাশেদুজ্জামান/বিএ</body>
</article>
