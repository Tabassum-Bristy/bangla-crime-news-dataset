<article>
  <headline>
সুদের টাকার জন্য স্বামীকে বেঁধে গৃহবধূকে ধর্ষণ
</headline>
  <url>https://www.jagonews24.com/country/news/415983</url>
  <published_at>
</published_at>
  <category>ধর্ষণ</category>
  <body>পটুয়াখালীর রাঙ্গাবালী উপজেলায় স্বামীকে আটকে রেখে এক গৃহবধূকে ধর্ষণের অভিযোগ উঠেছে। শনিবার রাতের এ ঘটনায় ওই গৃহবধূ বাদী হয়ে দুইজনকে আসামি করে রাঙ্গাবালী থানায় মামলা করেন।মামলার আসামিরা হলেন- একই ইউনিয়নের কাটাখালী গ্রামের মৃত আজাহার হাজির ছেলে সোহেল ও একই গ্রামের মৃত আব্দুল আলী ফরাজীর ছেলে সোহাগ ফরাজী। তবে এদের মধ্যে কাউকে এখনো গ্রেফতার করতে পারেনি পুলিশ।মামলার এজাহারে উল্লেখ করা হয়, বসতঘর নির্মাণের জন্য ওই গৃহবধূর স্বামী প্রায় ১৫ দিন আগে আসামি সোহাগ ফরাজীর কাছ থেকে ছয় মাসের জন্য দেড়গুণ সুদে ১০ হাজার টাকা নেন।কিন্তু নির্ধারিত সময়ের আগেই শুক্রবার রাত ৮টার দিকে সোহাগ মোবাইলে ওই গৃহবধূকে ফোন দিয়ে বাড়ি আসার কথা বলেন। এ সময় তার স্বামীকে টাকা ফেরত দেয়ার জন্য চাপও দেন তিনি।তারা সেখানে না গেলে রাত ১টার দিকে সোহাগ এবং অপর আসামি সোহেল বাড়িতে এসে তার স্বামীকে জোরপূর্বক ভয়ভীতি দেখিয়ে ঘরের বাইরে নিয়ে যায়।এরপর সোহাগ তার স্বামীকে আটকে রাখে এবং সোহেল গৃহবধূকে ঘরের মধ্যে ধর্ষণ করে। একপর্যায়ে তারা চিৎকার দিলে পালিয়ে যায় আসামিরা।রাঙ্গাবালী থানা পুলিশের ওসি মিলন কৃষ্ণ মিত্র বলেন, গৃহবধূ বাদী হয়ে দুইজনের বিরুদ্ধে মামলা করেছেন। আসামিদের গ্রেফতারে অভিযান চলছে বলেও জানান ওসি।এএম/জেআইএম</body>
</article>
