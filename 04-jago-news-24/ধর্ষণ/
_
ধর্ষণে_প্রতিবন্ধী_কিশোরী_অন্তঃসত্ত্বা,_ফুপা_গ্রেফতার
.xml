<article>
  <headline>
ধর্ষণে প্রতিবন্ধী কিশোরী অন্তঃসত্ত্বা, ফুপা গ্রেফতার
</headline>
  <url>https://www.jagonews24.com/country/news/423700</url>
  <published_at>
</published_at>
  <category>ধর্ষণ</category>
  <body>পাবনার ঈশ্বরদী উপজেলায় ফুপা কর্তৃক ধর্ষণে এক বুদ্ধি প্রতিবন্ধী কিশোরী অন্তঃসত্ত্বা হওয়ার অভিযোগ উঠেছে। এ ঘটনায় অভিযুক্ত ফুপা জালাল হোসেনকে (৪০) আটক করেছে পুলিশ। বুধবার দুপুর পৌনে ২টায় তাকে আদালতের মাধ্যমে কারাগারে পাঠানো হয়েছে।এর আগে মঙ্গলবার রাতে উপজেলার ছলিমপুর ইউনিয়নের জগন্নাথপুর মাথালপাড়া গ্রামে ওই প্রতিবন্ধী কিশোরীর স্বজনরা জালাল হোসেনকে গণপিটুনি দিয়ে পুলিশে সোপর্দ করেন।স্থানীয়রা জানান, গত ডিসেম্বর মাসে মেয়েটি উপজেলার ছলিমপুর ইউনিয়নে ফুপুর বাড়িতে বেড়াতে গেলে ফুপা জালাল হোসেন তাকে ভয়ভীতি দেখিয়ে বাড়ির নির্জন স্থানে নিয়ে ধর্ষণ করে। ঘটনার কথা কাউকে বললে তাকে মেরে ফেলার হুমকি দেয় জালাল। মেয়েটি বুদ্ধি প্রতিবন্ধী হওয়ার কারণে ঘটনার সঠিক তারিখ বলতে পারছে না। তার মাও দৃষ্টি প্রতিবন্ধী। মেয়েটির স্বজনরা তার শারীরিক পরিবর্তন দেখে জানতে চাইলে সে ইশারায় ঘটনাটি জানায়। তারপর পাবনা একতা ডায়াগনস্টিক সেন্টারে ডাক্তারি পরীক্ষা শেষে রিপোর্ট এ জানা যায় মেয়েটি তিন মাসের অন্তঃসত্ত্বা। মঙ্গলবার জালালের বাড়িতে গিয়ে বিষয়টি জানতে চাইলে সে পালানোর চেষ্টা করে। এ সময় এলাকাবাসী ও মেয়েটির স্বজনরা তাকে গণপিটুনি দিয়ে পুলিশে খবর দেয়।পাবনার অতিরিক্ত পুলিশ সুপার (ঈশ্বরদী সার্কেল) জহুরুল হক বলেন, মেয়েটির প্রাথমিক প্রেগনেন্সি টেস্টে জানা গেছে সে তিন মাসের অন্তঃসত্ত্বা। সন্তান ভূমিষ্ঠ হওয়ার পর ডিএনএ পরীক্ষার মাধ্যমে ঘটনার সত্যতা নির্ণয় করা সম্ভব হবে।ঈশ্বরদী থানার ওসি (তদন্ত) রুহুল আমিন জানান, এ ঘটনায় ওই প্রতিবন্ধী কিশোরীর বাবা বাদী হয়ে ধর্ষণ মামলা দায়ের করেছেন। গ্রেফতার জালালকে বুধবার দুপুরে আদালতের মাধ্যমে জেলা কারাগারে পাঠানো হয়েছে।আলাউদ্দিন আহমেদ/আরএআর/এমএস</body>
</article>
