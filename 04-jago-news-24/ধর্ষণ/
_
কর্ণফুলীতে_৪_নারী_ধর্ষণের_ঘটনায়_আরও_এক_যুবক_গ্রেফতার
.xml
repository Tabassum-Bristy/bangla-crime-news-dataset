<article>
  <headline>
কর্ণফুলীতে ৪ নারী ধর্ষণের ঘটনায় আরও এক যুবক গ্রেফতার
</headline>
  <url>https://www.jagonews24.com/country/news/396862</url>
  <published_at>
</published_at>
  <category>ধর্ষণ</category>
  <body>চট্টগ্রামের কর্ণফুলী উপজেলায় একই বাড়ির চার নারীকে ধর্ষণের ঘটনায় বাপ্পী (২৩) নামে সন্দেহভাজন আরও এক যুবককে গ্রেফতার করেছে পুলিশ। রোববার সন্ধ্যায় উপজেলার চাতুরী-চৌমুহনী এলাকা থেকে তাকে গ্রেফতার করা হয়।গত ১২ ডিসেম্বর গভীর রাতে কর্ণফুলী থানাধীন বড়উঠান ইউনিয়নের ওই বাড়িতে ডাকাতির পর ৪ নারীকে ধর্ষণ করা হয়। ওই নারীদের তিনজন প্রবাসী তিন ভাইয়ের স্ত্রী। অন্যজন বেড়াতে আসা বোন। তাদের একজন ছয় মাসের অন্তঃসত্ত্বা ছিলেন।কর্ণফুলী থানা পুলিশের ভারপ্রাপ্ত কর্মকর্তা (ওসি) সৈয়দুল মোস্তফা বলেন, এই ঘটনায় আগে গ্রেফতার হওয়া আবুর সঙ্গে পরিচয় ছিল বাপ্পীর। আমরা তাকে সন্দেহভাজন হিসেবে গ্রেফতার করেছি। তাকে জিজ্ঞাসাবাদ করা হচ্ছে।আরএআর/পিআর</body>
</article>
