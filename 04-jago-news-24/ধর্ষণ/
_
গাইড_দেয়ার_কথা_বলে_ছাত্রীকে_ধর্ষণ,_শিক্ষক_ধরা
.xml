<article>
  <headline>
গাইড দেয়ার কথা বলে ছাত্রীকে ধর্ষণ, শিক্ষক ধরা
</headline>
  <url>https://www.jagonews24.com/country/news/482888</url>
  <published_at>
</published_at>
  <category>ধর্ষণ</category>
  <body>বরগুনা সদর উপজেলার কেওড়াবুনিয়া এলাকার সাহেবের হাওলা রাফেজিয়া দাখিল মাদরাসার এক ছাত্রীকে (১৩) গাইড দেয়ার কথা বলে রুমে ডেকে নিয়ে ধর্ষণের ঘটনায় শরীরচর্চা শিক্ষক সাইফুল ইসলামকে (৩০) গ্রেফতার করেছে র‌্যাব-৮ এর সদস্যরা।বুধবার দিবাগত রাত সাড়ে ১২টার দিকে বরিশালের বাকেরগঞ্জ উপজেলা থেকে তাকে গ্রেফতার করা হয় বলে বৃহস্পতিবার দুপুরে জানিয়েছে র‌্যাব।গ্রেফতার সাইফুল ইসলাম বরগুনা সদর উপজেলার ফুলঝুড়ি এলাকার মো. ইব্রাহিম মাওলানার ছেলে এবং সাহেবের হাওলা রাফেজিয়া দাখিল মাদরাসার শরীরচর্চা বিষয়ের শিক্ষক।র‌্যাব জানায়, গত ২০ জানুয়ারি বরগুনা সদর উপজেলার সাহেবের হাওলা রফেজিয়া দাখিল মাদরাসার ৮ম শ্রেণির ছাত্রী ক্লাসে এলে শরীরচর্চা শিক্ষক সাইফুল ইসলাম তাকে গাইড বই দেয়ার কথা বলে মাদরাসা সংলগ্ন নিজের বাড়িতে নিয়ে যান। সেখানে বাড়িতে কেউ না থাকায় খালি ঘরে দরজা বন্ধ করে ওই ছাত্রীর মুখ চেপে ধরে ধর্ষণ করেন। এরপর তাকে রক্তাক্ত অবস্থায় ফেলে রেখে চলে যান। আশঙ্কাজনক অবস্থায় ওই ছাত্রীকে বরগুনা জেনারেল হাসপাতালে ভর্তি করা হয়।পরে অবস্থার অবনতি হলে মেয়েটেক বরিশাল শেবাচিম হাসপাতালে ভর্তি করা হয়। এ ঘটনায় মামলা হলে শিক্ষক সাইফুল ইসলাম আত্মগোপন করেন। সাইফুল বিভিন্ন সময়ে তার অবস্থান ও মোবাইল নম্বর পরিবর্তন করতে থাকেন। এ কারণে তাকে তথ্য প্রযুক্তির সহায়তায় গ্রেফতার করা সম্ভব হচ্ছিল না। এরপরও র‌্যাব-৮ এর সদস্যরা সাইফুলকে গ্রেফতারের কার্যক্রম চালিয়ে যেতে থাকে। বুধবার রাত সাড়ে ১২টার দিকে গোপন সংবাদের ভিত্তিতে বরিশালের বাকেরগঞ্জ উপজেলা থেকে তাকে গ্রেফতার করা হয়।সাইফ আমীন/আরএআর/জেআইএম</body>
</article>
