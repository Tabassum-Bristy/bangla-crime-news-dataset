<article>
  <headline>
হাতেনাতে ধরা পড়ল ধর্ষক
</headline>
  <url>https://www.jagonews24.com/country/news/435848</url>
  <published_at>
 </published_at>
  <category>ধর্ষণ</category>
  <body>নেত্রকোনার কেন্দুয়া উপজেলার কান্দিউড়া ইউনিয়নে দশম শ্রেণির এক স্কুলছাত্রী (১৬) ধর্ষণের শিকার হয়েছে। ঘটনার সময় ধর্ষক মোহন মিয়াকে (২০) হাতেনাতে ধরে পুলিশে সোপর্দ করেছে স্থানীয় জনতা।পুলিশ ও স্থানীয়রা জানায়, কান্দিউড়া ইউনিয়নের বেজগাতি গ্রামের দুলাল মিয়ার ছেলে মোহন মিয়া প্রায়ই ওই ছাত্রীকে উত্ত্যক্ত করত। গতকাল সোমবার বিকেলে ছাত্রীর বাড়িতে ঢুকে তাকে ধর্ষণ করে দুলাল।এ সময় ছাত্রীর চিৎকারে স্থানীয়রা তাকে উদ্ধার ও ধর্ষক মোহন মিয়াকে হাতেনাতে ধরে ফেলে। পরে ধর্ষককে পুলিশের কাছে সোপর্দ করা হয়।এ ঘটনায় সোমবার রাতেই ছাত্রীর মা বাদী হয়ে মোহন মিয়াকে আসামি করে কেন্দুয়া থানায় নারী ও শিশু নির্যাতন দমন আইনে মামলা করেন।বিষয়টি নিশ্চিত করে কেন্দুয়া থানা পুলিশের ভারপ্রাপ্ত কর্মকর্তা (ওসি) ইমারত হোসেন গাজী বলেন, ধর্ষক মোহন মিয়াকে মঙ্গলবার আদালতে সোপর্দ করা হয়েছে। ডাক্তারি পরীক্ষার জন্য ওই ছাত্রীকে নেত্রকোনা আধুনিক সদর হাসপাতালে পাঠানো হয়েছে।কামাল হোসাইন/এএম/এমএস</body>
</article>
