<article>
  <headline>
গণতন্ত্র ও বিচারহীনতায় ধর্ষণ বাড়ছে : রব
</headline>
  <url>https://www.jagonews24.com/politics/news/499428</url>
  <published_at>
</published_at>
  <category>ধর্ষণ</category>
  <body>গণতন্ত্র ও বিচারহীনতার কারণে ধর্ষণের মতো ঘটনা দিন দিন বাড়ছে। সরকারের স্বেচ্ছাচারিতার কারণেই বাংলাদেশ ধর্ষণের দেশে পরিণত হয়েছে।শনিবার জাতীয় প্রেস ক্লাবের সামনে এক প্রতিবাদ সমাবেশ ও মানববন্ধনে এ মন্তব্য করেন জাতীয় সমাজতান্ত্রিক দলের (জেএসডি) সভাপতি আ স ম আবদুর রব।নুসরাত, তানিয়া ধর্ষণ ও হত্যাসহ সারা দেশে নির্বিচারে নারী শিশু নির্যাতন ও হত্যার প্রতিবাদে এ সমাবেশ আয়োজন করে জেএসডি।আবদুর রব বলেন, কোনো স্বৈরাচার সরকার অভ্যুত্থান ছাড়া পরাজিত হয়নি। বর্তমান সরকারও ক্ষমতা ছাড়বে না। তাদের ক্ষমতা থেকে নামাতে হলে সবাইকে ঐক্যবদ্ধভাবে গণআন্দোলনের মাধ্যমে বিদায় করতে হবে। বিএনপির চেয়ারপারসন বেগম খালেদা জিয়ার মুক্তির বিষয়ে রব বলেন, সরকারের প্রতিহিংসার কারণেই বেগম জিয়া কারাগারে, তাকে মুক্ত করে গণতন্ত্রকে মুক্ত করতে হবে।ঐক্যফ্রন্ট কোনো নেতার সংগঠন নয় উল্লেখ করে জেএসডি নেতা বলেন, ১৭ কোটি মানুষের আকাঙ্ক্ষার পরিপ্রেক্ষিতে জাতীয় ঐক্যফ্রন্টের জন্ম হয়েছে। শ্রমজীবী, পেশাজীবী ও কর্মজীবী মানুষকে ঐক্যবদ্ধ করে দুর্নীতি ও ফ্যাসিবাদী সরকারের বিরুদ্ধে আন্দোলন অব্যাহত রাখতে হবে।সমাবেশে আরও উপস্থিত ছিলেন জেএসডি সাধারণ সম্পাদক আবদুল মালেক রতন, যুগ্ম সাধারণ সম্পাদক শহীদ উদ্দিন মাহমুদ স্বপন, সিরাজ মিয়া, সাংগঠনিক সম্পাদক বেলায়েত হোসেন বেলাল, মো. ইউসুফ, সমাজতান্ত্রিক শ্রমিক জোটের সাধারণ সম্পাদক মোশাররফ হোসেন প্রমুখ।এসআই/জেএইচ/এমকেএইচ</body>
</article>
