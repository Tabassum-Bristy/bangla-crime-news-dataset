<article>
  <headline>
সাভারে বাক-প্রতিবন্ধী নারী ধর্ষিত
</headline>
  <url>https://www.jagonews24.com/national/news/418921</url>
  <published_at>
 </published_at>
  <category>ধর্ষণ</category>
  <body>ঢাকার সাভারে বাক-প্রতিবন্ধী এক নারী ধর্ষণের শিকার হয়েছে। তাকে উদ্ধার করে ঢাকা মেডিকেল কলেজ (ঢামেক) হাসপাতালের ওয়ান স্টপ ক্রাইসিস সেন্টারে ভর্তি করা হয়। এ ঘটনায় একজনকে আটক করেছে সাভার থানা পুলিশ।গত শুক্রবার সন্ধ্যায় বাকুরতা হিন্দুপাড়া এলাকায় পিরোজা বেগমের বাড়ির পাশে পাঁচ যুবক এ ঘটনা ঘটায় বলে জানা গেছে। এ ঘটনায় রুস্তম নামে এক সহযোগীকে আটক করা হয়। ভিকটিমের মা আমেনা খাতুন বাদী হয়ে সাভার থানায় মামলা দায়ের করেছেন।সাভার থানার তদন্ত ওসি মো. নবীর জাগো নিউজকে বলেন, সেদিন সন্ধ্যায় ওই নারী মায়ের সঙ্গে অভিমান করে পাশের বাড়ির নির্জন একটি জায়গায় গিয়ে বসে থাকে। এ সময় দুজন যুবক তাকে ধর্ষণ করে এবং তিনজন পাহারা দেয়। আটক রুস্তমকে জিজ্ঞাবাদ চলছে বলেও জানান তিনি। ঢামেক ক্যাম্প পুলিশের উপ-পরিদর্শক বাচ্চু মিয়া জাগো নিউজকে বলেন, তাকে চিকিৎসা দেয়া হচ্ছে।এসএইচ/ওআর/আরআইপি</body>
</article>
