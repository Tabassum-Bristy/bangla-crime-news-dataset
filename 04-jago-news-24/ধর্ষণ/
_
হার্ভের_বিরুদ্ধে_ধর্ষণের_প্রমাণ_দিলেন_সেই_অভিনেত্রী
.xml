<article>
  <headline>
হার্ভের বিরুদ্ধে ধর্ষণের প্রমাণ দিলেন সেই অভিনেত্রী
</headline>
  <url>https://www.jagonews24.com/international/news/368920</url>
  <published_at>
</published_at>
  <category>ধর্ষণ</category>
  <body>সাত বছর আগে একজন অভিনেত্রীকে ধর্ষণের অভিযোগ উঠেছে হলিউডের চলচ্চিত্রের প্রযোজক হার্ভে উইনস্টেইনের বিরুদ্ধে। সেই অভিযোগের শক্ত প্রমাণ হাতে পাওয়ার দাবি করেছে নিউইয়র্ক পুলিশ।নিউইয়র্ক পুলিশের গোয়েন্দা বিভাগের প্রধান রবার্ট বয়সে সাংবাদিকদের জানান, ধর্ষণের অভিযোগকারী নারী ইতোমধ্যেই তাদের কাছে বিশ্বাসযোগ্য এবং বিস্তারিত প্রমাণ হাজির করেছেন।এর আগে অভিনেত্রী পজ দে লা হুরতা ভ্যানিটি ফেয়ারকে বলছিলেন, ২০১০ সালে উইনস্টেইন তাকে দু’বার ধর্ষণ করেছেন। এক ডজনের বেশি নারী হার্ভে উইনস্টেইনের বিরুদ্ধে যৌন হয়রানি ও ধর্ষণের অভিযোগ করেছে। তবে নিজের বিরুদ্ধে ধর্ষণের সকল অভিযোগ অস্বীকার করেছেন হলিউডের এই প্রযোজক।সংবাদ সম্মেলনে রবার্ট জানান, একজন অভিনেত্রীর জবানবন্দির ভিত্তিতে অন্যান্য তথ্য খুঁজে দেখার চেষ্টা করছেন তদন্ত কর্মকর্তারা।তিনি আরও বলেন, ওই নারী আমাদেরকে বিশ্বাসযোগ্য ও বিস্তারিত প্রমাণ দিয়েছেন। আমাদের মনে হচ্ছে অভিযোগের সত্যতা রয়েছে। আমরা এখন প্রমাণাদি হাজির করব।সূত্র : বিবিসিকেএ/এমএস</body>
</article>
