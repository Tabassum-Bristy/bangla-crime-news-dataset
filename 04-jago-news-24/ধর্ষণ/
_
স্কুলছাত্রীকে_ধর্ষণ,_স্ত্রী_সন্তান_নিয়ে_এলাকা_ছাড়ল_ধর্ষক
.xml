<article>
  <headline>
স্কুলছাত্রীকে ধর্ষণ, স্ত্রী সন্তান নিয়ে এলাকা ছাড়ল ধর্ষক
</headline>
  <url>https://www.jagonews24.com/country/news/403045</url>
  <published_at>
</published_at>
  <category>ধর্ষণ</category>
  <body>রাজশাহীর চারঘাটে ধর্ষণের শিকার হয়েছে পঞ্চম শ্রেণিতে পড়ুয়া এক ছাত্রী। মঙ্গলবার রাত ৮টার দিকে উপজেলার পশ্চিম হুজারপাড়া এলাকায় এ ঘটনা ঘটে।বুধবার সকালে ওই ছাত্রীকে রাজশাহী মেডিকেল কলেজ (রামেক) হাসপাতাল ওসিসিতে নেয়া হয়েছে। এ নিয়ে থানায় মামলা করেছেন ছাত্রীর বাবা।অভিযুক্ত আরিফুল ইসলাম আরিফ (৩০) এক সন্তানের জনক। তিনি একই এলাকার হাতেম আলীর ছেলে। ঘটনার পর থেকেই স্ত্রী-সন্তান নিয়ে এলাকা ছেড়েছে ধর্ষক আরিফ।চারঘাট মডেল থানা পুলিশের ভারপ্রাপ্ত কর্মকর্তা (ওসি) নিবারন চন্দ্র বর্মন এ তথ্য নিশ্চিত করেছেন। তিনি বলেন, অভিযোগ পাওয়ার পর আসামিকে গ্রেফতারে অভিযান চালিয়েছে পুলিশ। কিন্তু তাকে পাওয়া যায়নি। এছাড়া নির্যাতনের শিকার ওই ছাত্রীকে ওসিসিতে নেয়া হয়েছে। এ নিয়ে পুলিশ আইনত ব্যবস্থা নিচ্ছে বলে জানান ওসি।অভিযোগের বরাত দিয়ে ওসি বলেন, রাতে গ্রামের দোকান থেকে খাতা নিয়ে বাড়ি ফিরছিল ওই ছাত্রী। অভিযুক্ত আরিফ তাকে পাশের নির্মাণাধীন ভবনে নিয়ে যায়। সেখানে তাকে ধর্ষণ করে ফেলে যায় ধর্ষক।মুমূর্ষু অবস্থায় বাড়ি ফিরে ওই ছাত্রী পরিবারকে ঘটনাটি জানায়। রাতেই তাকে উপজেলা স্বাস্থ্যকেন্দ্রে নেয়া হয়। বুধবার সকালে ওই ছাত্রীকে রামেক ওসিসিতে পাঠিয়ে দেন চিকিৎসক।ফেরদৌস সিদ্দিকী/এএম/জেআইএম</body>
</article>
