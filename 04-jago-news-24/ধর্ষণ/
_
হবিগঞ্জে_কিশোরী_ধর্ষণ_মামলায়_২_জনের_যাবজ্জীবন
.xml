<article>
  <headline>
হবিগঞ্জে কিশোরী ধর্ষণ মামলায় ২ জনের যাবজ্জীবন
</headline>
  <url>https://www.jagonews24.com/country/news/327928</url>
  <published_at>
</published_at>
  <category>ধর্ষণ</category>
  <body>হবিগঞ্জের বানিয়াচংয়ে এক কিশোরীকে (১৪) ধর্ষণের মামলায় দুইজনের যাবজ্জীবন কারাদণ্ড দিয়েছেন আদালত। একই সঙ্গে তাদের প্রত্যেককে ৫০ হাজার টাকা জরিমানা অনাদায়ে আরও ৬ মাসের কারাদণ্ড দেয়া হয়েছে। সোমবার দুপুরে হবিগঞ্জের অতিরিক্ত জেলা ও দায়রা জজ মাফরোজা পারভীন এ রায় দেন।দণ্ডপ্রাপ্তরা হলেন- বানিয়াচং উপজেলা সদরের প্রথমরেখ গ্রামের ওয়াব উল্লাহর ছেলে জসিম মিয়া (২২) ও আব্দুল আলীর ছেলে নূরুল আমিন (২১)। মামলার অপর আসামি কারবারী উল্লাহর মেয়ে রুহেনা বেগমকে (২৭) বেকসুর খালাস দেয়া হয়েছে।মামলার সংক্ষিপ্ত বিবরণে জানা যায়, উপজেলার নিয়ামতপুর গ্রামের গৌরমনি সরকারের ১৪ বছর বয়সী মেয়ে ২০১৫ সালের মার্চ মাসে প্রথমরেখ গ্রামে বোনের বাড়িতে বেড়াতে যায়। ৪ এপ্রিল সন্ধ্যা রাতে জসিম ও নূরুল আমিন তাকে ধরে নিয়ে যায় এবং রুহেনা বেগমের ঘরে নিয়ে মুখে গামছা বেঁধে ধর্ষণ করে। এক পর্যায়ে সে চিৎকার শুরু করলে ধর্ষকরা পালিয়ে যায়। পরে প্রতিবেশীরা তাকে উদ্ধার করে। এ ঘটনায় তার ভগ্নিপতি গোপেন্দ্র সরকার বাদী হয়ে উল্লিখিত তিনজনকে আসামি করে বানিয়াচং থানায় একটি মামলা দায়ের করেন।মামলায় সাক্ষ্য প্রমাণ শেষে আদালত সোমবার এ রায় দেন। রায়ে সন্তোষ প্রকাশ করে অতিরিক্ত পাবলিক প্রসিকিউটর সালেহ উদ্দিন আহমেদ জানান, এর মাধ্যমে অপরাধ প্রবণতা হ্রাস পাবে। দোষীদের শাস্তি হলে অন্য কেউ এ ধরনের অপরাধ করতে ভয় পাবে।সৈয়দ এখলাছুর রহমান খোকন/আরএআর/এমএস</body>
</article>
