<article>
  <headline>
ধর্ষণ নিয়ে মুখ খুললেন আলিয়া ভাটের মা
</headline>
  <url>https://www.jagonews24.com/entertainment/bollywood/459212</url>
  <published_at>
</published_at>
  <category>ধর্ষণ</category>
  <body>পুরো বলিউডকে নাড়িয়ে দিয়েছে মি-টু মুভমেন্ট। একের পর এক অভিনেত্রীরা মুখ খুলছেন আর বড় বড় তারকাদের মুখোশ খুলে যাচ্ছে। এবার মুখ খুলেছেন আলিয়া ভাটের মা তথা একসময়ের বলি অভিনেত্রী সোনি রাজদান। শুটিং সেটে তাকে ধর্ষণের চেষ্টা করা হয়েছিল বলে জানালেন তিনি। তবে কে তার সঙ্গে এমন নোংরা আচরণ করেছেন তার নাম প্রকাশ করেননি তিনি।সোনি জানিয়েছেন, নিজের ক্যারিয়ারের জন্য তাকে কখনও যৌন হেনস্থার মুখে পড়তে হয়নি। তবে একবার শুটিং চলাকালীন ধর্ষণের চেষ্টা করা হয়। কিন্তু শেষ পর্যন্ত সফল হয়নি সেই ধর্ষক। নিজেকে লাঞ্চিত হওয়ার হাত থেকে বাঁচিয়ে ফিরে এসেছিলেন আলিয়ার মা।যৌন হেনস্থা নিয়ে কেন আগে প্রতিবাদ করেননি, এই প্রশ্নের উত্তরে তিনি বলেন, , ‘আমি অভিযুক্তের নাম ফাঁস করলে ওই ব্যক্তি প্রবল সমস্যার মধ্যে পড়বে। তার একটা পরিবার আছে, সন্তান আছে। তার পরিবার ট্রমার মধ্যে পড়ে যাবে। তাই তখন নিজেকে বিরত রেখেছিলাম।’ তাছাড়া তাঁর নিজের পরিবারও কোনও ঝামেলায় জরাক সেটাও চাননি মহেশ ভাটের স্ত্রী।সম্প্রতি ‘রাজি’ ছবিতে আলিয়া ভাটের সঙ্গেই অভিনয় করতে দেখা গিয়েছিল সোনিকে।এমএবি/এলএ/এমএস</body>
</article>
