<article>
  <headline>
ধর্ষকের ফাঁসির দাবিতে উত্তাল মধ্যপ্রদেশ
</headline>
  <url>https://www.jagonews24.com/international/news/436625</url>
  <published_at>
</published_at>
  <category>ধর্ষণ</category>
  <body>সাত বছরের এক শিশুকে ধর্ষণের ঘটনায় উত্তাল হয়ে উঠেছে ভারতের মধ্যাঞ্চলীয় রাজ্য মধ্যপ্রদেশ। হাজার হাজার মানুষ দুই ধর্ষককে গ্রেফতারের দাবিতে মধ্যপ্রদেশে বিক্ষোভ করেছেন। বিক্ষোভকারীদের দাবির মুখে দুই ধর্ষককে গ্রেফতার করেছে রাজ্য পুলিশ।মধ্যপ্রদেশে পুলিশ বলছে, সাত বছরের ওই শিশুটিকে মঙ্গলবার অপহরণ করা হয়। ধর্ষণের শিকার শিশুটিকে মারাত্মক আহত অবস্থায় হাসপাতালে ভর্তি করা হয়েছে।স্থানীয় জনগণের পাশাপাশি রাজ্যের মুখ্যমন্ত্রী দুই ধর্ষকের সর্বোচ্চ সাজার দাবি জানিয়েছেন। মুখ্যমন্ত্রী শিবরাজ সিং চৌহান সাংবাদিকদের বলেছেন, জানোয়াররা এ ধরনের ঘৃণ্য অপরাধ করে। এরা বিশ্বের বোঝা, এদের বেঁচে থাকার অধিকার নেই।রাজ্যের আইনজীবীদের সংগঠন ওই দুই ধর্ষকের পক্ষে কোনো আইনজীবী আইনী লড়াইয়ে অংশ নেবে না বলে ঘোষণা দিয়েছে।চিকিৎসকরা বলেছেন, ধর্ষণের শিকার শিশুটিকে অচেতন অবস্থায় বুধবার সকালের দিকে উদ্ধার করা হয়। এসময় শিশুটির রক্তপাত হচ্ছিল। এই মুহূর্তে শিশুটি শঙ্কামুক্ত হলেও সেরে উঠতে বেশ সময় লাগবে।পুলিশ বলছে, তারা স্কুলের পাশের সিসিটিভি ফুটেজ দেখে সনাক্তের পর দুই ধর্ষককে গ্রেফতার করেছেন। ভিডিওতে পরিষ্কারভাবে দেখা যায়, দুই ধর্ষকের একজন শিশুটির পিছু নেয়ার পর তাকে চকোলেটের প্রলোভন দেখিয়ে আড়ালে নিয়ে যায়।সূত্র : বিবিসি।এসআইএস/এমএস</body>
</article>
