<article>
  <headline>
ঘাস কাটতে গিয়ে রাখালের হাতে গৃহবধূ ধর্ষিত
</headline>
  <url>https://www.jagonews24.com/country/news/431283</url>
  <published_at>
</published_at>
  <category>ধর্ষণ</category>
  <body>নাটোরের লালপুরে মাঠে ছাগলের জন্য ঘাস কাটতে গিয়ে ধর্ষণের শিকার হয়েছেন দুই সন্তানের জননী। এ ঘটনায় হেলাল নামে এক যুবককে আটক করেছে পুলিশ।গতকাল শুক্রবার দুপুরে উপজেলার কাজিপাড়া গ্রামে এ ঘটনা ঘটে। আটককৃত হেলাল (৩০) একই গ্রামের ইসমত আলীর ছেলে।পুলিশ জানায়, ভুক্তভোগী নারী এক ভ্যানচালকের স্ত্রী। তিনি পার্শ্ববর্তী মাঠে ছাগলের খাবারের জন্য ঘাস সংগ্রহ করতে যায়। এ সময় হেলাল মহিষ চরাচ্ছিল। ওই নারীকে একা পেয়ে ধর্ষণ করে রাখাল হেলাল।এ ঘটনায় ভুক্তভোগী নারীর স্বামী ধর্ষক হেলালের বিরুদ্ধে লালপুর থানায় একটি অভিযোগ করেন। শুক্রবার রাতেই অভিযান চালিয়ে ধর্ষক হেলালকে আটক করে পুলিশ।বিষয়টি নিশ্চিত করে লালপুর থানা পুলিশের ওসি নজরুল ইসলাম জুয়েল জানান, অভিযুক্ত হেলালকে আটক করে শনিবার আদালতে পাঠানো হয়েছে। ভিকটিমকে ডাক্তারি পরীক্ষার জন্য নাটোর সদর হাসপাতালে পাঠানো হয়েছে।রেজাউল করিম রেজা/এএম/এমএস</body>
</article>
