<article>
  <headline>
প্রেমিকের বন্ধুর সঙ্গে বের হয়ে স্কুলছাত্রীর সর্বনাশ
</headline>
  <url>https://www.jagonews24.com/country/news/483251</url>
  <published_at>
</published_at>
  <category>ধর্ষণ</category>
  <body>জামালপুরের মাদারগঞ্জ উপজেলার জোড়খালী ইউনিয়নের চর গোলাবাড়ী গ্রামে ৬ষ্ঠ শ্রেণির এক ছাত্রীকে ৮ দিন আটক রেখে একাধিকবার ধর্ষণের অভিযোগ উঠেছে। এ ঘটনায় পার্শ্ববর্তী রামচন্দ্রপুর গ্রামের হুমায়ুনের ছেলে এক সন্তানের জনক রাজিবকে গ্রেফতার করেছে পুলিশ।শনিবার ওই স্কুলছাত্রী বাদী হয়ে রাজিব ও তার বন্ধু আনিছের বিরুদ্ধে মাদারগঞ্জ মডেল থানায় অপহরণ ও ধর্ষণ মামলা করেছে।মামলার বিবরণে জানা যায়, প্রতিবেশী মমিন নামে এক ছেলের সঙ্গে ওই স্কুলছাত্রীর প্রেমের সম্পর্ক হয়। একপর্যায়ে প্রেমিক মমিনের সঙ্গে ওই ছাত্রীর যোগাযোগ বন্ধ হয়ে যায়। এই সুযোগে মমিনের বন্ধু রাজিব মমিন ঢাকায় আছে বলে ওই ছাত্রীকে জানায়। রাজিবের কথায় বিশ্বাস করে ওই ছাত্রী স্কুল থেকে রাজিবের বন্ধু আনিছের সহযোগিতায় গত ১২ ফেব্রুয়ারি রাজিবের সঙ্গে ঢাকায় যায়। সেখানে মিরপুরের কয়েকটি বাসায় স্বামী-স্ত্রী হিসেবে থেকে রাজিব ওই ছাত্রীকে ভয় দেখিয়ে ধর্ষণ করে। একপর্যায়ে রাজিব বাড়িতে জরুরি কাজের কথা বলে চলে আসে। পরে ওই স্কুলছাত্রী মোবাইল ফোনে বাড়িতে যোগাযোগ করলে তার স্বজনরা গত বুধবার (২০ ফেব্রুয়ারি) ঢাকার মহাখালী থেকে তাকে উদ্ধার করে।মাদাগঞ্জ থানা পুলিশের ওসি (তদন্ত) শেখ জহুরুল ইসলাম মুন্না জানান, মামলার পর অভিযুক্ত রাজিবকে গ্রেফতার করা হয়েছে।আরএআর/এমকেএইচ</body>
</article>
