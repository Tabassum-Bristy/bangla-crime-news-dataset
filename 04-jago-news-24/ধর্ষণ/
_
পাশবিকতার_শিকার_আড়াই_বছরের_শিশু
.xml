<article>
  <headline>
পাশবিকতার শিকার আড়াই বছরের শিশু
</headline>
  <url>https://www.jagonews24.com/country/news/483185</url>
  <published_at>
</published_at>
  <category>ধর্ষণ</category>
  <body>শরীয়তপুরের নড়িয়া উপজেলায় আড়াই বছরের এক শিশুকে ধর্ষণের অভিযোগে আলাল শেখ (৩০) নামে এক ব্যক্তিকে শনিবার সকালে আটক করেছে পুলিশ। এ ঘটনায় ওই শিশুর বাবা বাদী হয়ে থানায় অভিযোগ করেছেন। শুক্রবার বিকেলে এ ঘটনা ঘটে।আলাল শেখ উপজেলার নশাসন ইউনিয়নের গাগড়ীজোড়া গ্রামের মোসলেম শেখের ছেলে।পুলিশ ও পারিবারিক সূত্রে জানা যায়, শিশুটি শুক্রবার বিকেলে খেলতে খেলতে পাশের বাড়ি আলাল শেখের ঘরে যায়। ঘরে কোনো লোক না থাকায় লম্পট আলাল ওই শিশুকে ধর্ষণ করে।এ সময় শিশুর চিৎকারে মা সহ স্থানীয় লোকজন সেখানে গিয়ে অসুস্থ অবস্থায় উদ্ধার করে শরীয়তপুর সদর হাসপাতালে ভর্তি করে। পরে পুলিশকে খবর দেয়।এ ঘটনায় শনিবার সকাল ১০টার দিকে পুলিশ গাগড়ীজোড়া এলাকা থেকে আলাল শেখকে আটক করে থানায় নিয়ে যায়।নড়িয়া থানা পুলিশের ওসি (তদন্ত) আবু বকর ঘটনার সত্যতা নিশ্চিত করে বলেন, এ ঘটনায় শিশুটির বাবা বাদী হয়ে থানায় অভিযোগ করেছেন। মামলার প্রস্তুতি চলছে।ছগির হোসেন/এফএ/আরআইপি</body>
</article>
