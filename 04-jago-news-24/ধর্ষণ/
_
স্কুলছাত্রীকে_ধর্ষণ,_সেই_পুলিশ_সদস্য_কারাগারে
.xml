<article>
  <headline>
স্কুলছাত্রীকে ধর্ষণ, সেই পুলিশ সদস্য কারাগারে
</headline>
  <url>https://www.jagonews24.com/country/news/501622</url>
  <published_at>
</published_at>
  <category>ধর্ষণ</category>
  <body>মাদারীপুরে স্কুলছাত্রীকে ধর্ষণের অভিযোগে পুলিশ সদস্য মোক্তার হোসেনকে গ্রেফতার করা হয়েছে। মঙ্গলবার ভোরে নিজ বাসা থেকে তাকে গ্রেফতার করে পুলিশ। দুপুরে তাকে আদালতের মাধ্যমে কারাগারে পাঠানো হয়। এর আগে সোমবার রাতে ওই স্কুলছাত্রীর মামা বাদী হয়ে মাদারীপুর সদর থানায় মোক্তার হোসেনের বিরুদ্ধে ধর্ষণ মামলা করেন।বিষয়টি নিশ্চিত করে মাদারীপুর সদর মডেল থানা পুলিশের ভারপ্রাপ্ত কর্মকর্তা (ওসি) কামরুল ইসলাম বলেন, অভিযুক্ত মোক্তার হোসেনকে আদালতের কারাগারে পাঠানো হয়েছে।এর আগে গতকাল সোমবার মাদারীপুরের পুলিশ সুপার সুব্রত হালদার ঘটনাটি তদন্তের জন্য অতিরিক্ত পুলিশ সুপার (সদর সার্কেল) বদরুল আলমকে প্রধান করে দুই সদস্যর একটি কমিটি গঠন করেন। এ ঘটনায় পুলিশ সদস্য মোক্তার হোসেনকে প্রত্যাহার করা হয়েছে।পুলিশ ও স্থানীয় সূত্র জানায়, মাদারীপুর পুলিশ লাইনের পুলিশ সদস্য মোক্তার হোসেন দীর্ঘদিন শহরের টিবি ক্লিনিক সড়কে ভাড়া থাকেন। কয়েক দিন আগে তার অন্তঃসত্ত্বা স্ত্রী গ্রামের বাড়ি যান। এ সুযোগ গত রোববার রাতে প্রতিবেশী এক স্কুলছাত্রীকে ঘরে ডেকে নিয়ে ধর্ষণ করেন মোক্তার। এলাকাবাসী বিষয়টি টের পাওয়ায় মেয়েটিকে তিনি ঘরের ভেন্টিলেটর দিয়ে বাইরে ফেলে দেন। এতে মেয়েটি গুরুতর অসুস্থ হয়ে মাদারীপুর সদর হাসপাতালে চিকিৎসাধীন।নির্যাতনের শিকার ওই স্কুলছাত্রী বলেন, মোক্তার হোসেন আমাকে তার ঘরে ডেকে নিয়ে দরজা বন্ধ করে আমার সঙ্গে খারাপ কাজ করেছে। পরে স্থানীয়রা টের পেয়ে বাইরে থেকে দরজা বন্ধ করে দিলে আমাকে সে ভেন্টিলেটর দিয়ে ফেলে দেয়। এতে আমার পায়ের হাড় ভেঙে গেছে। এর আগে সে আমাকে লাঠি দিয়ে পিটিয়েছে।এ কে এম নাসিরুল হক/আরএআর/এমকেএইচ</body>
</article>
