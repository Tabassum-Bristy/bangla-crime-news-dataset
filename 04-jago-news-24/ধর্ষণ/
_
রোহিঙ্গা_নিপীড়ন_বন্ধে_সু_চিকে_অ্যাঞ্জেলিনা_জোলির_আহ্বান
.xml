<article>
  <headline>
রোহিঙ্গা নিপীড়ন বন্ধে সু চিকে অ্যাঞ্জেলিনা জোলির আহ্বান
</headline>
  <url>https://www.jagonews24.com/entertainment/hollywood/342268</url>
  <published_at>
</published_at>
  <category>ধর্ষণ</category>
  <body>মিয়ানমারে রোহিঙ্গা মুসলিমদের বিরুদ্ধে চলমান নিপীড়নের নিন্দা জানিয়েছেন হলিউডের হার্টথ্রব নায়িকা অ্যাঞ্জেলিনা জোলি। একই সঙ্গে দেশটির নেত্রী ও শান্তিতে নোবেল জয়ী অং সান সু চিকে আর নীরব না থেকে সহিংসতা বন্ধের আহ্বান জানিয়েছেন তিনি।রোববার বলিউডের এই কুইন সাপ্তাহিক উয়েল্ট অ্যাম সনত্যাগকে বলেন, ‘এটা একেবারেই পরিষ্কার যে সেনাবাহিনীকে সহিংসতা বন্ধ করতে হবে এবং শরণার্থীদের নিজ দেশে ফেরতের অনুমতি দিতে হবে। রোহিঙ্গাদের নাগরিক অধিকার দেয়া উচিত।’মার্কিন এই অভিনেত্রী বলেন, ‘আমরা সকলেই চাই যে, এই অবস্থায় অং সান সু চি মানবাধিকারের কণ্ঠস্বর হবেন।’রাখাইনের সহিংসতার ঘটনায় নিন্দা জানানোয় বিশ্বজুড়েই ব্যাপক সমালোচনার মুখে রয়েছেন মিয়ানমারের নেত্রী অং সান সু চি।মিয়ানমারের রোহিঙ্গারা দেশটিতে দীর্ঘদিন ধরে ব্যাপক বৈষম্যের শিকার হয়ে আসছে। ২০১২ ধর্মীয় সহিংসতার সময় তারা লক্ষ্যবস্তুতে পরিণত হয়। এসময় শতাধিক রোহিঙ্গা মুসলিমকে হত্যা করা হয়; বাস্তুচ্যুত হয় প্রায় ১ লাখ ৪০ হাজার রোহিঙ্গা।শনিবার জাতিসংঘের শরণার্থীবিষয়ক সংস্থা ইউএনএইচসিআর বলছে, রাখাইনের সাম্প্রতিক সহিংসতায় প্রায় ৪ লাখ ১০ হাজার রোহিঙ্গা বাংলাদেশে প্রবেশ করেছে। এদের অধিকাংশই নারী ও শিশু।সূত্র : এপি।এসআইএস/জেআইএম</body>
</article>
