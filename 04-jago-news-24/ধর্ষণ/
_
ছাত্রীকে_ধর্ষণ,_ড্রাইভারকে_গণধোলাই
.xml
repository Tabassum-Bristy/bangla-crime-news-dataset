<article>
  <headline>
ছাত্রীকে ধর্ষণ, ড্রাইভারকে গণধোলাই
</headline>
  <url>https://www.jagonews24.com/country/news/485399</url>
  <published_at>
</published_at>
  <category>ধর্ষণ</category>
  <body>গাজীপুরের কালীগঞ্জ উপজেলায় ১১ বছরের এক শিশুকে ধর্ষণ করেছে হাফিজুল ইসলাম (৪২) নামে এক মাহেন্দ্র চালক। ঘটনার পর চালককে গণধোলাই দিয়ে পুলিশে সোপর্দ করা হয়।এ ঘটনায় ভিকটিমের বাবা বাদী হয়ে থানায় ধর্ষণ মামলা করেছেন। মঙ্গলবার দুপরে অভিযুক্ত ব্যক্তিকে গাজীপুর আদালতে পাঠানো হয়। পাশাপাশি নির্যাতিত শিশুকে ডাক্তারি পরীক্ষার জন্য শহীদ তাজউদ্দিন আহমেদ মেডিকেল কলেজ হাসপাতালে পাঠানো হয়। এসব বিষয় নিশ্চিত করেছেন কালীগঞ্জ থানা পুলিশের ওসি মো. আবুবকর মিয়া।অভিযুক্ত হাফিজুল উপজেলার কালীগঞ্জ পৌর এলাকার ৫নং ওয়ার্ড মধ্য বালিগাঁও গ্রামের মৃত আলাউদ্দিন চৌকিদারের ছেলে এবং পেশায় মাহেন্দ্র চালক। নির্যাতিত শিশু স্থানীয় একটি প্রাথমিক বিদ্যায়ের ৫ম শ্রেণির ছাত্রী।পুলিশ ও স্থানীয় সূত্রে জানা যায়, ওই শিক্ষার্থী স্কুলে যাওয়া-আসার পথে প্রতিবেশী হাফিজুল প্রায়ই উত্ত্যক্ত করত। গত রোববার বিকেলে ভয়ভীতি দেখিয়ে বাড়ির পাশের একটি জঙ্গলে নিয়ে শিশুকে ধর্ষণ করে হাফিজুল। বিষয়টি কাউকে বললে প্রাণে মেরে ফেলার হুমকি দেয়া হয়। পরে ওই শিশু ধর্ষণের বিষয়টি তার পরিবার ও আত্মীয়-স্বজনদের জানায়। এতে এলাকাবাসী উত্তেজিত হয়ে সোমবার বিকেলে হাফিজুলকে আটক করে গণধোলাই দিয়ে পুলিশে সোপর্দ করে।মামলার তদন্ত কর্মকর্তা ও থানা পুলিশের উপ-পরিদর্শক (এসআই) সামিউল আলম বলেন, সোমবার রাতে এ ব্যাপারে ভিকটিমের বাবা বাদী হয়ে থানায় ধর্ষণ মামলা করেন। মঙ্গলবার দুপুরে ধর্ষককে গাজীপুর আদালতে পাঠানো হয়েছে।আব্দুর রহমান আরমান/এএম/এমএস</body>
</article>
