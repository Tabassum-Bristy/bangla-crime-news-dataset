<article>
  <headline>
ধর্ষণ শেষে শিশুকে খাটের নিচে লুকিয়ে রাখল সাজেদুল
</headline>
  <url>https://www.jagonews24.com/country/news/475236</url>
  <published_at>
</published_at>
  <category>ধর্ষণ</category>
  <body>সাতক্ষীরায় এক প্রতিবন্ধী শিশুকে (৯) ধর্ষণ শেষে খাটের নিচে লুকিয়ে রাখল সাজেদুল ইসলাম (১৮) নামের এক ব্যক্তি। এ ঘটনায় সাজেদুল ইসলামকে গ্রেফতার করেছে পুলিশ।মঙ্গলবার ভোরে শহরের তালতলা এলাকা থেকে গ্রেফতার করা হয়। গ্রেফতার সাজেদুল ইসলাম শহরের তালতলা গ্রামের ইন্তাজ আলীর ছেলে।নির্যাতিত শিশুর বাবা আব্দুল লতিফ বলেন, আমি ইটভাটায় কাজ করি। সোমবার বিকেলে মেয়েকে বাড়িতে রেখে কাজে যাই। বাড়িতে কেউ না থাকার সুযোগে সাজেদুল ইসলাম আমার মেয়েকে তুলে তাদের বাড়িতে নিয়ে যায়। এরপর ধর্ষণ করে খাটের নিচে মেয়েকে লুকিয়ে রাখে। পরে মেয়ের চিৎকারে এলাকার লোকজন সাজেদুলের বাড়ির খাটের নিচ থেকে গুরুতর অবস্থায় মেয়েকে উদ্ধার করে। আমি এ ঘটনার বিচার চাই।সাতক্ষীরা সদর থানা পুলিশের ওসি মোস্তাফিজুর রহামান জাগো নিউজকে বলেন, নির্যাতিত শিশুর বাবা বাদী হয়ে সদর থানায় মামলা করেছেন। এ মামলায় ধর্ষককে গ্রেফতার করা হয়েছে। নির্যাতিত শিশুকে ডাক্তারি পরীক্ষার জন্য সদর হাসপাতালে ভর্তি করা হয়েছে।আকরামুল ইসলাম/এএম/এমকেএইচ</body>
</article>
