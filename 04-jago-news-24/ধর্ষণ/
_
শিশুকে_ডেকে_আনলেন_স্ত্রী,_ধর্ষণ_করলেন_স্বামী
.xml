<article>
  <headline>
শিশুকে ডেকে আনলেন স্ত্রী, ধর্ষণ করলেন স্বামী
</headline>
  <url>https://www.jagonews24.com/country/news/496348</url>
  <published_at>
</published_at>
  <category>ধর্ষণ</category>
  <body>সাভারের কাতলাপুরে ১১ বছরের এক শিশুকে ধর্ষণের অভিযোগ পাওয়া গেছে। এ ঘটনায় শনিবার সকালে ওই শিশুটির বড় বোন ফাতেমা বাদী হয়ে ইমরান (৩০) নামে এক যুবকের বিরুদ্ধে সাভার মডেল থানায় মামলা করেছেন।ফাতেমা বলেন, ইমরান সম্পর্কে আমাদের বেয়াই হয়। গতকাল শুক্রবার রাতে ইমরানের স্ত্রী আমার ছোট বোনকে তাদের বাসায় ডেকে নিয়ে যায়। এরপর আমার বোনকে ইমরান ধর্ষণ করে।সাভার মডেল থানা পুলিশের ভারপ্রাপ্ত কর্মকর্তা (ওসি) এএফএম সায়েদ জানান, অভিযোগের ভিত্তিতে প্রাথমিক তদন্তে ঘটনার সত্যতা পাওয়া গেছে। এ ঘটনায় মামলা হয়েছে। অভিযুক্ত ইমরানকে গ্রেফতারের চেষ্টা চলছে। বর্তমানে শিশুটি ঢাকা মেডিকেল কলেজ হাসপাতালে চিকিৎসাধীন।আরএআর/জেআইএম</body>
</article>
