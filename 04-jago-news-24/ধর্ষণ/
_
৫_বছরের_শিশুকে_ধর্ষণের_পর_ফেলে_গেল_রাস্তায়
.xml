<article>
  <headline>
৫ বছরের শিশুকে ধর্ষণের পর ফেলে গেল রাস্তায়
</headline>
  <url>https://www.jagonews24.com/country/news/453798</url>
  <published_at>
</published_at>
  <category>ধর্ষণ</category>
  <body>কুমিল্লায় ৫ বছরের এক শিশুকে ধর্ষণের ঘটনা ঘটেছে। এতে ওই শিশুর প্রচুর রক্তক্ষরণ হলে প্রথমে দেবিদ্বার উপজেলা স্বাস্থ্য কমপ্লেক্স ও রাতে আশঙ্কাজনক অবস্থায় কুমিল্লা মেডিকেল কলেজ হাসপাতালে ভর্তি করা হয়েছে।বৃহস্পতিবার সন্ধ্যায় জেলার দেবিদ্বার উপজেলা সদরের মোহনা আবাসিক এলাকায় এ ঘটনা ঘটে। দেবিদ্বার উপজেলা স্বাস্থ্য কমপ্লেক্সের কর্তব্যরত চিকিৎসক ডা. মাহবুবা আলম জানান, শিশুটির শরীর থেকে রক্তক্ষরণ হওয়ায় আশঙ্কাজনক অবস্থা দেখে দ্রুত তাকে কুমিল্লা মেডিকেল কলেজ হাসপাতালে পাঠানো হয়েছে।শিশুটির বাবা মুঠোফোনে বলেন, রাতে মেয়েকে আশঙ্কাজনক অবস্থায় কুমিল্লা মেডিকেল কলেজ হাসপাতালে ভর্তি করেছি। তার প্রচুর রক্তক্ষরণ হয়েছে। রক্ত দেয়া হয়েছে।শিশুটির মা বলেন,‘আমার মেয়ের এখনো স্কুলে ভর্তি হওয়ার সময় হয়নি। আমি পাশের বাড়িতে কাজ করি। মেয়েকে ঘরে রেখে কাজে যাই। কে বা কারা মেয়েকে টাকা দেয়ার লোভ দেখিয়ে ধর্ষণ করে রাস্তায় ফেলে গেছে।’কুমিল্লা মেডিকেল কলেজ হাসপাতালের চিকিৎসক ডা. তিনা আক্তার বলেন, শিশুটির শরীর থেকে প্রচুর রক্ষক্ষরণ হয়েছে। শিশুটিকে আমরা চিকিৎসা দিচ্ছি, তবে এখনো কিছু বলা যাচ্ছে না।শুক্রবার সকালে দেবিদ্বার থানার ভারপ্রাপ্ত কর্মকর্তা (ওসি) মো. মিজানুর রহমান বলেন, পাঁচ বছরের শিশু ধর্ষণের খবর শুনে তাৎক্ষণিক ঘটনাস্থলে যায় পুলিশ। ঘটনার সঙ্গে জড়িত ব্যক্তিকে শনাক্ত করার চেষ্টা চলছে। শুক্রবার সকালে এ রিপোর্ট লেখা পর্যন্ত থানায় মামলা হয়নি।কামাল উদ্দিন/এফএ/এমএস</body>
</article>
