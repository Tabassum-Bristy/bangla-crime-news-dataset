<article>
  <headline>
সরিষা ফুল তুলতে গিয়ে স্কুলছাত্রীর সর্বনাশ
</headline>
  <url>https://www.jagonews24.com/country/news/401774</url>
  <published_at>
</published_at>
  <category>ধর্ষণ</category>
  <body>সাতক্ষীরার কলারোয়ায় চতুর্থ শ্রেণির এক স্কুলছাত্রীকে ধর্ষণের অভিযোগে আজিজুল সরদার নামের এক ব্যক্তিকে গ্রেফতার করেছে পুলিশ। উপজেলার কুশডাঙা ইউনিয়নে এ ঘটনা ঘটে।গ্রেফতার আজিজুল সরদার কলারোয়া উপজেলার কুশডাঙ্গা গ্রামের মৃত. জিয়াউদ্দিন সরদারের ছেলে। নির্যাতিতা স্থানীয় একটি সরকারি প্রাথমিক বিদ্যালয়ের চতুর্থ শ্রেণির ছাত্রী।নির্যাতিতার মা বলেন, মঙ্গলবার দুপুরে বাড়ির পাশের গাজীর মাঠে মেয়ে সরিষার ফুল তুলতে যায়। এ সময় আজিজুল সরদার তাকে কৌশলে আলুখেতে ডেকে নিয়ে ধর্ষণ করে। এ সময় মেয়ের চিৎকারে মাঠে কর্মরত পারিকুপি গ্রামের আনছার আলী, আনেছা খাতুন, ফরিদা খাতুন ছুটে এসে উদ্ধার করে। পরে আমাকে খবর দেয়।এ বিষয়ে কলারোয়া থানা পুলিশের ওসি বিপ্লব কুমার নাথ বলেন, নির্যাতিত স্কুলছাত্রীর মা বাদী হয়ে আজিজুল সরদারের নাম উল্লেখ করে মঙ্গলবার রাতেই নারী ও শিশু নির্যাতন দমন আইনে মামলা করেছেন।বুধবার দুপুরে সাতক্ষীরা সদর হাসপাতালে নির্যাতিতার ডাক্তারি পরীক্ষা শেষে ২২ ধারায় জবানবন্দি গ্রহণের কাজ শেষ হয়েছে। তাছাড়া অভিযুক্ত ধর্ষককে গ্রেফতার করা হয়েছে।আকরামুল ইসলাম/এএম/জেআইএম</body>
</article>
