<article>
  <headline>
শুধু ডাকাত নয়, ধর্ষকও
</headline>
  <url>https://www.jagonews24.com/country/news/419481</url>
  <published_at>
</published_at>
  <category>ধর্ষণ</category>
  <body>মৌলভীবাজারের কুলাউড়া থানা পুলিশের হাতে গ্রেফতার হওয়া ডাকাত মোস্তাক আহমদ (৪০) ডাকাতির পাশাপাশি নারীদের ধর্ষণ করত বলে অভিযোগ উঠেছে।পুলিশ জানায়, ডাকাতির মামলার আসামি মোস্তাক ডাকাতিতে গিয়ে নারীদের ধর্ষণ করত এমন অভিযোগ তদন্ত কর্মকর্তার কাছে এসেছে। জিজ্ঞাসাবাদে বিষয়টি নিশ্চিত হওয়া যাবে। তার বিরুদ্ধে মৌলভীবাজারের বিভিন্ন থানায় ৬টি ডাকাতির মামলা আছে।গত মঙ্গলবার দিবাগত রাতে মোস্তাকের বাড়িতে অভিযান চালিয়ে একটি দেশীয় পাইপগান এবং দুটি গুলি জব্দ করেছে পুলিশ। মোস্তাকের বাড়ি মৌলভীবাজারের রাজনগর উপজেলার মৌলভীরচক গ্রামে।পুলিশ আরও জানায়, কুলাউড়া পুলিশের হাতে আটক হওয়া ডাকাত মোস্তাককে গত বছরের ১৭ নভেম্বর কুলাউড়ার হাজীপুর ইউনিয়নের একটি ডাকাতির ঘটনায় করা মামলায় জিজ্ঞাসাবাদের জন্য পুলিশ আদালতের কাছে রিমান্ড আবেদন করে। এ পরিপ্রেক্ষিতে আদালত ২ এপ্রিল তার তিন দিনের রিমান্ড মঞ্জুর করেন।মঙ্গলবার দিবাগত রাত ১টার দিকে লুণ্ঠিত মালামাল উদ্ধারের উদ্দেশ্যে রাজনগর থানা-পুলিশের সহযোগিতায় কুলাউড়া থানার পুলিশ মোস্তাকের বাড়িতে অভিযান চালায়। এ সময় সেখান থেকে পাইপগান ও গুলি জব্দ করা হয়।কুলাউড়া সার্কেলের এএসপি আবু ইউসুফ জাগো নিউজকে জানান, মোস্তাকের নামে মৌলভীবাজারের বিভিন্ন থানায় ৬টি ডাকাতির মামলা রয়েছে সে ডাকাতিতে গিয়ে নারীদের ধর্ষণ করত বলে জনশ্রুতি আছে। তবে এ বিষয়ে বিস্তারিত তথ্য এখনো নিশ্চিত হওয়া যায়নি।রিপন দে/বিএ</body>
</article>
