<article>
  <headline>
শিক্ষক ধর্ষণ করলেন, ইউপি চেয়ারম্যান করলেন আলামত নষ্ট
</headline>
  <url>https://www.jagonews24.com/country/news/430115</url>
  <published_at>
</published_at>
  <category>ধর্ষণ</category>
  <body>বান্দরবানের থানচি উপজেলায় শিক্ষকের বিরুদ্ধে এক শিশু শিক্ষার্থীকে ধর্ষণের অভিযোগে মামলা হয়েছে। এ ঘটনায় ধর্ষণের আলামত নষ্টের অভিযোগে থানচি ইউপি চেয়ারম্যান ক্যহ্লাচিং মার্মা’র নামেও থানায় মামলা করেছেন ওই শিক্ষার্থীর বাবা।স্থানীয় ও শিক্ষার্থীর অভিভাবক জানান, থানচি উপজেলার ক্রংক্ষ্যং পাড়ায় একটি সরকারি প্রাথমিক বিদ্যালয়ে শিক্ষকতা করেন সাইন থোয়াই মার্মা। গত ২৫ এপ্রিল তার কাছে ওই শিশু শিক্ষার্থী পড়তে গেলে তাকে ধর্ষণ করে সাইন থোয়াই। বিষয়টি কাউকে না জানানোর জন্য শিক্ষার্থীকে হুমকিও দেয় সে। পরে শিক্ষার্থী বিহারে ফিরে বিহারের এক বৌদ্ধ ভিক্ষুর কাছে পুরো ঘটনা খুলে বলে।ঘটনার পর শিশুটির বাবা উপজেলা চেয়ারম্যান ক্যা হ্লাচিংয়ের কাছে অনেকবার এর সুষ্ঠু বিচারের জন্য আবেদন করেন। কিন্তু অভিযুক্ত শিক্ষক ইউপি চেয়ারম্যানের ভাগিনা হওয়ায় বিচার না করে সময় ক্ষেপণ করেন। এতে ধর্ষণের আলামত নষ্ট হয়ে যায়।উপজেলা পরিষদ চেয়ারম্যান ক্যাহ্লাচিং মার্মা বলেন, সোমবার বিষয়টি নিয়ে বিচার করার কথা। আমরা বিরুদ্ধে মামলা হলো কেন সেটা জানি না।থানচি থানার ভারপ্রাপ্ত কর্মকর্তা (ওসি) মো. আব্দুল সাত্তার ভূইয়া বলেন, শিশুটির অভিভাবক নারী ও শিশু নির্যাতন আইনে একটি মামলা করেছেন। বিষয়টি তদন্ত করে যথাযথ ব্যবস্থা গ্রহণ করব।সৈকত দাশ/এফএ/পিআর</body>
</article>
