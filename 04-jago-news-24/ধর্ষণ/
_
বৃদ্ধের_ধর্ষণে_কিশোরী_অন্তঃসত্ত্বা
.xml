<article>
  <headline>
বৃদ্ধের ধর্ষণে কিশোরী অন্তঃসত্ত্বা
</headline>
  <url>https://www.jagonews24.com/country/news/275899</url>
  <published_at>
</published_at>
  <category>ধর্ষণ</category>
  <body>চাঁদপুরের ফরিদগঞ্জে মিজানুর রহমান (৬০) নামে এক বৃদ্ধের ধর্ষণে এক কিশোরী তিন মাসের অন্তঃসত্ত্বা হয়ে পড়েছে। ফরিদগঞ্জ উপজেলার সুবিদপুর পূর্ব ইউনিয়নের লক্ষ্মীপুর গ্রামে এ ঘটনা ঘটে।কিশোরীর ভাই বাদী হয়ে মামলা করলে পুলিশ ধর্ষণের অভিযোগে মিজানুরকে গ্রেফতার করে সোমবার দুপুরে আদালতে হাজির করে।পুলিশ জানায়, উপজেলার সুবিদপুর পূর্ব ইউনিয়নের লক্ষ্মীপুর গ্রামের এক বাড়িতে ঘরজামাই হিসেবে বসবাস করেন হাজীগঞ্জ উপজেলার কটদি গ্রামের পাঁচ সন্তানের জনক বৃদ্ধ মিজানুর।তিনি একই বাড়ির ওই কিশোরীকে অপর এক যুবকের সঙ্গে মোবাইল ফোনে প্রেমের সর্ম্পক গড়ে তুলতে সহায়তা করেন। একপর্যায়ে ফাঁদে ফেলে তিন মাস আগে তাকে ধর্ষণ করেন মিজানুর।গত কয়েকদিন আগে ওই কিশোরীর অন্তঃস্বত্তা হওয়ার লক্ষণ দেখা দিলে বিষয়টি জানাজানি হয়ে যায়। এলাকার একটি পক্ষ সালিশির নামে কালক্ষেপণ করায় কিশোরীর পরিবার রোববার চাঁদপুর পুলিশ সুপার শামসুন্নাহারের কাছে অভিযোগ করেন।অভিযোগের পরিপ্রেক্ষিতে মিজানুরকে ডেকে জিজ্ঞাসাবাদের একপর্যায়ে ফরিদগঞ্জ থানা পুলিশের হাতে সোর্পদ করেন পুলিশ সুপার। পরে রাতে ফরিদগঞ্জ থানায় ওই কিশোরীর বড় ভাই কাউছার বাদী হয়ে মামলা করেন।ফরিদগঞ্জ থানা পুলিশের ভারপ্রাপ্ত কর্মকর্তা (ওসি) শাহ আলম বলেন, থানায় মামলা দায়েরের পর ওই কিশোরীকে ডাক্তারি পরীক্ষার জন্য চাঁদপুর সদর হাসপাতালে পাঠানো হয়েছে।এএম/আরআইপি</body>
</article>
