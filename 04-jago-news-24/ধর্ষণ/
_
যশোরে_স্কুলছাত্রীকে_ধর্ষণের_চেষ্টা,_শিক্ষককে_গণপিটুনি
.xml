<article>
  <headline>
যশোরে স্কুলছাত্রীকে ধর্ষণের চেষ্টা, শিক্ষককে গণপিটুনি
</headline>
  <url>https://www.jagonews24.com/country/news/510869</url>
  <published_at>
</published_at>
  <category>ধর্ষণ</category>
  <body>যশোরে স্কুলছাত্রীকে ধর্ষণ চেষ্টার অভিযোগে এক শিক্ষককে গণপিটুনি নিয়ে পুলিশে সোপর্দ করেছে এলাকাবাসী। মঙ্গলবার দুপুরে যশোর সদর উপজেলার বালিয়া ভেকুটিয়া গ্রামে এ ঘটনা ঘটেছে।অভিযুক্ত শিক্ষক বালিয়া ভেকুটিয়া মাধ্যমিক বিদ্যালয়ের কৃষি শিক্ষার সহকারী শিক্ষক এবং ওই গ্রামের মৃত হাশেম আলীর ছেলে। ঘটনার শিকার স্কুলছাত্রীর মা থানায় লিখিত অভিযোগ দিয়েছে।অভিযোগে জানা যায়, বালিয়া ভেকুটিয়া স্কুলের ৭ম শ্রেণির এক ছাত্রী মঙ্গলবার দুপুরে স্কুলে পরীক্ষা শেষে দোতলা থেকে নিচে নামছিল। এসময় সিঁড়িতে ওই শিক্ষক তার শ্লীলতাহানির চেষ্টা করে। পরে মেয়েটি বাথরুমে গেলে সেখানে তাকে ধর্ষণের চেষ্টা করা হয়। পরে মেয়েটি স্কুল থেকে দৌঁড়ে পালিয়ে পাশে তার মামার বাড়িতে যায়। ধর্ষণ চেষ্টার খবর পেয়ে স্থানীয় লোকজন ওই শিক্ষককে ধরে গণপিটুনি দিয়ে পুলিশে সোপর্দ করে।যশোর কোতোয়ালি মডেল থানা পুলিশের ওসি (তদন্ত) সমীর কুমার সরকার বলেন, ঘটনার শিকার মেয়েটির মা থানায় লিখিত অভিযোগ দিয়েছে। পুলিশ প্রাথমিক সত্যতা পেয়েছে। ঘটনাটি খতিয়ে দেখা হচ্ছে।মিলন রহমান/এমএএস/জেআইএম</body>
</article>
