<article>
  <headline>
পুলিশে চাকরি দেয়ার প্রলোভনে তরুণীকে ধর্ষণ
</headline>
  <url>https://www.jagonews24.com/country/news/512424</url>
  <published_at>
</published_at>
  <category>ধর্ষণ</category>
  <body>চট্টগ্রামে পুলিশের কনস্টেবল পদে চাকরি দেয়ার প্রলোভনে পার্বত্য রাঙামাটি থেকে আসা এক তরুণীকে ধর্ষণের অভিযোগ পাওয়া গেছে। এ ঘটনায় অভিযুক্ত দুই যুবককে গ্রেফতার করেছে ডবলমুরিং থানা পুলিশ।মঙ্গলবার (৯ জুলাই) ভোরে ডবলমুরিং থানার ঝর্ণাপাড়া এলাকা থেকে তাদের গ্রেফতার করা হয়। গ্রেফতার দুজন হলেন- শাহাদাত হোসেন রাজু (৩০) ও মহব্বত আলী (২৮)।ডবলমুরিং থানার উপ-পরিদর্শক (এসআই) অর্ণব বড়ুয়া জানান, ধর্ষণের শিকার ওই তরুণীকে চাকরি দেয়ার কথা বলে রাঙ্গামাটি থেকে চট্টগ্রামে নিয়ে আসা হয়। এরপর তাকে একটি বাড়িতে আটকে রেখে নির্যাতন করা হয়। তখন ওই তরুণী বাড়ির মালিকের সাহায্য চান। পরবর্তীতে বাড়ির মালিক বিষয়টি পুলিশকে জানালে, অভিযান চালিয়ে দুই যুবককে গ্রেফতার করা হয়। এ সময় ওই তরুণীকেও উদ্ধার করে পুলিশ।তরুণী অভিযোগ করেছেন, আসামিরা তাকে পুলিশে চাকরি দেয়ার প্রলোভন দেখিয়ে ধর্ষণ করে।আবু আজাদ/জেডএ/পিআর</body>
</article>
