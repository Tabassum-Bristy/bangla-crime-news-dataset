<article>
  <headline>
কলেজছাত্রীকে আটকে রেখে ধর্ষণ, অভিযুক্ত বাদল গ্রেফতার
</headline>
  <url>https://www.jagonews24.com/country/news/318160</url>
  <published_at>
</published_at>
  <category>ধর্ষণ</category>
  <body>টাঙ্গাইলের সখীপুরে এক কলেজছাত্রীকে প্রায় সাত মাস নির্জন বাড়িতে আটকে রেখে ধর্ষণের ঘটনায় অভিযুক্ত বাদল মিয়াকে গ্রেফতার করেছে জেলা গোয়েন্দা পুলিশ (ডিবি)। শুক্রবার সন্ধ্যায় মির্জাপুর উপজেলা সীমান্ত এলাকা থেকে তাকে গ্রেফতার করা হয়।জেলা গোয়েন্দা পুলিশ (ডিবি) অশোক কুমার সিংহ বলেন, শুক্রবার সন্ধ্যার দিকে ডিবি পুলিশের একটি টিম বাদলকে গ্রেফতার করে। তাকে মির্জাপুর থেকে টাঙ্গাইলের ডিবি অফিসে আনা হচ্ছে। এ ব্যাপারে আগামীকাল শনিবার ১০টার দিকে টাঙ্গাইলের পুলিশ সুপার সংবাদ সম্মেলন করে বিস্তারিত জানাবেন বলে জানান তিনি।  উল্লেখ্য, টাঙ্গাইলের সখীপুরে এক কলেজছাত্রীকে তার প্রেমিকের সঙ্গে বিয়ে দেয়ার কথা বলে ঘুমের ওষুধ ও যৌন উত্তেজক ট্যাবলেট সেবন করিয়ে প্রায় সাত মাস আটকে রেখে ধর্ষণ করে আসছিল বাদল মিয়া।গত রোববার সন্ধ্যায় আশঙ্কাজনক অবস্থায় উপজেলার রতনপুর কাশেম বাজার এলাকার একটি নির্জন বাড়ি থেকে ওই ছাত্রীকে উদ্ধার করে টাঙ্গাইল মেডিকেল কলেজ হাসপাতালে ভর্তি করা হয়। পরদিন সোমবার রাতে ওই ছাত্রীর ভাই সুমন মিয়া বাদী হয়ে সখীপুর থানায় ধর্ষণের অভিযোগে বাদলকে আসামি করে মামলা করেন।আরিফ উর রহমান টগর/আরএআর/এমএস</body>
</article>
