<article>
  <headline>
মরিচের গুঁড়া ও দায়ের কোপে ধর্ষণ থেকে রক্ষা
</headline>
  <url>https://www.jagonews24.com/country/news/480190</url>
  <published_at>
</published_at>
  <category>ধর্ষণ</category>
  <body>নোয়াখালীর কবিরহাট উপজেলার ধানশালিক ইউনিয়নে এক গৃহবধূকে (৩২) ধর্ষণচেষ্টার অভিযোগ উঠেছে তার স্বামীর বন্ধুর বিরুদ্ধে। ওই গৃহবধূর ছোড়া মরিচের গুঁড়া ও দায়ের কোপে আহত হয়েছেন অভিযুক্ত মানিক (৩৮)। শুক্রবার দুপুরে আহত অবস্থায় তাকে গ্রেফতার করা হয়েছে।গ্রেফতার মানিক ধানশালিক ইউনিয়নের চরগুল্লাখালি গ্রামের আব্দুল হাইয়ের ছেলে।স্থানীয় সূত্রে জানা গেছে, ওই গৃহবধূর স্বামী গাড়িচালক হওয়ায় চট্টগ্রামে থাকেন। পারিবারিক বিষয়ে স্বামীর সঙ্গে জামেলা চলছিল ওই গৃহবধূর। মানিক যাদিও ভিকটিমকে চাচি বলে ডাকতো কিন্তু তার স্বামীর সঙ্গে তার বন্ধুর সম্পর্ক। বন্ধুর অনুপস্থিতিতে তাদের বাড়িতে যাতায়াত ছিল মানিকের। এর সূত্র ধরে স্বামী-স্ত্রীর মধ্যে সুসম্পর্ক গড়ে দেয়ার কথা বলে বৃহস্পতিবার সন্ধ্যায় একটি তাবিজ নিয়ে ভিকটিমের ঘরে যান মানিক। ঘরে বসে কথা বলার একপর্যায়ে মানিক ওই গৃহবধূর মুখে বালিস চাপা দিয়ে ধর্ষণের চেষ্টা করে। এ সময় তার চোখে মরিছের গুঁড়া নিক্ষেপ করে ঘরে থাকা দা দিয়ে মানিককে এলোপাতাড়ি কুপিয়ে জখম করেন ওই গৃহবধূ। পরে স্থানীয় লোকজন ছুটে আসলে মানিক আহত অবস্থায় পালিয়ে কোম্পানীগঞ্জ উপজেলার বসুরহাটের একটি হাসপাতালে ভর্তি হন।কবিরহাট থানা পুলিশের ভারপ্রাপ্ত কর্মকর্তা (ওসি) মির্জা মোহাম্মদ হাছান বিষয়টি নিশ্চিত করে জানান, ওই গৃহবধূর দায়ের কোপে অভিযুক্ত মানিক আহত অবস্থায় হাসপাতালে ভর্তি হলে সেখান থেকে তাকে গ্রেফতার করা হয়। শুক্রবার দুপুরে আদালতের মাধ্যমে তাকে কারাগারে পাঠানো হয়েছে।মিজানুর রহমান/আরএআর/এমকেএইচ</body>
</article>
