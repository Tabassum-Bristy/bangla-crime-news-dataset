<article>
  <headline>
ধর্ষিতা প্রেমিকার পর প্রেমিকের মরদেহ উদ্ধার
</headline>
  <url>https://www.jagonews24.com/international/news/404796</url>
  <published_at>
</published_at>
  <category>ধর্ষণ</category>
  <body>ভারতের হরিয়ানায় ধর্ষণের শিকার এক কিশোরীর মরদেহ উদ্ধারের কয়েকদিন পর তার প্রেমিকের মরদেহও উদ্ধার করেছে পুলিশ। ওই কিশোরীর মরদের উদ্ধার হওয়ার পর থেকে তার প্রেমিককে সন্দেহের তালিকায় রেখেছিল পুলিশ। এখন তার প্রেমিকের মরদেহ উদ্ধারের পর তদন্তের মোড় ঘুরে গেল।গত ১৩ জানুয়ারি ওই কিশোরীর মরদেহ উদ্ধার করেছিল পুলিশ। অভিযোগ উঠেছিল, পাশবিক নির্যাতনের পর দলিত ওই কিশোরীকে হত্যা করেছিল তারই প্রেমিক। ওই কিশোরীর প্রেমিক গুলশান নিজেও দলিত সম্প্রদায়ের। কিন্তু চারদিন পর একই খাল থেকে কিশোরীর প্রেমিকের মরদেহও উদ্ধার হয়। ডয়েচে ভেলের এক প্রতিবেদনে এসব তথ্য জানানো হয়েছে।ওই কিশোরীর মরদেহ উদ্ধার হওয়ার পর গুলশানের বাবা ও দুই ভাইকে আটকও করেছিল পুলিশ। গুলশানের মরদেহ উদ্ধার হওয়ার পর ইতোমধ্যে তার বাবাকে ছেড়ে দেয়া হয়েছে। গুলশানের মায়ের দাবি ছেড়ে দেয়া হোক তার অন্য দুই ছেলেকেও।ঘটনাটি নিয়ে রীতিমতো সাড়া পড়ে গেছে হরিয়ানা এবং দিল্লিতে। নাগরিক সমাজ ইতোমধ্যে বিষয়টির দ্রুত তদন্তের দাবি জানিয়েছে। নিহত দু’জনই দলিত হওয়ায় বিষয়টি অন্য রাজনৈতিক মাত্রাও পেয়েছে।এনএফ/এমএস</body>
</article>
