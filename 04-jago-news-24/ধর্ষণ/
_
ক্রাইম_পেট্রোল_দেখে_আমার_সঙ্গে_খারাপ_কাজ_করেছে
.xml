<article>
  <headline>
ক্রাইম পেট্রোল দেখে আমার সঙ্গে খারাপ কাজ করেছে
</headline>
  <url>https://www.jagonews24.com/country/news/451563</url>
  <published_at>
</published_at>
  <category>ধর্ষণ</category>
  <body>৯ বছর বছরের চতুর্থ শ্রেণিতে পড়ুয়া নিজের মেয়েকে ধর্ষণ করেছে এক বাবা। এ ঘটনায় নির্যাতিত শিশুটির মা শনিবার (১৫ সেপ্টেম্বর) সন্ধ্যায় বাদী হয়ে মাদারীপুর সদর থানায় একটি মামলা করেন।মাদারীপুর শহরের রকেট বিড়ি এলাকায় জয়নাল ব্যাপারী (৪৩) নামে এক বাবার বিরুদ্ধে এ মামলা করা হয়। ঘটনা জানাজানি হওয়ার পর জয়নাল আত্মগোপন করেছেন। শিশুটি বর্তমানে মাদারীপুর সদর হাসপাতালে ভর্তি।স্থানীয় ও হাসপাতাল সূত্রে জানা গেছে, মেয়েকে বাবার কাছে রেখে চিকিৎসার জন্য ঢাকায় যান শিশুটির মা। এ সুযোগে শুক্রবার (১৪ সেপ্টেম্বর) রাতে শিশুটিকে ধর্ষণ করে বাবা। বিষয়টি কাউকে জানালে শিশুটিকে হত্যার হুমকি দেয় সে।চিকিৎসা শেষে শিশুটির মা মাদারীপুর ফিরে এলে ধর্ষণের বিষয়টি জানতে পারে। এরপর শিশুর মা শ্বশুরবাড়ির লোকজনের কাছে ধর্ষণের বিষয়টি জানালে তারা ঘটনাটি গোপন রাখার জন্য হুমকি দেয়। পরে এক আত্মীয়ের সহযোগিতায় মেয়েকে মাদারীপুর সদর থানায় নিয়ে যান মা।কান্নাজড়িত কণ্ঠে শিশুটি জানায়, গত শুক্রবার রাতে ক্রাইম পেট্রোল দেখে টিভি বন্ধ করে আমার পাশে ঘুমাতে আসে আব্বু। পরে আমার সাথে খারাপ কাজ করে সে।বিষয়টি নিশ্চিত করে মাদারীপুর সদর থানা পুলিশের ওসি বলেন, এ ঘটনায় মামলা হয়েছে। শিশুটির বাবা জয়নাল ব্যাপারীকে গ্রেফতারের চেষ্টা চলছে।এএম/পিআর</body>
</article>
