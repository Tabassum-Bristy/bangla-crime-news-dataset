<article>
  <headline>
স্বামীকে আটকে রেখে স্ত্রীকে গণধর্ষণ
</headline>
  <url>https://www.jagonews24.com/country/news/497061</url>
  <published_at>
</published_at>
  <category>ধর্ষণ</category>
  <body>সাভারের আশুলিয়ার কাঠগড়া এলাকার স্বামীকে আটক করে রেখে এক নারী পোশাক শ্রমিককে গণধর্ষণের অভিযোগ উঠেছে। এ ঘটনায় চারজনকে গ্রেফতার করেছে আশুলিয়া থানা পুলিশ। মঙ্গলবার সকালে আশুলিয়ার বিভিন্ন স্থানে অভিযান চালিয়ে তাদের গ্রেফতার করা হয়। পরে দুপুরে ১০ দিনের রিমান্ড চেয়ে তাদের আদালতে পাঠানো হয়েছে।এদিকে গণধর্ষণের শিকার ওই নারীকে স্বাস্থ্য পরীক্ষার জন্য ঢাকা মেডিকেল কলেজ হাসপাতালের ওসিসি সেন্টারে পাঠানো হয়েছে।গ্রেফতাররা হলেন- আশুলিয়ার কাঠগড়া (উত্তরপাড়া) এলাকার সোহরাব শিকদারের ছেলে নূর মোহাম্মদ পলাশ (২১), একই এলাকার সাহাবুদ্দীনের ছেলে মো. সুজন শিকদার (২০), হাজী আব্দুস সাত্তারের ছেলে মো. ফেরদৌস (২৫) ও ধামরাইয়ের জাঙ্গালিয়া গ্রামের মৃত মো. আলীর ছেলে কবির হোসেন (৩০)। এ ঘটনায় অভিযুক্ত আব্দুর রাজ্জাক (৩০) নামে আরও একজন পলাতক রয়েছেন।গণধর্ষণের শিকার ওই নারী জানান, তিনি তার স্বামীকে নিয়ে কাঠগড়ার দোকাঠি এলাকায় নতুন বাসা খোঁজার উদ্দেশ্যে গেলে স্থানীয় বখাটেরা তাদের গতিরোধ করে। পরে তার স্বামীকে আটকে রেখে পার্শ্ববর্তী বাঁশঝাড়ে নিয়ে তাকে গণধর্ষণ করে পালিয়ে যায় বখাটেরা। এরপর স্থানীয়দের সহায়তায় আশুলিয়া থানায় এ বিষয়ে লিখিত অভিযোগ দায়ের করেন তিনি।ঘটনার সত্যতা স্বীকার করে আশুলিয়া থানা পুলিশের পরিদর্শক (অপারেশন) মোহাম্মদ জিয়াউল ইসলাম জাগো নিউজকে বলেন, খবর পেয়ে আমরা আশুলিয়ার কাঠগড়ায় বিভিন্ন স্থানে অভিযান চালিয়ে অভিযুক্ত চারজনকে গ্রেফতার করেছি। পাশাপাশি পলাতক রাজ্জাককে গ্রেফতারে অভিযান অব্যাহত রয়েছে। এ ঘটনায় ওই নারী পাঁচজনের বিরুদ্ধে মামলা করেছেন।রনি খাঁ/আরএআর/পিআর</body>
</article>
