<article>
  <headline>
ঈদের কেনাকাটা করে ফেরার পথে কিশোরীকে গণধর্ষণ
</headline>
  <url>https://www.jagonews24.com/country/news/296062</url>
  <published_at>
</published_at>
  <category>ধর্ষণ</category>
  <body>বরিশালের উজিরপুর উপজেলার উত্তর সাতলা এলাকায় ঈদের কেনাকাটা করে বাড়ি ফেরার এক কিশোরীকে (১৫) গণধর্ষণ করা হয়েছে বলে অভিযোগ করেছে তার পরিবার।শনিবার সকালে ওই কিশোরীকে বরিশাল শের-ই-বাংলা মেডিকেল কলেজ হাসপাতালের ওয়ানস্টপ ক্রাইসিস সেন্টারে (ওসিসি) ভর্তি করেন তার স্বজনরা।হাসপাতালে থাকা কিশোরীর বাবা বলেন, শুক্রবার সন্ধ্যায় ঈদের কেনাকাটা করতে তার মেয়ে বাজারে যায়। বাজার থেকে বাড়ি ফেরার পথে একই এলাকার সিরাজুল ইসলামের ছেলে আশিকুল ইসলাম মধু ও তার দুই সহযোগী তার মেয়ের নাকে রূমাল চেপে ধরে অচেতন করে। এরপর পাশের বাগানে নিয়ে ধর্ষণসহ শারীরিক নির্যাতন করে ফেলে রেখে যায়। খোঁজাখুঁজির পর রাত ১২টার দিকে অচেতন অবস্থায় তার মেয়েকে উদ্ধার করে স্বজনরা। অবস্থা খারাপ হলে সকালে চিকিৎসার জন্য বরিশালে নিয়ে আসেন।উজিরপুর থানা পুলিশের অফিসার ইনচার্জ (ওসি) গোলাম সরোয়ার জানান, স্থানীয় সংসদ সদস্যের কাছে কিশোরীর পরিবার বিষয়টি জানালে তাকে আইনগত ব্যবস্থা নেয়ার নির্দেশ দেন। সেই মোতাবেক শনিবার দুপুরে ঘটনাস্থল ও হাসপাতালে পুলিশ পাঠিয়েছেন। অভিযোগ পেলে আইনানুগ ব্যবস্থা নেয়া হবে বলে জানান ওসি।সাইফ আমীন/এমএএস/এমএস</body>
</article>
