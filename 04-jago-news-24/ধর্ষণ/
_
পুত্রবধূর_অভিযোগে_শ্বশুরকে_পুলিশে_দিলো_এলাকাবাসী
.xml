<article>
  <headline>
পুত্রবধূর অভিযোগে শ্বশুরকে পুলিশে দিলো এলাকাবাসী
</headline>
  <url>https://www.jagonews24.com/country/news/426894</url>
  <published_at>
</published_at>
  <category>ধর্ষণ</category>
  <body>ফরিদপুরের বোয়ালমারী উপজেলার চতুল ইউনিয়নের রাজাপুর গ্রামে শুক্রবার গভীর রাতে শ্বশুরের বিরুদ্ধে থানায় মামলা করেছেন তার পুত্রবধূ। এ ঘটনায় অভিযুক্ত শ্বশুর টোকন মোল্লাকে (৪৫) এলাকাবাসী আটক করে পুলিশে সোপর্দ করেছে। পুলিশ টোকন মোল্লাকে শনিবার আদালতের মাধ্যমে জেল হাজতে পাঠিয়েছে।থানা সূত্রে জানা যায়, উপজেলার রাজাপুর গ্রামের টোকন মোল্লা নিজ স্ত্রী, ছেলে ও পুত্রবধূসহ একই বাড়িতে বসবাস করেন। শুক্রবার রাতে টোকনের স্ত্রী ও ছেলে বাড়িতে না থাকায় লম্পট শ্বশুর পুত্রবধূকে ধর্ষণ করে। সকালে বিষয়টি জানাজানি হলে এলাকাবাসী ধর্ষককে আটক করে পুলিশে দেয়।এ ঘটনায় ধর্ষিতা বাদী হয়ে নারী ও শিশু নির্যাতন দমন আইনে শ্বশুর টোকন মোল্লাকে আসামি করে বোয়ালমারী থানায় মামলা দায়ের করেন। ধর্ষিতাকে শনিবার পুলিশ হেফাজতে নিয়ে মেডিকেল টেস্টের জন্য ফরিদপুর মেডিকেল কলেজ হাসপাতালে পাঠানো হয়েছে।বোয়ালমারী থানা পুলিশের ভারপ্রাপ্ত কর্মকর্তা মো. মিজানুর রহমান জানান, টোকন মোল্লাকে গ্রেফতার করে আদালতের মাধ্যমে জেল হাজতে পাঠানো হয়েছে।এমএএস/জেআইএম</body>
</article>
