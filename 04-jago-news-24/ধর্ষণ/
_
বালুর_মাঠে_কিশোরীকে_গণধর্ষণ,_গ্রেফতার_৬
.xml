<article>
  <headline>
বালুর মাঠে কিশোরীকে গণধর্ষণ, গ্রেফতার ৬
</headline>
  <url>https://www.jagonews24.com/country/news/310897</url>
  <published_at>
</published_at>
  <category>ধর্ষণ</category>
  <body>নারায়ণগঞ্জ শহরের ১৮ নং ওয়ার্ডের নলুয়াপাড়া এলাকা এক কিশোরীকে গণধর্ষণের ঘটনায় ৬ বখাটে যুবককে আটক করেছে পুলিশ। ওই কিশোরীকে আশঙ্কাজনক অবস্থায় শহরের ১০০ শয্যা বিশিষ্ট জেনারেল হাসপাতালে ভর্তি করা হয়েছে।রোববার ভোরে নলুয়াপাড়া এলাকার একটি বালুর মাঠে এ গণধর্ষণের ঘটনা ঘটে। পরে কিশোরীর ডাক-চিৎকারে স্থানীয়রা এগিয়ে এসে ৬ যুবককে আটক করে পুলিশে সোপর্দ করে।আটকরা হলেন- শহরের ১২৮ নলুয়াপাড়ার নাজির মিয়ার ছেলে মো. হৃদয় (২৩), মাউচ্ছাবাজার এলাকার সফিকুল ইসলামের ছেলে সোহেল (২১), ৪৬/২ নলুয়াপাড়ার স্বপন মিয়ার ছেলে মো. সাদ্দাম (২৬), ৮১/১ নলুয়াপাড়ার জয়নাল মিয়ার ছেলে রফিকুল ইসলামর বন্টি (২৪), একই এলাকার বাবুল ওরফে জামাই বাবুলের ছেলে মো. জয় (২২) ও মনির হোসেনের ছেলে সুমন (২৩)।নারায়ণগঞ্জ সদর মডেল থানা পুলিশের পরিদর্শক (তদন্ত ) আব্দুর রাজ্জাক জানান, রোববার ভোরে এক কিশোরীকে ৭-৮ জন যুবক নিতাইগঞ্জ নলুয়াপাড়া এলাকায় একটি বালুর মাঠে নিয়ে গণধর্ষণ করে। তার ডাক-চিৎকারে আশপাশের লোকজন এগিয়ে আসলে ধর্ষণকারীরা পালিয়ে যাওয়ার চেষ্টা করে।এ সময় এলাকাবাসীর সহযোগিতায় পুলিশ ছয়জনকে আটক করে। ওই ঘটনা জড়িত অন্যদের আটকের চেষ্টা চলছে। কিশোরীকে আশঙ্কাজনক অবস্থায় ১০০ শয্যাবিশিষ্ট জেনারেল হাসপাতালে ভর্তি করা হয়েছে। এ ঘটনায় মামলার প্রস্তুতি চলছে বলেও জানান ওসি।মো: শাহাদাত হোসেন/এএম/আরআইপি</body>
</article>
