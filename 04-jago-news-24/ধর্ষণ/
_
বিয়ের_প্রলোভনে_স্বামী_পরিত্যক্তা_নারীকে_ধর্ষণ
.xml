<article>
  <headline>
বিয়ের প্রলোভনে স্বামী পরিত্যক্তা নারীকে ধর্ষণ
</headline>
  <url>https://www.jagonews24.com/country/news/497788</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের আড়াইহাজার উপজেলায় বিয়ের প্রলোভন দেখিয়ে স্বামী পরিত্যক্তা এক নারীকে ধর্ষণের অভিযোগ উঠেছে। এ ঘটনায় শুক্রবার ওই নারী বাদী হয়ে আড়াইহাজার থানায় নবী মিয়া নামে শ্রমিকের বিরুদ্ধে লিখিত অভিযোগ দিয়েছেন।অভিযোগ সূত্রে জানা গেছে, পাঁচ বছর আগে এক সন্তানের জননী ওই নারীর সঙ্গে তার স্বামীর ডির্ভোস হয়ে যায়। তিনি তার একমাত্র সন্তান নিয়ে বাবার বাড়ি আড়াইহাজার পৌরসভার সোনাকান্দায় বসবাস করেন। তার পাশাপাশি স্থানীয় একটি টেক্সটাইল মিলে কাজ করেন। ওই টেক্সটাইল মিলের শ্রমিক একই এলাকার আমানউল্যাহর ছেলে নবী মিয়ার সঙ্গে গত দুই বছর আগে তার পরিচয় হয়। পরে তাদের মধ্যে প্রেমের সম্পর্ক গড়ে ওঠে। এ সুযোগে বিয়ের প্রলোভন দেখিয়ে নবী মিয়া তার সঙ্গে শারীরিক মেলামেশা করেন। তাকে বিয়ের কথা বলার পর অস্বীকৃতি জানান। পরে স্থানীয় গণ্যমান্য ব্যক্তিদের কাছে ওই নারী বেশ কয়েকবার নালিশ করেও কোনো প্রতিকার না পেয়ে আড়াইহাজার থানায় ধর্ষণের অভিযোগ দায়ের করেন।আড়াইহাজার থানা পুলিশের উপ-পরিদর্শক (এসআই) হুমায়ন কবির ঘটনার সত্যতা নিশ্চিত করে বলেন, ওই নারী থানায় একটি লিখিত অভিযোগ দিয়েছেন। ঘটনার তদন্ত করে আইনগত ব্যবস্থা নেয়া হবে। শাহাদাত হোসেন/আরএআর/পিআর</body>
</article>
