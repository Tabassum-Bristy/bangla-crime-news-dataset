<article>
  <headline>
ধর্ষক রাম রহিমের ডেরা প্রধানের দায়িত্বে তার ছেলে
</headline>
  <url>https://www.jagonews24.com/international/news/333133</url>
  <published_at>
</published_at>
  <category>ধর্ষণ</category>
  <body>ধর্ষণে অভিযুক্ত ভারতের বিতর্কিত ধর্মগুরু গুরমিত রাম রহিম সিংকে ২০ বছরের কারাদণ্ড দিয়েছে ভারতের একটি বিশেষ আদালত। ডেরা সাচ্চা সওদা প্রধান ৫০ বছর বয়সী এই ধর্মগুরু দুই নারীকে ধর্ষণের জন্য দোষী সাব্যস্ত হয়েছেন। বর্তমানে রোহতকের সুনারিয়া কারাগারে রয়েছেন এই ডেরা প্রধান।তার কারাদণ্ড হওয়ার পর ডেরার কাজ তো আর থেমে থাকবে না। তাই ডেরার নতুন প্রধান হিসেবে দায়িত্ব কাঁধে তুলে নিলেন রাম রহিমের পুত্র জসমীত সিং (৩১)।জসমীত সিং পেশায় একজন ব্যবসায়ী। তিনি বিয়ে করেছেন পাঞ্জাবের কংগ্রেস নেতা হরমিন্দর সিং জস্যির মেয়েকে। তবে অনেকেই এখন দাবি করছেন, এখন নয় ২০০৭ সালেই ঘোষণা হয়ে গিয়েছিল, বাবা গুরমিতের পর ডেরা প্রধানের দায়িত্ব নেবেন জসমীতই।রাম রহিমের মা নসীব কউর নিজে ঘোষণা করেছেন যে, ডেরার নতুন প্রধান হতে চলেছেন তার নাতি জসমীত ইনসান।এর আগে শোনা গিয়েছিল হানিপ্রীত সিং ডেরা সাচার প্রধানের দায়িত্ব নিতে পারেন। এই হানিপ্রীতের সঙ্গে বাবা গুরমিতের সম্পর্ক নিয়েও নানা গুঞ্জন উঠেছে। তবে এখন পরিস্কারভাবেই জানা গেছে যে, গুরমিতের ছেলেই ডেরা সাচ্চা সওদা শাসন করবেন।টিটিএন/আইআই</body>
</article>
