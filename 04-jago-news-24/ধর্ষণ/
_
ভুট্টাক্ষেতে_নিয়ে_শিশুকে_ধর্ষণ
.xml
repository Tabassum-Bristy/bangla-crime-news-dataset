<article>
  <headline>
ভুট্টাক্ষেতে নিয়ে শিশুকে ধর্ষণ
</headline>
  <url>https://www.jagonews24.com/country/news/481474</url>
  <published_at>
</published_at>
  <category>ধর্ষণ</category>
  <body>চুয়াডাঙ্গার জীবননগরে ছয় বছরের এক শিশুকে ধর্ষণের অভিযোগ উঠেছে। এ ঘটনায় বৃহস্পতিবার দুপুরে ঝিনাইদহের মহেশপুর থানা এলাকা অভিযুক্ত শাহ আলমকে গ্রেফতার করেছে পুলিশ। সে জীবননগর উপজেলার লক্ষ্মীপুর গ্রামের মৃত খালেক মন্ডলের ছেলে।পুলিশ ও স্থানীয়রা জানায়, বুধবার বিকেলে লক্ষ্মীপুর গ্রামের ১ম শ্রেণির ওই মাদরাসা ছাত্রীকে (৬) পার্শ্ববর্তী ভুট্টাক্ষেতে নিয়ে ধর্ষণ করে শাহ আলম। এ সময় শিশুটি চিৎকার করলে তাকে ভুট্টাক্ষেতে রেখে পালিয়ে যায় সে। পরে শিশুটির পরিবারের লোকজন বিষয়টি টের পেয়ে তাকে জীবননগর স্বাস্থ্য কমপ্লেক্সে ভর্তি করে।জীবননগর উপজেলা স্বাস্থ্য কমপ্লেক্সের মেডিকেল অফিসার রোকনুজ্জামান রুবেল জানান, অতিরিক্ষ রক্তক্ষরণে শিশুটির অবস্থা বেগতিক হওয়ায় তাকে চুয়াডাঙ্গা সদর হাসপাতালে রেফার্ড করা হয়েছে।জীবননগর থানা পুলিশের ভারপ্রাপ্ত কর্মকর্তা (ওসি) শেখ গণি মিয়া জানান, এ ঘটনায় দুপুরে শিশুটির বাবা বাদী ধর্ষণ মামলা দায়ের করেছেন। এরপর অভিযুক্ত শাহ আলমকে ঝিনাইদহের মহেশপুর থানা এলাকা থেকে গ্রেফতার করা হয়েছে।সালাউদ্দিন কাজল/আরএআর/এমকেএইচ</body>
</article>
