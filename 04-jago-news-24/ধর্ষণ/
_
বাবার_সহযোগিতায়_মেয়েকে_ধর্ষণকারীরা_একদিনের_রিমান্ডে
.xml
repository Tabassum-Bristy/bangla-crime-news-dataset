<article>
  <headline>
বাবার সহযোগিতায় মেয়েকে ধর্ষণকারীরা একদিনের রিমান্ডে
</headline>
  <url>https://www.jagonews24.com/country/news/503175</url>
  <published_at>
</published_at>
  <category>ধর্ষণ</category>
  <body>আশুলিয়ার জিরাবোতে গণধর্ষণের শিকার তরুণীর সৎ (মায়ের ২য় স্বামী) বাবাসহ গ্রেফতারকৃত ৫ জনের একদিন করে রিমান্ড মঞ্জুর করেছেন আদালত। এর আগে ৫ দিনের রিমান্ড চেয়ে আসামিদের আদালতে পাঠানো হয়। পরে তাদের একদিন করে রিমান্ড মঞ্জুর করেন আদালত।রিমান্ড মঞ্জুরকৃত আসামিরা হলেন, পিরোজপুরের ভান্ডারিয়া উপজেলার চরখালী গ্রামের মৃত জব্বার হাওয়ালাদারের ছেলে মো. সজিব হাওলাদার, রংপুরের কাউনিয়া উপজেলার গদাই গ্রামের ওসমান শেখের ছেলে মামুন শেখ, বরিশাল কোতয়ালি থানার হিজলা গ্রামের গগন আলীর ছেলে নুরে আলম ও গাইবান্ধার পলাশবাড়ি উপজেলা হরিনাথপুর গ্রামের মো. আমিরুল ইসলামের ছেলে হাবিব। এছাড়া সৎ বাবা তাইজুল ইসলামের বাড়ি গাইবান্ধার সাদুল্লাপুর উপজেলার পশ্চিমখামার দশেলী গ্রামে।আশুলিয়া থানা পুলিশের পরিদর্শক (তদন্ত) জাবেদ মাসুদ জানান, দুপুরে পাঁচ দিনের রিমান্ড চেয়ে আসামিদের আদালতে পাঠানো হয়। আদালত আসামিদের একদিন করে রিমান্ড মঞ্জুর করেছেন। এ ঘটনায় অন্য কোনো তথ্য পাওয়া গেলে সংবাদ সম্মলনের মাধ্যমে পরে জানানো হবে।উল্লেখ্য, রোববার দুপুরে খালার অসুস্থতার কথা বলে ওই তরুণীকে কৌশলে সৎ বাবা তাইজুলের সহযোগিতায় জিরাবোতে নিয়ে গণধর্ষণ করে ৪ বখাটে। পরে ভুক্তভোগী মেয়ে বাদী হয়ে তাদের বিরুদ্ধে মামলা দায়ের করেছেন। এ ঘটনায় অভিযান চালিয়ে কাঠগড়া ও জিরাবো এলাকা থেকে আসামিদের আটক করা হয়।এমএএস/এমএস</body>
</article>
