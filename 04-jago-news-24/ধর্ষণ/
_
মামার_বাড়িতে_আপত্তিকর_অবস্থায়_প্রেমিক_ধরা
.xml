<article>
  <headline>
মামার বাড়িতে আপত্তিকর অবস্থায় প্রেমিক ধরা
</headline>
  <url>https://www.jagonews24.com/country/news/418920</url>
  <published_at>
</published_at>
  <category>ধর্ষণ</category>
  <body>জয়পুরহাট সদর উপজেলার ভাদশা ইউনিয়নের পশ্চিম পালি গ্রামে এক তরুণীকে ধর্ষণ মামলায় তার প্রেমিক জুলহাসকে (২৪) গ্রেফতার করেছে পুলিশ।ঘুরতে নিয়ে যাওয়ার কথা বলে রোববার রাতে প্রেমিকাকে তার মামার বাড়ি নিয়ে যায় জুলহাস। সেখানে তাদের আপত্তিকর অবস্থায় ধরে ফেলে স্থানীয়রা।বিষয়টি নিশ্চিত করে জয়পুরহাট সদর থানা পুলিশের ভারপ্রাপ্ত কর্মকর্তা (ওসি) সেলিম হোসেন বলেন, গ্রেফতার জুলহাস সদর উপজেলার পশ্চিম পালি গ্রামের ইদ্রিস আলী মণ্ডলের ছেলে।ওসি জানান, ভাদশা ইউনিয়নের পশ্চিম পালি গ্রামের এক তরুণীর সঙ্গে দীর্ঘদিন ধরে জুলহাসের প্রেমের সম্পর্ক চলছিল। রোববার রাতে বিয়ের আশ্বাস দিয়ে ওই তরুণীর মামার বাসায় জুলহাস তাকে ধর্ষণ করে। পরে বিয়ে করতে না চাইলে পরিবারের সদস্যরা তাকে আটকিয়ে রেখে থানায় খবর দেয়।এ ঘটনায় মেয়েটির মা বাদী হয়ে থানায় একটি ধর্ষণ মামলা করেছেন। সেইসঙ্গে মেয়েটিকে উদ্ধার করে ডাক্তারি পরীক্ষা-নিরীক্ষার জন্য জয়পুরহাট আধুনিক জেলা হাসপাতালে পাঠানো হয়েছে বলেও জানান ওসি।এএম/এমএস</body>
</article>
