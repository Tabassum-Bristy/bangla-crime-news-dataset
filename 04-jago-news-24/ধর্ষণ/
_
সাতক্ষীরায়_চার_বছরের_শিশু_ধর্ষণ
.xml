<article>
  <headline>
সাতক্ষীরায় চার বছরের শিশু ধর্ষণ
</headline>
  <url>https://www.jagonews24.com/country/news/461728</url>
  <published_at>
</published_at>
  <category>ধর্ষণ</category>
  <body>সাতক্ষীরার কালারোয়া উপজেলার সীমান্তবর্তী কাকডাঙ্গা এলাকায় চার বছরের এক শিশুকে ফুসলিয়ে ডেকে নিয়ে ধর্ষণ করেছে রাসেল হোসেন (১৫) নামে নবম শ্রেণির এক স্কুলছাত্র। মঙ্গলবার বিকেলে রাসেল হোসেনকে আটক করে পুলিশ।রাসেল হোসেন উপজেলার কাকডাঙ্গা এলাকার আলমগীর হোসেনের ছেলে। শিশুটি মেয়েটি তার প্রতিবেশী।শিশুটির বাবা বলেন, বড় চাচার সঙ্গে মেয়েটি বিকেল ৪টার দিকে বাড়ির পাশে মাছের ঘেরে যায়। সেখানে যাওয়ার পর চাচা মাছের ঘেরে খাবার দিতে ব্যস্ত হয়ে পড়ে। এই সুযোগে রাসেল তাকে ডেকে নিয়ে ধর্ষণ করে। মেয়ে কাঁদতে কাঁদতে বাড়িতে আসলে আমার বড় ভাবি মেয়ের জামা কাপড়ে রক্ত দেখতে পায়। জিজ্ঞেস করলে জানায় রাসেল খাবার দেবে বলে ডেকে নিয়ে গিয়েছিল।কলারোয়া থানার এসআই রইচউদ্দীন জানান, শিশু মেয়েটি অভিযুক্ত ছেলেটির প্রতিবেশী। ছেলেটি নানা তাইজুল ইসলামের বাড়িতে থাকে। নবম শ্রেণিতে লেখাপড়া করে।কলারোয়া থানার অফিসার ইনচার্জ (ওসি) মারুফ আহম্মেদ জাগো নিউজকে বলেন, শিশু মেয়েটিকে ডাক্তারি পরীক্ষার জন্য সদর হাসপাতালে পাঠানো হয়েছে। অভিযুক্ত ছেলেটিকে আটক করা হয়েছে। তার বিরুদ্ধে মামলার প্রস্তুতি চলছে।আকরামুল ইসলাম/বিএ</body>
</article>
