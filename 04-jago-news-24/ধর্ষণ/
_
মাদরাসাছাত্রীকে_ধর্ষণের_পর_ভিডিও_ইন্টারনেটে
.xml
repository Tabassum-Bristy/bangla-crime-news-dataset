<article>
  <headline>
মাদরাসাছাত্রীকে ধর্ষণের পর ভিডিও ইন্টারনেটে
</headline>
  <url>https://www.jagonews24.com/country/news/370195</url>
  <published_at>
</published_at>
  <category>ধর্ষণ</category>
  <body>সাতক্ষীরার কালিগঞ্জে বিয়ের প্রলোভন দেখিয়ে ৬ষ্ঠ শ্রেণির এক মাদরাসাছাত্রীকে ধর্ষণের পর মোবাইলে ভিডিও ধারণ করে ইন্টারনেটে ছড়িয়ে দেয়ার অভিযোগ পাওয়া গেছে।এ ঘটনায় এক যুবককে গ্রেফতার করেছে পুলিশ। সোমবার রতনপুর ইউনিয়নের নাটুয়ারবেড় গ্রাম থেকে ধর্ষক নাজমুল হককে (২২) গ্রেফতার করা হয়। গ্রেফতার ধর্ষক নাজমুল হক নাটুয়ারবেড় গ্রামের হান্নান মল্লিকের ছেলে।কালিগঞ্জ থানা পুলিশের ভারপ্রাপ্ত কর্মকর্তা (ওসি) লস্কর জায়াদুল হক জানান, গ্রেফতার নাজমুল হক জিজ্ঞাসাবাদে ধর্ষণসহ মোবাইল ফোনে ভিডিও ধারণ করে ইন্টারনেটে ছেড়ে দেয়ার কথা স্বীকার করেছেন। সোমবার দুপুরে ধর্ষক নাজমুলকে আদালতের মাধ্যমে জেলহাজতে পাঠানো হয়েছে। একই সঙ্গে ভিকটিমকে ডাক্তারি পরীক্ষার জন্য সাতক্ষীরা সদর হাসপাতালে পাঠানো হয়েছে।তিনি আরও জানান, ওই ছাত্রী নূরনগর মহিলা দাখিল মাদরাসার ৬ষ্ঠ শ্রেণির ছাত্রী। প্রেমের সম্পর্ক গড়ে তুলে বিয়ের প্রলোভন দেখিয়ে একাধিকবার শারীরিক সম্পর্ক করে এমন ঘটনা ঘটনো হয়েছে। বিষয়টি জানাজানি হলে ওই মাদরাসাছাত্রীর বাবা বাদী হয়ে রোববার ধর্ষক নাজমুলের বিরুদ্ধে কালিগঞ্জ থানায় মামলা করেন।আকরামুল ইসলাম/এএম/আরআইপি</body>
</article>
