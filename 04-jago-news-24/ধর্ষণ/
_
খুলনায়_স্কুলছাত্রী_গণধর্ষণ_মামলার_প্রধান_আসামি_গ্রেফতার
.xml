<article>
  <headline>
খুলনায় স্কুলছাত্রী গণধর্ষণ মামলার প্রধান আসামি গ্রেফতার
</headline>
  <url>https://www.jagonews24.com/country/news/511373</url>
  <published_at>
</published_at>
  <category>ধর্ষণ</category>
  <body>খুলনার পল্লীমঙ্গল স্কুলের ষষ্ঠ শ্রেণির এক ছাত্রীকে গণধর্ষণের ঘটনায় দায়ের করা মামলার প্রধান আসামি শান্ত বিশ্বাসকে (২৩) গ্রেফতার করেছে পুলিশ।বৃহস্পতিবার বিকেলে নগরীর ময়লাপোতা মোড় এলাকা থেকে তাকে গ্রেফতার করা হয়। এ নিয়ে এ মামলায় মোট সাতজনকে গ্রেফতার করল পুলিশ।খুলনা মেট্রোপলিটন পুলিশের মুখপাত্র শেখ মনিরুজ্জামান মিঠু ও নগরীর সোনাডাঙ্গা মডেল থানার ভারপ্রাপ্ত কর্মকর্তা মোমতাজুল ইসলাম জানান, গোপন সংবাদের ভিত্তিতে নগরীর ময়লাপোতা এলাকা থেকে শান্তকে গ্রেফতার করা হয়। সে পশ্চিম বানিয়াখামার এলাকার বিহারী কলোনির বাসিন্দা কসাই আকুব্বরের ছেলে।এ মামলায় গ্রেফতার হওয়া অন্যারা হলেন- মঈন হোসেন হৃদয় (২০), নুরুন্নবী আহম্মেদ (২০), শেখ শাহাদত হোসেন (২০), মো. রাব্বি হাসান ওরফে পরশ, মো. মাহামুদ হাসান ওরফে আকাশ ও মো. সৌরভ সেখ।এদের মধ্যে চারজন বিজ্ঞ আদালতে ফৌজদারি কার্যবিধি আইনের ১৬৪ ধারায় স্বীকারোক্তিমূলক জবানবন্দি প্রদান করেছে। বাকি আসামিদের গ্রেফতারে পুলিশি অভিযান অব্যাহত আছে।আলমগীর হান্নান/বিএ</body>
</article>
