<article>
  <headline>
ধর্ষণের ভিডিও ধারণ করে হুমকি, যুবক কারাগারে
</headline>
  <url>https://www.jagonews24.com/country/news/424050</url>
  <published_at>
</published_at>
  <category>ধর্ষণ</category>
  <body>রাজবাড়ীর পাংশা উপজেলার কসবামাজাইল ইউনিয়নে প্রেমের সম্পর্ক গড়ে ধর্ষণের অভিযোগে ভাতশালা বাজারের স্টুডিও ব্যবসায়ী রুবেল কাজীকে (২০) গ্রেফতার করে কারাগারে পাঠানো হয়েছে।মেয়েটির বাবার অভিযোগের প্রেক্ষিতে ২৪ এপ্রিল ওই যুবকের মোবাইল ফোন জব্দ করা হয়। পরে মোবাইল ফোনে ধর্ষণের ছবি ও ভিডিওচিত্র পেয়ে রুবেল কাজীকে গ্রেফতার করে পুলিশ। এ সময় পুলিশ তার ভাতশালা বাজারের স্টুডিওতেও অভিযান চালিয়ে একটি কম্পিউটার জব্দ করে।কসবামাজাইল পুলিশ ক্যাম্পের এসঅাই রঞ্জন বিশ্বাস জানান, উপজেলার কসবামাজাইল ইউনিয়নের রওশন কাজীর ছেলে রুবেল কাজীর সঙ্গে একই এলাকার সদ্য সমাপ্ত এক এসএসসি পরীক্ষার্থীর প্রেম ছিল। সেই সম্পর্কের জেরে মেয়েটিকে ধর্ষণ করে রুবেল। এ সময় কৌশলে ধর্ষণের ছবি ও ভিডিও চিত্র মোবাইল ফোনে ধারণ করে সে। পরবর্তীতে তা ইন্টারনেটে ছেড়ে দেবে বা অন্যদের দেখাবে বলে ভয় দেখিয়ে একাধিকবার ওই মেয়েকে ধর্ষণ করে সে। এ ঘটনায় ওই মেয়েটি তার বাবাকে বিষয়টি জানায়।তিনি অারও জানান, ২৪ এপ্রিল মেয়েটির বাবা তাকে বিষয়টি জানালে তিনি রুবেল কাজীকে অাটক করেন। এ ঘটনায় মেয়েটির মেডিকেল পরীক্ষা করানো হয়েছে এবং মেয়েটি অাসামির বিরুদ্ধে জবানবন্দি দিয়েছে। ২৫ এপ্রিল মেয়েটির বাবা বাদী হয়ে পাংশা থানায় নারী ও শিশু নির্যাতন দমন অাইনে রুবেল কাজীকে অাসামি করে একটি মামলা করেছেন।রুবেলুর রহমান/এফএ/এমএস</body>
</article>
