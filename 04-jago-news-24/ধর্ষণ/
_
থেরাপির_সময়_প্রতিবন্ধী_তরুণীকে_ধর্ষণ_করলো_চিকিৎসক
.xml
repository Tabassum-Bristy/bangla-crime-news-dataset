<article>
  <headline>
থেরাপির সময় প্রতিবন্ধী তরুণীকে ধর্ষণ করলো চিকিৎসক
</headline>
  <url>https://www.jagonews24.com/national/news/414317</url>
  <published_at>
</published_at>
  <category>ধর্ষণ</category>
  <body>রাজধানীর মালিবাগের একটি ক্লিনিকে প্রতিবন্ধী তরুণীকে ধর্ষণের অভিযোগ উঠছে এক চিকিৎসকের বিরুদ্ধে। বর্তমানে ডা. মাহফুজুর রহমান পলাতক। এ ঘটনায় রমনা থানায় মামলা করেছেন ওই তরুণীর বাবা।রমনা থানার সহকারী উপ-পরিদর্শক (এএসআই) মফিজুর রহমান জাগো নিউজকে বিষয়টি নিশ্চিত করেছেন।রমনা থানা ও মামলার এজাহার সূত্রে জানা গেছে, বৃহস্পতিবার রাজধানীর মালিবাগের ‘পেইন সলুয়েশন অ্যান্ড ফিজিও থেরাপি সেন্টার'-এ থেরাপি নিতে যায় ১৭ বছরের ওই প্রতিবন্ধী তরুণী। সেখানেই তিনি ধর্ষণের শিকার হন। ধর্ষণের পর আর হাসপাতালে পাওয়া যায়নি মাহফুজকে। মামলার তদন্তকারী কর্মকর্তা এএসআই মফিজুর রহমান জাগো নিউজকে বলেন, অভিযুক্ত চিকিৎসকের বাসা মগবাজারের মধুবাগ এলাকায়। তিনি বর্তমানে পলাতক রয়েছেন। গ্রেফতারের চেষ্টা চলছে।  এদিকে থানায় ওই তরুণীর বাবা অভিযোগ করেন, মাহফুজ মামলা তুলে নিতে ভয়ভীতি দেখাচ্ছেন।এআর/জেএইচ/আরআইপি</body>
</article>
