<article>
  <headline>
সাভারে নারী শ্রমিক ধর্ষণের অভিযোগে গ্রেফতার ১
</headline>
  <url>https://www.jagonews24.com/country/news/500684</url>
  <published_at>
</published_at>
  <category>ধর্ষণ</category>
  <body>সাভারের আশুলিয়ার বলিভদ্র এলাকা থেকে বিল্লাল হোসেন (২৩) নামে এক ধর্ষণকারীকে গ্রেফতার করা হয়েছে। বৃহস্পতিবার (১৬ মে) মধ্যরাতে অভিযান চালিয়ে তাকে গ্রেফতার করে আশুলিয়া থানা পুলিশ।জানা গেছে, এ বছরের ৯ জানুয়ারি বিল্লাল হোসেন, আবুল হোসেন ও হাসিব নামে তিন যুবকের বিরুদ্ধে আশুলিয়া থানায় ধর্ষণের অভিযোগ এনে মামলা করেন এক নারী শ্রমিক।মামলার এজাহারে বলা হয়, গত ৮ জানুয়ারি রাতে কারখানার কাজ শেষে সহকর্মী শহিদুল ইসলামের সঙ্গে বাসায় ফিরছিলেন ওই নারী শ্রমিক। তারা আশুলিয়ার বলিভদ্র এলাকা নিজেদের ভাড়া বাসায় যাওয়ার সময় তাদের পথ গতিরোধ করে বিল্লাল, হাসিব ও আবুল। পরে সহকর্মী শহিদুলকে মারধর করে তাড়িয়ে দিয়ে ওই নারীকে পার্শ্ববর্তী বাগানে নিয়ে ধর্ষণ করে তারা।আশুলিয়া থানার পুলিশ পরিদর্শক (অপারেশন) মো. জিয়াউল ইসলাম জানান, গোপন সংবাদের ভিত্তিতে অভিযান চালিয়ে আসামি বিল্লালকে গ্রেফতার করা হয়েছে। এ সময় পালিয়ে যাওয়ার চেষ্টা করলে তার সঙ্গে ধস্তাধস্তি শুরু হয়। এতে আহত হন তিনি। পরে অন্যদের সহায়তায় বিল্লালকে গ্রেফতার করা হয়।মোহাম্মদ রনি খাঁ/এমএসএইচ/এমএস</body>
</article>
