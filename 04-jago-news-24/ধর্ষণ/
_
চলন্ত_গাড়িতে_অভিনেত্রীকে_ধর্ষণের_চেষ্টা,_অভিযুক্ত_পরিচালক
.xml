<article>
  <headline>
চলন্ত গাড়িতে অভিনেত্রীকে ধর্ষণের চেষ্টা, অভিযুক্ত পরিচালক
</headline>
  <url>https://www.jagonews24.com/entertainment/news/326347</url>
  <published_at>
</published_at>
  <category>ধর্ষণ</category>
  <body>ফের দক্ষিণ ভারতীয় সিনেমা ইন্ডাস্ট্রিতে অভিনেত্রীকে ধর্ষণের চেষ্টার অভিযোগ পাওয়া গেছে। মরাঠি, মালয়ালমের পর এ বার এক তেলুগু পরিচালক ও এক সহ-অভিনেতার বিরুদ্ধে ধর্ষণের অভিযোগ আনলেন এক অভিনেত্রী। অভিযুক্ত পরিচালক তম্মারেড্ডি চালাপথি রাওকে গ্রেফতার করেছে পুলিশ। তবে অভিযুক্ত অভিনেতা শ্রুজন লোকেশ ঘটনার পর থেকেই পলাতক।পুলিশ সূত্রে খবর, স্বাধীনতা দিবসের দিন বিজয়ওয়াড়ার পাতামালা পুলিশ স্টেশনে অভিযোগ দায়ের করেন ওই নায়িকা। প্রাথমিক তদন্তে পুলিশ জানতে পেরেছে, এই দিনই অভিনেত্রীর সঙ্গে একটি ছবির শুটিংয়ের জন্য একই গাড়িতে যাচ্ছিলেন অভিযুক্ত পরিচালক ও অভিনেতা। হায়দরাবাদ থেকে ভীমাভরম যাচ্ছিলেন তাঁরা। অভিযোগকারীর দাবি, ওই গাড়িতেই দু’জনে মিলে তাকে ধর্ষণের চেষ্টা করে। বাধা দিলে তাকে গাড়ির পিছনের সিটে ছুঁড়ে ফেলেন অভিযুক্তরা। সেই সময় একটি লরির সঙ্গে ধাক্কাও লাগে ওই গাড়ির। যদিও তাতে বড় কিছু ঘটেনি। এর পর তাকে লাগাতার হুমকি দেওয়া হয়। পুলিশ বা মিডিয়ার সামনে মুখ খুললে কেরিয়ার নষ্ট করে দেয়ার হুমকি দিতে থাকে অভিযুক্তরা।হেনস্থাকারীদের খপ্পর থেকে বেরিয়েই এক বন্ধুকে ফোন করে বিষয়টি জানান অভিনেত্রী। তার পর বিজয়ওয়াড়া পুলিশের কাছে অভিযোগ দায়ের করেন। অভিনেত্রীর অভিযোগের ভিত্তিতে গ্রেফতার করা হয় পরিচালককে। খোঁজ চলছে অভিনেতারও।গত ১০ অগস্ট এক মরাঠি পরিচালকের বিরুদ্ধে যৌন হেনস্থার অভিযোগ তুলেছিলেন এক উঠতি অভিনেত্রী। অভিযুক্ত পরিচালকের নাম আপ্পা পাওয়ার। তার আগে ১০ ফেব্রুয়ারি এক মালয়ালি অভিনেত্রীকে অপহরণ ও শ্লীলতাহানির অভিযোগ ওঠে আরেক মালয়াসম তারকা দিলীপের বিরুদ্ধে। দিলীপ আপাতত পুলিশ হেফাজতে রয়েছেন।সূত্র : আনন্দবাজারজেএইচ/পিআর</body>
</article>
