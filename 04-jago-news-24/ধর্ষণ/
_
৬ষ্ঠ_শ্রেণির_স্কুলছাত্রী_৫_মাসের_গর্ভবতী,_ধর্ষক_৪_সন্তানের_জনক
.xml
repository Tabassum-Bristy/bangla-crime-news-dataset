<article>
  <headline>
৬ষ্ঠ শ্রেণির স্কুলছাত্রী ৫ মাসের গর্ভবতী, ধর্ষক ৪ সন্তানের জনক
</headline>
  <url>https://www.jagonews24.com/country/news/502401</url>
  <published_at>
</published_at>
  <category>ধর্ষণ</category>
  <body>পাবনার ভাঙ্গুড়ায় মজনু (৪০) নামের ৪ সন্তানের জনকের বিরুদ্ধে ৬ষ্ঠ শ্রেণির এক ছাত্রীকে (১২) ধর্ষণের অভিযোগ উঠেছে। ধর্ষণের শিকার ওই মেয়েটি এখন ৫ মাসের গর্ভবতী। মেয়েটিকে মুমূর্ষু অবস্থায় পাবনার ভাঙ্গুড়া হাসপাতালে ভর্তি করা হয়েছে। অভিযুক্ত মজনু ভাঙ্গুড়া উপজেলার পাটুলিয়াপাড়া গ্রামের নুরুজ্জামান মাস্টারের ছেলে।ধর্ষিতার স্বজনরা জানান, ৫ মাস আগে এক সন্ধ্যায় মজনু তার বাড়ির পাশের ওই মেয়েটিকে বাড়িতে একা পেয়ে ধর্ষণ করেন এবং এ ঘটনা কারও কাছে প্রকাশ করলে তাকে মেরে ফেলা হবে বলে হুমকি দেয়। এ কারণে মেয়েটি ভয়ে বিষয়টি চেপে যায়। কিন্তু এরই মধ্যে মেয়েটি গর্ভবতী হয়ে পড়ে এবং গত বুধবার তাকে গুরুতর অবস্থায় ভাঙ্গুড়া হাসপাতালে ভর্তি করা হয়।ধর্ষিতার স্বজনরা আরও জানান, ধর্ষক মজনু ৪ সন্তানের জনক এবং লম্পট প্রকৃতির। তার বিরুদ্ধে একাধিক বিয়ে এবং বিয়ের নামে প্রতারণাসহ অনেক অভিযোগ রয়েছে। মজনু সেনাবাহিনীতে চাকরি করতেন। তাকে সেখান থেকে চাকরিচ্যুত করা হয়।শুক্রবার বিকেলে মেয়েটির বাবা বাদী হয়ে মজনুর বিরুদ্ধে ভাঙ্গুড়া থানায় ধর্ষণের মামলা করেন।ভাঙ্গুড়া থানা পুলিশের ওসি মাসুদ রানা মামলার সত্যতা স্বীকার করে বলেন, তদন্ত করে ব্যবস্থা নেয়া হবে।একে জামান/এমএএস/পিআর</body>
</article>
