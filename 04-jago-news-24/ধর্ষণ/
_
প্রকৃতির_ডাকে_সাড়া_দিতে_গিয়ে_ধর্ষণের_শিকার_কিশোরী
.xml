<article>
  <headline>
প্রকৃতির ডাকে সাড়া দিতে গিয়ে ধর্ষণের শিকার কিশোরী
</headline>
  <url>https://www.jagonews24.com/country/news/476059</url>
  <published_at>
</published_at>
  <category>ধর্ষণ</category>
  <body>ফরিদপুর শহরের পশ্চিম আলীপুর এলাকায় ১৪ বছর বয়সী এক কিশোরী ধর্ষণের শিকার হয়েছে। শুক্রবার মধ্যরাতে পশ্চিম আলীপুর এলাকার একটি বাড়িতে এ ঘটনা ঘটে।স্থানীয় সূত্রে জানা যায়, নির্যাতিত কিশোরী মা-বাবার সঙ্গে পশ্চিম আলীপুর মহল্লার একটি বাড়িতে ভাড়া থাকে। রাতে প্রকৃতির ডাকে সাড়া দিতে গেলে পাশের বাড়ির ওবায়দুল্লাহ (২০) নামের এক তরুণ ওই কিশোরীকে মুখ বেঁধে দোতলা বাড়ির ছাদে নিয়ে ধর্ষণ করে।ধর্ষণের শিকার কিশোরীর মা বলেন, আমরা গরিব মানুষ। বিভিন্ন বাসাবাড়িতে কাজ করে দিন চালাই। মেয়েও আমাদের সঙ্গে থাকে। আমার মেয়েকে ওবায়দুল্লাহ প্রায়ই উত্ত্যক্ত করতো। শনিবার সকালে মেয়ে ধর্ষণের বিষয়টি জানায়। তখন আমি মেয়েকে নিয়ে থানায় যাই।ফরিদপুর কোতোয়ালি থানা পুলিশের ভারপ্রাপ্ত কর্মকর্তা (ওসি) এএফএম নাসিম বলেন, কিশোরীকে ধর্ষণ করা হয়েছে মর্মে থানায় লিখিত অভিযোগ দিয়েছেন তার মা। ওই কিশোরীর শারীরিক পরীক্ষার জন্য হাসপাতালে পাঠানো হয়েছে। এ ঘটনায় জড়িতকে গ্রেফতারের চেষ্টা চলছে।বি কে সিকদার সজল/এএম/জেআইএম</body>
</article>
