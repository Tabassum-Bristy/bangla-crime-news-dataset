<article>
  <headline>
দুই মাসে ৯ নাবালিকাকে ধর্ষণ ও হত্যা!
</headline>
  <url>https://www.jagonews24.com/international/news/464827</url>
  <published_at>
</published_at>
  <category>ধর্ষণ</category>
  <body>তিন বছরের শিশুকে ধর্ষণের পর খুন করার অভিযোগে এক যুবককে গ্রেফতার করেছে পুলিশ। শুধু ধর্ষণ বা খুন নয়, ধর্ষণের আগে শিশুটির পা ভেঙে দেয়া হয়েছিল। তবে এটাই একমাত্র ঘটনা হলে ভিন্ন কিছু হতো। পুলিশের জেরা মুখে ওই যুবক যে তথ্য দিয়েছে তা রীতিমত আঁতকে ওঠার মতো।গত ১১ নভেম্বর দিল্লির গুরুগ্রাম থেকে তিন বছরের এক শিশুকন্যার মরদেহ উদ্ধার করা হয়। ময়নাতদন্তে জানা যায়, খুন করা হয়েছে ওই শিশুকে। খুনের আগে তাকে ধর্ষণ করা হয়। পরে সিসিটিভি ফুটেজের সূত্র ধরে সুনীল কুমার নামে এক যুবকের সন্ধান পায় দিল্লি পুলিশ।সুনীল কুমারকে গ্রেফতারের পর বেরিয়ে আসে চাঞ্চল্যকর তথ্য। অভিযুক্ত সুনীল কুমার জানায়, গত ২ মাসে একইভাবে অন্তত ৯ জন নাবালিকাকে হত্যা করেছে সে।জি নিউজের এক প্রতিবেদনে বলা হয়, অভিযুক্ত সুনীল কুমার উত্তর প্রদেশের মথুরা জেলার নওগাঁওয়ের বাসিন্দা। জেরায় সুনীল কুমার জানায়, ধর্ষণের আগে শিশুকন্যাদের পা ভেঙে ফেলত এবং ধর্ষণের পর খুন করত সে। একইভাবে দিল্লিতে ৪টি, গুরুগ্রামে ৩টি, উত্তর প্রদেশে ও মধ্য প্রদেশের ১টি করে শিশুকন্যাকে খুন করেছে।পুলিশ বলছে, মূলত বেকার হলেও মাঝে মাঝে নির্মাণশ্রমিকের কাজ করত সুনীল। দরিদ্র মানুষকে যেখানে বিনামূল্যে খাবার বিতরণ করা হতো সেদিকে বিশেষ নজর থাকত তার। আর সুযোগ বুঝে ৩ থেকে ৭ বছরের শিশুদের নির্যাতন করত।আরএস/এমএস</body>
</article>
