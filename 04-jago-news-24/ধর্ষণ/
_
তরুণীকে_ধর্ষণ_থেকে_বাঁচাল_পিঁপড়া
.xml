<article>
  <headline>
তরুণীকে ধর্ষণ থেকে বাঁচাল পিঁপড়া
</headline>
  <url>https://www.jagonews24.com/international/news/477556</url>
  <published_at>
</published_at>
  <category>ধর্ষণ</category>
  <body>ইন্দোনেশিয়ায় ধর্ষণের হাত থেকে বেঁচে গেছেন ১৬ বছর বয়সী এক তরুণী। তবে আশ্চর্যের ব্যাপার হলো, তাকে বাঁচিয়েছে একদল পিঁপড়া। আর এক কাজটি হয়েছে অত্যন্ত কৌশলে। তরুণীকে যখন এক ব্যক্তি ধর্ষণ করার চেষ্টা করছিল তখন পুরো পিঁপড়ার দল তাকে কামড় দেয়া শুরু করে।আমিরাতভিত্তিক সংবাদমাধ্যম খালিজ টাইমসের এক প্রতিবেদনে জানানো হয়েছে, টনি ইরওয়ান নামের ২৯ বছর বয়সী এক ব্যক্তি ওই কিশোরী মেয়েটিকে প্রলোভন দেখিয়ে তার সঙ্গে ফূর্তি করার চেষ্টা করছিল। আর ঘটনাটি ঘটেছে দেশটির সুলাওয়েসি প্রদেশের সুকামাজুয়েতে।ওই ভ্রমণ চলাকালীন ইরওয়ান নামের সেই ব্যক্তি মেয়েটিকে শারীরিকভাবে লাঞ্ছিত করার চেষ্টা করে। কিন্তু কিশোরী মেয়েটি তাকে বাধা দেয়ার চেষ্টা করে। এ সময় ওই উন্মাদ ব্যক্তি জোরপূর্বক তাকে মাটিতে ফেলে দেয়। এরপর তাকে ধর্ষণের চেষ্টা করে।কিন্তু প্রতারক ওই ব্যক্তির শক্তির কাছে যখন মেয়েটি প্রায় পরাজিত তখন সেখানে থাকা কালো পিঁপড়াগুলো তাকে কামড় দেয়া শুরু করে। পিঁপড়ার কামড় খেয়ে ওই ব্যক্তি মেয়েটিকে ছেড়ে দিতে বাধ্য হয়। আর ঠিক তখনই মেয়েটি সেখান থেকে পালিয়ে যায়। এরপর গ্রামবাসীর কাছে সাহায্য চায়।স্থানীয় সংবাদমাধ্যমগুলোর প্রতিবেদনে জানানো হয়েছে, ওই ব্যক্তি নাকি অনেকবার মেয়েটিকে শারীরিক সম্পর্কের প্রস্তাব দিয়ে ব্যর্থ হন। এরপর কৌশলে তাকে একটি নির্জন স্থানে নিয়ে এ কাজ করার চেষ্টা করেন তিনি। কিন্তু তার কাল হয় একদল কালো পিঁপড়া।পরে পুলিশ ইরওয়ান নামের ওই ব্যক্তিকে গ্রেফতার করে। আর এ ঘটনায় তদন্তও শুরু করেছে তারা। যদি ঘটনা প্রমাণিত হয় তাহলে ইরওয়ান নামের ওই ধর্ষকের তিন বছর থেকে ১৫ বছরের পর্যন্ত কারাদণ্ড হতে পারে।এসএ/পিআর</body>
</article>
