<article>
  <headline>
শিশু ধর্ষণ মামলায় যুবকের যাবজ্জীবন
</headline>
  <url>https://www.jagonews24.com/country/news/512421</url>
  <published_at>
</published_at>
  <category>ধর্ষণ</category>
  <body>মুন্সীগঞ্জ সদর উপজেলায় শিশু ধর্ষণ মামলায় মো. জুম্মন (৩৪) নামে এক যুবকের যাবজ্জীবন কারাদণ্ড দিয়েছেন আদালত। একই সঙ্গে তাকে ৫০ হাজার টাকা জরিমানা করা হয়েছে। মঙ্গলবার বিকেলে নারী ও শিশু নির্যাতন দমন ট্রাইব্যুনালের বিচারক (সিনিয়র জেলা ও দায়রা জজ) মো. জাকির হোসেন এ রায় দেন।দণ্ডপ্রাপ্ত জুম্মন সদর উপজেলার কুটিপাড়া উত্তর মুরমা গ্রামের মোহাম্মদ আলীর ছেলে।বিষয়টি নিশ্চিত করে নারী ও শিশু নির্যাতন দমন ট্রাইব্যুনালের স্পেশাল পিপি অ্যাডভোকেট লাবলু মোল্লা জানান, ২০১৮ সালের জানুয়ারি মাসে মুন্সীগঞ্জ সদর থানায় শিশু ধর্ষণের মামলাটি দায়ের করা হয়েছিল। আটজন সাক্ষী এ ঘটনায় সাক্ষ্য দিয়েছেন। অভিযুক্ত জুম্মন পুলিশ হেফাজতে রয়েছে।ভবতোষ চৌধুরী নুপুর/আরএআর/এমএস</body>
</article>
