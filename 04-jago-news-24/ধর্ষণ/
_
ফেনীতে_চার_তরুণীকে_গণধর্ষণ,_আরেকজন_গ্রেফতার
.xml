<article>
  <headline>
ফেনীতে চার তরুণীকে গণধর্ষণ, আরেকজন গ্রেফতার
</headline>
  <url>https://www.jagonews24.com/country/news/474525</url>
  <published_at>
</published_at>
  <category>ধর্ষণ</category>
  <body>ফেনী শহরের রামপুর এলাকায় একটি বাসায় চার তরুণীকে আটকে রেখে গণধর্ষণের ঘটনায় মো. ছোটন (৩৮) নামের আরেকজনকে গ্রেফতার করেছে পুলিশ। বৃহস্পতিবার বিকেলে ছোটনকেকে গ্রেফতার করা হয়।এদিকে, ফেনীর বিচারিক হাকিম দেলোয়ার হোসেনের আদালতে গ্রেফতারকৃত এক আসামি মো. ওমায়েরের (১৯) ১০ দিনের রিমান্ড চাওয়া হলে তিনদিনের রিমান্ড মঞ্জুর করেন বিচারক।পুলিশ জানায়, শহরের রামপুর সৈয়দ বাড়ি এলাকার কাশেম ম্যানশনে দীর্ঘ ছয় মাস ধরে চার তরুণীকে বিভিন্ন স্থান থেকে এনে আটকে রেখে ধর্ষণ করা হয়।এ ঘটনায় ৭ জানুয়ারি নির্যাতিত এক তরুণী বাদী হয়ে কাওসার বিন কাসেমসহ (৩৩) অজ্ঞাত কয়েকজনকে আসামি করে ফেনী সদর মডেল থানায় একটি মামলা করেন। মামলার পর অভিযান চালিয়ে রামপুর এলাকা থেকে মো. ওমায়ের ও আরিফুল ইসলাম প্রকাশ আরমানকে গ্রেফতার করে পুলিশ। বৃহস্পতিবার মূলহোতার সহযোগী মো. ছোটনকে গ্রেফতার করে পুলিশ। এ ঘটনায় এখন পর্যন্ত তিনজনকে গ্রেফতার করা হলো।মামলা তদন্ত কর্মকর্তা ও ফেনী শহর পুলিশ ফাঁড়ির উপ-পরিদর্শক (এসআই) মো. শাহজাহান বলেন, শহরের রামপুর সৈয়দ বাড়ি এলাকা থেকে বিকেলে মূলহোতার সহযোগী ছোটনকে গ্রেফতার করা হয়। এছাড়া গ্রেফতারকৃত এক আসামির তিনদিনের রিমান্ড মঞ্জুর করেছেন আদালত।৭ জানুয়ারি ফেনী সদর হাসপাতালে চার তরুণীর শারীরিক পরীক্ষা শেষে জবানবন্দি রেকর্ড করার জন্য ফেনীর বিচারিক হাকিমের আদালতে হাজির করা হয়। আদালতে নির্যাতনের বর্ণনা দেন তরুণীরা।রাশেদুল হাসান/এএম/জেআইএম</body>
</article>
