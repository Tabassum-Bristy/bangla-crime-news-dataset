<article>
  <headline>
হাসপাতালে চিকিৎসার নামে রোগীকে ধর্ষণের চেষ্টা
</headline>
  <url>https://www.jagonews24.com/country/news/484462</url>
  <published_at>
</published_at>
  <category>ধর্ষণ</category>
  <body>নোয়াখালীর চাটখিল উপজেলা স্বাস্থ্য কমপ্লেক্সে সেবা নিতে আসা অসুস্থ এক রোগীকে ধর্ষণচেষ্টার অভিযোগে স্বাস্থ্য কমপ্লেক্সে কর্মরত উপসহকারী কমিউনিটি মেডিকেল অফিসার আনোয়ার হোসেনকে আটক করেছে চাটখিল থানা পুলিশ।বৃহস্পতিবার রাত ৯টার দিকে ওই নারী হাসপাতালে চিকিৎসা নিতে গেলে দায়িত্বরত মেডিকেল অফিসার আনোয়ার হোসেন চিকিৎসার নামে তাকে হাসপাতালের একটি কক্ষে নিয়ে শ্লীলতাহানীর চেষ্টা করে। এ সময় রোগীর চিৎকারে হাসপাতালে থাকা রোগীর স্বজনসহ অন্যান্যরা ছুটে এসে আনোয়ার হোসেনকে আটক করে মারধর করেন। পরে চাটখিল থানা থেকে পুলিশ এসে আনোয়ার হোসেনকে উদ্ধার করে থানায় নিয়ে যায়।এ ঘটনায় রাত ২টার দিকে ভিকটিমের বাবা বাদী হয়ে আনোয়ার হোসেনকে আসামি করে থানায় মামলা করেছেন।চাটখিল থানা পুলিশের ভারপ্রাপ্ত কর্মকর্তা একেএম সামছুদ্দিন ঘটনাস্থল পরিদর্শন এবং ঘটনার সত্যতা নিশ্চিত করেছেন।মিজানুর রহমান/এফএ/এমএস</body>
</article>
