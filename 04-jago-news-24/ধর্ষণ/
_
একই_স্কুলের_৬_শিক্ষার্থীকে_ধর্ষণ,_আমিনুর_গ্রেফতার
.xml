<article>
  <headline>
একই স্কুলের ৬ শিক্ষার্থীকে ধর্ষণ, আমিনুর গ্রেফতার
</headline>
  <url>https://www.jagonews24.com/country/news/497993</url>
  <published_at>
</published_at>
  <category>ধর্ষণ</category>
  <body>যশোরের খড়কি সরকারি প্রাথমিক বিদ্যালয়ের ছয় শিশু শিক্ষার্থীকে পর্যায়ক্রমে ধর্ষণে অভিযুক্ত আমিনুরকে গ্রেফতার করেছে পুলিশ।শনিবার দুপুরে অবৈধপথে ভারতে পালানোর চেষ্টাকালে শার্শার গাতিপাড়া সীমান্ত এলাকা থেকে তাকে গ্রেফতার করে পুলিশ। রাতে তাকে যশোর কোতোয়ালি থানায় আনা হয়।যশোরের অতিরিক্ত পুলিশ সুপার আনসার উদ্দিন বলেন, ঘটনার পর থেকেই পুলিশ তাকে গ্রেফতারের ব্যাপারে তৎপর ছিল। শুক্রবারও রাতভর তাকে গ্রেফতারের জন্য বিভিন্ন স্থানে অভিযান চালানো হয়। পরে শনিবার দুপুরে সীমান্ত পাড়ি দেয়ার প্রস্তুতি নেয় আমিনুর। এ সময় সেখানে হানা দিয়ে তাকে ধরে ফেলে কোতোয়ালি থানা পুলিশ।যশোর কোতোয়ালি থানা পুলিশের ওসি অপূর্ব হাসান বলেন, গ্রেফতারের পর পুলিশের জিজ্ঞাসাবাদে অভিযুক্ত আমিনুল ঘটনার দায় স্বীকার করেছে। সে স্বেচ্ছায় আদালতে জবানবন্দি দিতেও রাজি হয়েছে।তিন সন্তানের জনক আমিনুর প্রায় এক মাস ধরে শহরের খড়কি সরকারি প্রাথমিক বিদ্যালয়ের ছয় শিক্ষার্থীর ওপর পর্যায়ক্রমে যৌন নিপীড়ন চালিয়ে আসছিল। ঘটনাটি ফাঁস হওয়ার পর গত বুধবার এক শিক্ষার্থীর বোন বাদী হয়ে থানায় মামলা করেন। এর আগেই পালিয়ে যায় আমিনুর। সে ওই এলাকার একটি বাড়ির কেয়ারটেকার।মিলন রহমান/এএম/এমকেএইচ</body>
</article>
