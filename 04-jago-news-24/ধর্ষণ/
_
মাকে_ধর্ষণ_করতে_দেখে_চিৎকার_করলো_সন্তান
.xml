<article>
  <headline>
মাকে ধর্ষণ করতে দেখে চিৎকার করলো সন্তান
</headline>
  <url>https://www.jagonews24.com/country/news/509803</url>
  <published_at>
</published_at>
  <category>ধর্ষণ</category>
  <body>খাগড়াছড়ির রামগড়ে এক গৃহবধূকে ধর্ষণের সময় অহিদুর রহমান (৪৫) নামে এক ব্যক্তিকে আটক করে পুলিশে সোপর্দ করেছে স্থানীয়রা। বৃহস্পতিবার রাতে জেলার রামগড়ের পাতাছড়া এলাকায় এ ঘটনা ঘটে।স্থানীয়দের হাতে আটক অহিদুর রহমান রামগড়ের পাতাছড়া ইউনিয়নের মধুপুর এলাকার মফিজুর রহমানের ছেলে।ধর্ষিতা ও পুলিশ সূত্রে জানা যায়, অহিদুর রহমান ওই নারীর বাড়ির পাশে একটি বাগান দেখাশুনার সুবাধে তাদের মধ্যে পরিচয় হয়। ঘটনার দিন রাতে নিজ ঘরে ঘুমিয়ে থাকার সময় জানালা দিয়ে প্রবেশ করে ভয়ভীতি দেখিয়ে তাকে ধর্ষণ করে অহিদুর। এ সময় তার পাশে ঘুমিয়ে থাকা শিশু সন্তানসহ ধর্ষিতার চিৎকারে আশপাশের লোকজন এগিয়ে এসে ধর্ষককে হাতেনাতে আটক করে পুলিশে খবর দেয়। পরে পুলিশ ঘটনাস্থল থেকে ধর্ষককে আটক করে। এ ব্যাপারে ধর্ষিতা বাদী হয়ে নারী ও শিশু নির্যাতন দমন আইনে রামগড় থানায় মামলা দায়ের করেন।রামগড় থানা পুলিশের ওসি তারেক মো. আবদুল হান্নান জানান, ধর্ষিতার ডাক্তারি পরীক্ষার জন্য খাগড়াছড়ি জেলা সদর হাসপাতালে পাঠানো হয়েছে। ধর্ষককে খাগড়াছড়ি জেল হাজতে পাঠানো হয়েছে।মুজিবুর রহমান ভুইয়া/এফএ/এমএস</body>
</article>
