<article>
  <headline>
ফরিদপুরে শিশু ধর্ষণের অভিযোগে কিশোর গ্রেফতার
</headline>
  <url>https://www.jagonews24.com/country/news/435160</url>
  <published_at>
</published_at>
  <category>ধর্ষণ</category>
  <body> ফরিদপুরের বোয়ালমারীতে সাত বছরের এক শিশুকে ধর্ষণের ঘটনায় আব্বাস আলীকে (১৫) নামে এক কিশোরকে গ্রেফতার করেছে পুলিশ। শনিবার আদালতের মাধ্যমে তাকে জেল হাজতে পাঠানো হয়েছে। এর আগে শুক্রবার রাত ২টার দিকে উপজেলার কালিয়ান্ড গ্রামের বোনের বাড়ি থেকে আব্বাসকে গ্রেফতার করা হয়।থানা সূত্র জানায়, উপজেলার স্থানীয় একটি বিদ্যালয়ের প্রথম শ্রেণির এক ছাত্রীকে গত রোববার (১৭ জুন) ইছাখালী গ্রামের মো. ওলিয়ার শেখের ছেলে আব্বাস আলী সন্ধ্যার দিকে শিশুটিকে প্রলোভন দেখিয়ে পাশ্ববর্তী তিল ক্ষেতে নিয়ে ধর্ষণ করে। রক্তাক্ত অবস্থায় শিশুটি বাড়ি ফিরে তার মাকে জানালে দ্রুত তাকে উপজেলা স্বাস্থ্য কমপ্লেক্সে নেয়া হয়। সেখান থেকে তাকে ফরিদপুর মেডিকেল কলেজ হাসপাতালের অন স্টপ ক্রাইসিস সেন্টারে ভর্তি করা হয়। এ ঘটনায় শিশুটির বাবা বাদি হয়ে থানায় লিখিত অভিযোগ দিলে শনিবার সেটিকে মামলা হিসেবে নথিভূক্ত করা হয়।এ বিষয়ে বোয়ালমারী থানার পুলিশ পরিদর্শক (তদন্ত) মো. শহিদুল ইসলাম বলেন, শিশুটির ক্ষতস্থানে ১১টি সেলাই দেয়া হয়েছে। আসামি আব্বাস আলীকে আদালতে পাঠানো হয়েছে।আরএ/আরআইপি</body>
</article>
