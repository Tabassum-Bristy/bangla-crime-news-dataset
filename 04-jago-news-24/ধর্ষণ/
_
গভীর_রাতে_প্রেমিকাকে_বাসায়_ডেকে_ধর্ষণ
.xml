<article>
  <headline>
গভীর রাতে প্রেমিকাকে বাসায় ডেকে ধর্ষণ
</headline>
  <url>https://www.jagonews24.com/country/news/498712</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের বন্দর উপজেলায় বিয়ের প্রলোভন দেখিয়ে পোশাক কর্মীকে (১৮) ধর্ষণ করা হয়েছে। এ ঘটনায় ধর্ষক রনিকে (২৮) গ্রেফতার করেছে পুলিশ। ধর্ষণের শিকার তরুণী এমএস টাওয়ারের একটি পোশাক কারখানায় কর্মরত।সোমবার রাতে বন্দরের ২৪নং ওয়ার্ডের দেউলী এলাকা থেকে রনিকে গ্রেফতার করা হয়। মঙ্গলবার বিকেলে তাকে গ্রেফতারের বিষয়টি নিশ্চিত করেছে পুলিশ।এ ঘটনায় ধর্ষণের শিকার তরুণী বাদী হয়ে রনির বিরুদ্ধে বন্দর থানায় নারী ও শিশু নির্যাতন দমন আইনে মামলা করেছেন। মামলার পরপরই ধর্ষক রনিকে গ্রেফতার করে পুলিশ।মামলা সূত্রে জানা যায়, সিদ্ধিরগঞ্জ থানার মিজমিজির হাবিব ডাক্তারের বাড়ির ভাড়াটিয়া পোশাক কর্মীর সঙ্গে বন্দর থানার দেউলী এলাকার মৃত বাবুল মিয়ার ছেলে রনির প্রেমের সম্পর্ক গড়ে ওঠে।এই সুযোগে ৫ মে গভীর রাতে প্রেমিকাকে বিয়ের প্রলোভন দেখিয়ে বন্দরে এনে একটি বাড়িতে ধর্ষণ করে প্রেমিক রনি। পরে বিয়ে করার কথা বললে অস্বীকৃতি জানায় রনি। এ ঘটনায় ধর্ষণের শিকার তরুণী বাদী হয়ে বন্দর থানায় মামলা করেন। মামলার পরপরই সোমবার রাতে প্রেমিক রনিকে তার বাড়ি থেকে গ্রেফতার করে পুলিশ।বন্দর থানা পুলিশের ভারপ্রাপ্ত কর্মকর্তা (ওসি) রফিকুল ইসলাম বলেন, ধর্ষণের শিকার তরুণীকে ডাক্তারি পরীক্ষার জন্য নারায়ণগঞ্জ জেনারেল হাসপাতালে ভর্তি করা হয়েছে। পাশাপাশি গ্রেফতারকৃত ধর্ষক রনিকে মঙ্গলবার বিকেলে আদালতে পাঠানো হয়েছে।মো. শাহাদাত হোসেন/এএম/জেআইএম</body>
</article>
