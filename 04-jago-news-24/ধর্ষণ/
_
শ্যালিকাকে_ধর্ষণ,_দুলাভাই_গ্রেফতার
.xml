<article>
  <headline>
শ্যালিকাকে ধর্ষণ, দুলাভাই গ্রেফতার
</headline>
  <url>https://www.jagonews24.com/country/news/424251</url>
  <published_at>
</published_at>
  <category>ধর্ষণ</category>
  <body>নওগাঁর মহাদেবপুর উপজেলায় চতুর্থ শ্রেণিতে পড়ুয়া শ্যালিকাকে ধর্ষণের অভিযোগে মুনির হোসেন (৪৫) নামে এক ব্যক্তিকে গ্রেফতার করেছে পুলিশ। শুক্রবার রাত ২টার দিকে ঠাকুরগাঁও সদর উপজেলার পলাশ সিনেমা হলের পাশের একটি বাড়িতে অভিযান চালিয়ে তাকে গ্রেফতার করা হয়।নওগাঁর নওহাটা পুলিশ ফাঁড়ির ইনচার্জ এসআই রইচ বলেন, গত সোমবার খাওয়ানোর লোভ দেখিয়ে চতুর্থ শ্রেণির শিক্ষার্থী শ্যালিকাকে ধর্ষণ করেন দুলাভাই মুনির হোসেন। ঘটনার পর থেকেই তিনি পলাতক ছিলেন। ঘটনাটি ধামাচাপা দিতে মুনির হোসেনের চাচা শ্বশুর সাহাদুল ও আজাদুল তাকে পালিয়ে যেতে সহযোগিতা করেন। এছাড়াও ওই মেয়ে ও তার মাকে বাড়িতে নজরবন্দি করে রাখা হয়। বিষয়টি প্রকাশ হওয়ার পর বুধবার বিকেলে পুলিশ ঘটনাস্থলে পৌঁছে শিশু ও তার মাকে উদ্ধার করে মহাদেবপুর থানায় নেয়া হয়। এ ঘটনায় মেয়েটির বাবা বাদী হয়ে মুনির হোসেনের বিরুদ্ধে থানায় মামলা দায়ের করেন।এসআই রইচ আরও বলেন, মামলা হওয়ার পরই প্রথমে মুনির হোসেনের পরিবারের কয়েকজনকে আটক করে থানায় নিয়ে জিজ্ঞাসাবাদ করা হয়। এরপর শুক্রবার বিকেলে মুনির হোসেনের মোবাইল ফোন ট্র্যাকিং করে অবস্থান নিশ্চিত হয়ে অভিযান পরিচালানা করে তাকে গ্রেফতার করা হয়। শনিবার আদালতের মাধ্যমে তাকে নওগাঁ জেলা কারাগারে পাঠানো হয়েছে।আব্বাস আলী/আরএআর/জেআইএম</body>
</article>
