<article>
  <headline>
চাকরি দেয়ার নামে বিউটি পার্লারে ডেকে তরুণীকে গণধর্ষণ
</headline>
  <url>https://www.jagonews24.com/international/news/465238</url>
  <published_at>
</published_at>
  <category>ধর্ষণ</category>
  <body>কলকাতার তিলজলা এলকার একটি বিউটি পার্লার। পদ খালি আছে এই মর্মে নিয়োগ বিজ্ঞপ্তি দেয়। সেই বিজ্ঞপ্তি দেখে আবেদন করেন এক নারী। পরে কর্তৃপক্ষ তার ভাইভা নেয়ার জন্য নির্দিষ্ট একটি দিনে পার্লারে আসতে বলে। কিন্তু ভাইভা নেয়ার নাম করে ওই তরুণীকে ডেকে এনে গণধর্ষণ করেন পার্লারের কয়েকজন ব্যক্তি। ভারতীয় সংবাদমাধ্যম এনডিটিভির প্রতিবেদেন জানানো হয়েছে, গণধর্ষণের ঘটনায় জড়িত থাকার অভিযোগে শনিবার অভিযুক্ত তিন ব্যক্তিকে আটক করেছে কলকাতা পুলিশ। ঘটনার পর ধর্ষণের স্বীকার ওই নারী স্থানীয় থানায় একটি মামলা দায়ের করলে অভিযুক্তদের আটক করা হয়।কলকাতা পুলিশের এক ঊর্ধ্বতন কর্মকর্তা বলেন, ওই নারীর স্বাস্থ্য পরীক্ষা করে ধর্ষণের আলামত পেয়েছেন তারা। মামলার এজাহার অনুযায়ী, বিউটি পার্লারটির একজন কর্মকর্তা ওই নারীকে ফোন করে ভাইভা দেযার জন্য আসতে বলেন। পার্লারে এসে পৌঁছালে ওই নারীকে ধর্ষণ করেন তিনি। এসময় অন্য দুজন ঘটনার ভিডিওচিত্র ধারণ করেন। পরে পালাক্রমে ধর্ষণ করেন বাকি দুজন।ওই তরুণী তাদের বিরুদ্ধে ব্যবস্থা নিলে ইন্টারনেটে ভিডিওটি ছড়িয়ে দেয়ারও হুমকি দেন তারা। ওই পুলিশ কর্মকর্তা বলেন, ‘আমরা ঘটনার সঙ্গে জড়িত বিভিন্ন তথ্য-প্রমাণ সংগ্রহের কাজ করছি। বিশেষ দায়িত্বে থাকা আমাদের কিছু কর্মকর্তা ওই নারীর সঙ্গে কথা বলছেন।’এসএ/আরআইপি</body>
</article>
