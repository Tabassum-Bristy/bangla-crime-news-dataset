<article>
  <headline>
প্রতিবেশীর ধর্ষণে প্রতিবন্ধী কিশোরী অন্তঃসত্ত্বা
</headline>
  <url>https://www.jagonews24.com/country/news/496206</url>
  <published_at>
</published_at>
  <category>ধর্ষণ</category>
  <body>কুষ্টিয়ায় প্রতিবেশীর ধর্ষণে এক বুদ্ধিপ্রতিবন্ধী কিশোরী অন্তঃসত্ত্বা হওয়ার অভিযোগ পাওয়া গেছে। সদর উপজেলার চৌড়হাস এলাকায় ঘটনাটি ঘটেছে। এ ঘটনায় পুলিশ অভিযুক্ত কালু মিয়াকে আটক করে শুক্রবার কারাগারে পাঠিয়েছে।পুলিশ ও ওই কিশোরীর পারিবারিক সূত্রে জানা যায়, বুদ্ধিপ্রতিবন্ধী ওই কিশোরী চৌড়হাস এলাকায় তার নানার বাড়িতে বসবাস করতো। হঠাৎ করেই প্রতিবন্ধী কিশোরীর শারীরিক অবস্থার পরিবর্তন বুঝতে পেরে গত মঙ্গলবার (২৩ এপ্রিল) চিকিৎসকের শরণাপন্ন হয় তার পরিবার। চিকিৎসক জানান ওই কিশোরী ৫ মাসের অন্তঃসত্ত্বা। পরে পরিবার খোঁজ নিয়ে জানতে পারে দুই সন্তানের জনক প্রতিবেশী কালু মিয়ার লালসার শিকার হয়ে আসছিল মেয়েটি।এ ঘটনায় ওই কিশোরীর মা বাদী হয়ে কুষ্টিয়া মডেল থানায় ধর্ষণ মামলা দায়ের করেন। আটক কালু মিয়া একই এলাকার মৃত শামসুদ্দিন মোল্লার ছেলে।কুষ্টিয়া মডেল থানা পুলিশের ভারপ্রাপ্ত কর্মকর্তা (ওসি) নাসির উদ্দিন জানান, এ ঘটনায় মামলা হয়েছে। বৃহস্পতিবার রাতে অভিযান চালিয়ে কালু মিয়াকে আটক করে শুক্রবার কারাগারে পাঠানো হয়েছে।আল মামুন সাগর/আরএআর/এমকেএইচ</body>
</article>
