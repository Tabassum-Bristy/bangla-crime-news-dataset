<article>
  <headline>
মেয়েটির বয়স ১১ বছর, ধর্ষণে ১৭ জন
</headline>
  <url>https://www.jagonews24.com/international/news/440174</url>
  <published_at>
</published_at>
  <category>ধর্ষণ</category>
  <body>মেয়েটির বয়স মাত্র ১১ বছর। এইটুকু বয়সেই তাকে বিভৎস সব অভিজ্ঞতার সম্মুখীন হতে হয়েছে। যে বয়সে শিশুটির খেলাধুলা নিয়ে মেতে থাকার কথা সেই বয়সে তাকে ধর্ষণ করেছে ১৭ জন বিকৃত মানুষ।চেন্নাইয়ের একটি অ্যাপার্টমেন্টে কয়েকমাস ধরে আটকে রেখে ওই শিশুটিকে ধর্ষণ করা হয়। ওই ঘটনার সঙ্গে জড়িত সন্দেহে ১৭ জনকে আটক করেছে পুলিশ। এদের মধ্যে ওই অ্যাপার্টমেন্টের এক নিরাপত্তারক্ষীও আছে।ওই শিশুটিকে দিনের পর দিন কোমল পানীয়র সঙ্গে ঘুমের ওষুধ খাইয়ে অচেতন করে ধর্ষণ করা হয়। তাকে ওই লোকগুলো ব্ল্যাকমেইল করে একটি অ্যাপার্টমেন্টে দিনের পর দিন আটকে রেখেছে। পুলিশ জানিয়েছে, শিশুটিকে ধর্ষণের অভিযোগে আটক হওয়া ১৭ জনের মধ্যে একজন ওই অ্যাপার্টমেন্টের লিফটম্যান এবং পানি সরবরাহকারী।সপ্তম শ্রেণির ওই ছাত্রীটি ধর্ষণের ঘটনা তার বড় বোনকে জানালে তিনি এ বিষয়টি তার বাবা-মাকে জানান। এর পরেই তারা রোববার এ বিষয়ে অভিযোগ দায়ের করেন।টিটিএন/পিআর</body>
</article>
