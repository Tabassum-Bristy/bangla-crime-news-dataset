<article>
  <headline>
ভারতে কিশোরীকে ধর্ষণের পর শিরশ্ছেদ
</headline>
  <url>https://www.jagonews24.com/international/news/474461</url>
  <published_at>
</published_at>
  <category>ধর্ষণ</category>
  <body>ভারতের পূর্বাঞ্চলীয় বিহার রাজ্যের গয়ায় ১৬ বছরের এক কিশোরীর মুণ্ডবিহীন দেহ উদ্ধার করা হয়েছে। পরিবারের সদস্যরা বলছেন, ধর্ষণের পর তার ধর থেকে মাথা আলাদা করার পর মুখ অ্যাসিডে পুড়িয়ে দিয়েছে দুর্বৃত্তরা।তবে রাজ্যের পুলিশ বলছে, এটি অনার কিলিংয়ের ঘটনা। পুলিশের বিরুদ্ধে নিষ্ক্রিয়তার অভিযোগ তুলে এবং ধর্ষকদের দ্রুত গ্রেফতারের দাবিতে বিক্ষোভ করেছে স্থানীয় জনগণ।তাদের দাবি, ২৮ ডিসেম্বর নিখোঁজ হয় ওই কিশোরী। ৬ জানুয়ারি বাড়ির কাছে তার পচাগলা দেহ উদ্ধার করে পুলিশ। নিখোঁজ হওয়ার পর এক সপ্তাহ আগে পুলিশের কাছে অভিযোগ দায়ের করা হয়। তবে পুলিশ বলছে, ওই কিশোরী নিখোঁজ হওয়ার চারদিন পর অভিযোগ জানান তার বাবা।আরও পড়ুন : বিচ্ছেদ হচ্ছে বিশ্বের শীর্ষ ধনী জেফ বেজোসের গয়ার পুলিশ কর্মকর্তা রাজীব মিশ্র বলেন, কিশোরীর মা ও বোন তাদের জানান, নিখোঁজ হওয়ার তিনদিন পর ৩১ ডিসেম্বর সে বাড়ি ফেরে। সেদিন রাতেই পরিবারের পরিচিত এক ব্যক্তির সঙ্গে রাত ১০টার দিকে বাইরে পাঠিয়ে দেন তার বাবা।ওই কিশোরীকে ধর্ষণ ও খুনের সঙ্গে ওই ব্যক্তির সংশ্লিষ্টতা আছে কি-না তা জানতে তাকে আটক করা হয়েছে। তবে গয়ার এই কিশোরী হত্যাকাণ্ডের সঙ্গে ওই ব্যক্তি জড়িত নন বলে দাবি করেছেন।পুলিশ বলছে, মোবাইলের কল লিস্ট যাচাইয়ের পর সন্দেহভাজন ধর্ষকের সঙ্গে আটক ব্যক্তির যোগাযোগের প্রমাণ পাওয়া গেছে।সূত্র : এনডিটিভি।এসআইএস/এমকেএইচ</body>
</article>
