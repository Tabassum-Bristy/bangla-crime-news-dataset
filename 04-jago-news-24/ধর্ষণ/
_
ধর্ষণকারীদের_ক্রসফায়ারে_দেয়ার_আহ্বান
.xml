<article>
  <headline>
ধর্ষণকারীদের ক্রসফায়ারে দেয়ার আহ্বান
</headline>
  <url>https://www.jagonews24.com/national/news/420733</url>
  <published_at>
</published_at>
  <category>ধর্ষণ</category>
  <body>জাতীয় পার্টির সংসদ সদস্য কাজী ফিরোজ রশীদ ধর্ষণকারীদের ক্রসফায়ারে দেয়ার আহ্বান জানিয়েছেন। গত মার্চে আশুলিয়ায় কথিত বন্দুকযুদ্ধে ধর্ষণের আসামি নিহত হওয়ায় বিষয়টি তুলে এর পক্ষে যুক্তি উপস্থাপন করে এই নেতা বলেন, ৯ বছরের একটি মেয়েকে ধর্ষণ করে পালিয়ে গিয়েছিল- সেই ধর্ষণকারীর সঙ্গে র্যাবের বন্দুকযুদ্ধ হয়।মঙ্গলবার সংসদ অধিবেশনে অনির্ধারিত আলোচনায় অংশ নিয়ে একথা বলেন তিনি। তিনি বলেন, প্রতিদিনই বাসে ধর্ষণ হবে আর আইনের আশ্রয় নেবেন? এইভাবে চলতে পারে না। মানুষ দেখতে চায়- এই মুহূর্তে বিচার হবে কি, হবে না। সম্প্রতি ধামরাইয়ে চলন্ত বাসে গণধর্ষণের অভিযোগে যে পাঁচজন গ্রেফতার হয়েছেন, কিন্তু বিচার হবে না।টাঙ্গাইলে বাসে ধর্ষণের পর হত্যাকাণ্ডের শিকার জাকিয়া সুলতানা রূপা সম্পর্কে তিনি বলেন, নিম্ন আদালতে ফাঁসি হয়েছে। উচ্চ আদালতে তারা আইনের আশ্রয় নেবে। সেখানে ‘ল’ পয়েন্টে আলোচনা হবে। তারপর সর্বোচ্চ আদালত আছে। তারপর মহামান্য রাষ্ট্রপতি আছে। কবে ফাঁসি হবে? কোন জেলে কোন রাতে ফাঁসি হবে? তার খবর কেউ রাখবে না। তিনি বলেন, রসু খাঁ যার নেশা ছিল, ধর্ষণ করে হত্যা করা। দুই-তিনটি মামলায় তার ফাঁসির আদেশ হয়েছে। এই ফাঁসিতে কিন্তু গণধর্ষণ থামানো যাবে না। মানুষ চায় তাৎক্ষণিক একটা বিচার।এইচএস/জেএইচ/এমএস</body>
</article>
