<article>
  <headline>
শার্শা থানার ওসি বদলি
</headline>
  <url>https://www.jagonews24.com/country/news/525408</url>
  <published_at>
</published_at>
  <category>ধর্ষণ</category>
  <body>যশোরের শার্শা থানার ওসি এম মশিউর রহমানকে বদলি করা হয়েছে। শনিবার তাকে যশোর পুলিশ লাইনে সংযুক্ত করা হয়। তার স্থলাভিষিক্ত হয়েছেন বরিশাল মেট্রোপলিটনের ইন্সপেক্টর আতাউর রহমান।শনিবার রাতে যশোরের পুলিশ সুপার মঈনুল হক বলেন, নিয়মিত বদলির অংশ হিসেবে এম মশিউর রহমানকে বদলি করা হয়েছে। তার বদলির সঙ্গে গৃহবধূ ধর্ষণ মামলার কোনো সম্পৃক্ততা নেই।এদিকে গত ২সেপ্টেম্বর শার্শা উপজেলার লহ্মণপুর এলাকায় ওই গৃহবধূর বাড়িতে গভীর রাতে যান এসআই খায়রুল, সোর্স কামরুলসহ চারজন। তারা ওই গৃহবধূর কাছে ৫০ হাজার টাকা দাবি করেন। টাকা না দেয়ায় ক্ষিপ্ত হয়ে এসআই খায়রুল ও কামরুল তাকে ধর্ষণ করেন বলে ওই গৃহবধূ অভিযোগ করেন। ৩ সেপ্টেম্বর ভিকটিম শার্শা থানায় তিনজনের নাম উল্লেখসহ অজ্ঞাত একজনের নামে মামলা করেন। মামলাটি বৃহস্পতিবার পুলিশ হেড কোয়ার্টারের নির্দেশে তদন্তের দায়িত্ব পেয়েছে যশোর পিবিআই।মিলন রহমান/এফএ/এমএস</body>
</article>
