<article>
  <headline>
প্রথম শ্রেণির ছাত্রীকে ধর্ষণ করলো সপ্তম শ্রেণির ছাত্র
</headline>
  <url>https://www.jagonews24.com/country/news/503909</url>
  <published_at>
</published_at>
  <category>ধর্ষণ</category>
  <body>রংপুরে প্রথম শ্রেণির এক স্কুলছাত্রীকে ধর্ষণের অভিযোগ উঠেছে অনিমেষ রায় নামে সপ্তম শ্রেণির এক ছাত্রের বিরুদ্ধে। ধর্ষণের শিকার ওই শিশুকে রক্তাক্ত অবস্থায় উদ্ধার করে হাসপাতালে ভর্তি করা হয়েছে।বৃহস্পতিবার দুপুরে নগরীর ৪নং ওয়ার্ডের আমাশু কুকরুল পূর্বপাড়ায় এ ধর্ষণের ঘটনা ঘটে। এ ঘটনায় ধর্ষক অনিমেষ রায়কে আটক করেছে পুলিশ।পুলিশ ও স্থানীয়রা জানান, বৃহস্পতিবার বেলা ২টার দিকে ওই এলাকার কৃষক কৃষ্ণ রায়ের ছেলে স্থানীয় আমাশু প্রগতি উচ্চ বিদ্যালয়ের সপ্তম শ্রেণির ছাত্র অনিমেষ রায় মেয়েটির বাড়িতে যায়। মেয়েটির বাবা পেশাগত কারণে বাড়ির বাইরে এবং মা সাংসারিক কাছে ব্যস্ত থাকার সুযোগে অনিমেষ ওই মেয়েটির সঙ্গে খেলার ছলে তাকে গোয়াল ঘরে নিয়ে গিয়ে ধর্ষণ করে পালিয়ে যায়।কিছুক্ষণ পর মেয়েটির রক্তক্ষরণ দেখে তার মা জানতে চাইলে সে ধর্ষণের বিষয়টি তার মাকে জানায়। পরে তার মা রক্তাক্ত অবস্থায় মেয়েকে রংপুর মেডিকেল কলেজ হাসপাতালে নিয়ে গিয়ে ভর্তি করেন।খবর পেয়ে নগরীর পরশুরাম থানা পুলিশ ঘটনাস্থল পরিদর্শন করে মেয়েটির রক্তমাখা কাপড় উদ্ধারসহ রাত ১০টার দিকে নিজ বাড়ি থেকে অনিমেষকে আটক করে।এ বিষয়ে পরশুরাম থানা পুলিশের ভারপ্রাপ্ত কর্মকর্তা (ওসি) মোহসিউল গনি জানান, ধর্ষণের শিকার মেয়েটিকে হাসপাতালে ভর্তি করা হয়েছে। ধর্ষক অনিমেষকে আটক করা হয়েছে। এ ঘটনায় মামলা দায়েরের প্রস্তুতি চলছে।জিতু কবীর/বিএ</body>
</article>
