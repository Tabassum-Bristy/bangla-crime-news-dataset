<article>
  <headline>
বিয়ের কথা বলে ডেকে নিয়ে তরুণীর সর্বনাশ, যুবক গ্রেফতার
</headline>
  <url>https://www.jagonews24.com/country/news/512397</url>
  <published_at>
</published_at>
  <category>ধর্ষণ</category>
  <body>ময়মনসিংহে বিয়ের কথা বলে ডেকে নিয়ে এক তরুণীকে গণধর্ষণের অভিযোগ উঠেছে। এ ঘটনায় অভিযুক্ত শামীম মিয়া (৩০) নামে এক যুবককে গ্রেফতার করেছে র‌্যাব। সোমবার রাতে ঢাকার যাত্রাবাড়ি এলাকার নয়ননগর থেকে তাকে গ্রেফতার করা হয়।গ্রেফতার শামীম মিয়া ময়মনসিংহের নান্দাইল উপজেলার চাঁনভাদেরা গ্রামের চাঁন মিয়ার ছেলে।মঙ্গলবার দুপুরে ময়মনসিংহ র‌্যাব-১৪ এর সদর দফতরে এক সংবাদ সম্মেলনে এ তথ্য জানানো হয়।র‌্যাব-১৪ এর উপ-অধিনায়ক মেজর শিবলী সাদিক জানান, ময়মনসিংহ শহরের মাসকান্দা এলাকার এক তরুণীর সঙ্গে নান্দাইল উপজেলার চাঁনভাদেরা গ্রামের কাপড় ব্যবসায়ী শামীমের মোবাইল ফোনে প্রেমের সর্ম্পক গড়ে ওঠে। গত ২৪ জুন বিয়ের কথা বলে ওই তরুণীকে ময়মনসিংহ থেকে নান্দাইলের কালিগঞ্জ বাজারে ডেকে নিয়ে যান শামীম। ওইদিন রাতে কালিগঞ্জ বাজারে নিজের টেইলার্সের দোকানে তাকে ধর্ষণ করে শামীম। পরে পাশের কম্পিউটার ব্যবসায়ী রিপনসহ আরও দুই-তিনজন ওই তরুণীকে পালাক্রমে ধর্ষণ করে। ভোররাতে বাজারের পাশে একটি পরিত্যাক্ত ক্লাব ঘরে ফেলে রেখে ধর্ষণকারীরা পালিয়ে যায়। ২৫ জুন ওই তরুণী শামীম, রিপন, হাবিব ও অজ্ঞাত একজনকে আসামি করে নান্দাইল মডেল থানায় মামলা করেন।মেজর শিবলী সাদিক আরও জানান, প্রাথমিক জিজ্ঞাসাবাদে গ্রেফতার শামীম ধর্ষণের কথা স্বীকার করেছে। ধর্ষণের অপর আসামি রিপন ও হাবিবকে গ্রেফতারের চেষ্টা অব্যহত রয়েছে।আরএআর/এমএস</body>
</article>
