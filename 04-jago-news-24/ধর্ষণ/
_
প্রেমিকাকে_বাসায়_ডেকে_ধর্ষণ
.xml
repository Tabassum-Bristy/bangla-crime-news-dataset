<article>
  <headline>
প্রেমিকাকে বাসায় ডেকে ধর্ষণ
</headline>
  <url>https://www.jagonews24.com/country/news/437096</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের সিদ্ধিরগঞ্জে প্রেমিকাকে বাসায় ডেকে ধর্ষণ করেছে এক প্রেমিক। এ ঘটনায় আমির হোসেন আশিক (২০) নামের ওই প্রেমিককে গ্রেফতার করেছে পুলিশ।রোববার সন্ধ্যায় নাসিক ৭নং ওয়ার্ডের কদমতলী এলাকায় এ ঘটনা ঘটে। সোমবার দুপুরে এ ঘটনায় বাদী হয়ে সিদ্ধিরগঞ্জ থানায় মামলা করেছেন প্রেমিকা। গ্রেফতার আমির হোসেন কদমতলী নয়াপাড়া এলাকার খলিলুর রহমানের ছেলে।বিষয়টি নিশ্চিত করে সিদ্ধিরগঞ্জ থানা পুলিশের পরিদর্শক (অপারেশন) আব্দুল আজিজ বলেন, আশিক স্থানীয় একটি পোশাক কারখানায় চাকরি করে। সেখানে এক নারী সহকর্মীর সঙ্গে তার প্রেমের সম্পর্ক গড়ে ওঠে। এরপর তারা বিভিন্ন স্থানে একসঙ্গে ঘুরতে যেত। রোববার কারখানা ছুটি হওয়ার পর প্রেমিকা নিজের বাসায় যায়। সন্ধ্যা ৭টার দিকে প্রেমিকার বাসায় গিয়ে বেড়াতে যাওয়ার কথা বলে তাকে আশিকের বাসায় নিয়ে যায়।ঘরে বসে আশিক প্রেমিকার সঙ্গে গল্প করছিল। একপর্যায়ে ঘরের দরজা বন্ধ করে প্রেমিকাকে ধর্ষণ করে আশিক। প্রেমিকার চিৎকারে আশেপাশের লোকজন ছুটে আসলে পালিয়ে যায় আশিক।পুলিশের পরিদর্শক আব্দুল আজিজ বলেন, রাতে থানায় এসে প্রেমিকা অভিযোগ করলে ধর্ষক আশিককে গ্রেফতার করে পুলিশ। এ ঘটনায় সোমবার দুপুরে নারী ও শিশু নির্যাতন দমন আইনে একটি মামলা করেছেন প্রেমিকা। সোমবার দুপুরে ওই তাকে ডাক্তারি পরীক্ষার জন্য ওয়ান স্টপ ক্রাইসিস সেন্টারে এবং ধর্ষককে আদালতে পাঠানো হয়েছে।হোসেন চিশতী সিপলু/এএম/আরআইপি</body>
</article>
