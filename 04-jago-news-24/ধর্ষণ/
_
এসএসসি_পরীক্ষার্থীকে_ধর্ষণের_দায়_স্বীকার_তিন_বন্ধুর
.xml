<article>
  <headline>
এসএসসি পরীক্ষার্থীকে ধর্ষণের দায় স্বীকার তিন বন্ধুর
</headline>
  <url>https://www.jagonews24.com/country/news/478704</url>
  <published_at>
</published_at>
  <category>ধর্ষণ</category>
  <body>খুলনায় এক এসএসসি পরীক্ষার্থীকে (১৬) গণধর্ষণ মামলায় গ্রেফতার তিন আসামি আদালতে স্বীকারোক্তিমূলক জবানবন্দি দিয়েছেন। শুক্রবার বিকেলে বিচারক আমিরুল ইসলামের আদালতে দোষ স্বীকার করে তারা ১৬৪ ধারায় স্বীকারোক্তিমূলক জবানবন্দি দেন।আসামিরা হলেন- নগরীর খানজাহান আলী থানার আটরা এলাকার মৃত আমজাদ শিকদারের ছেলে মো. সাগর আলী (২৬), মসিয়ালী এলাকার মৃত রেনু মিয়ার ছেলে মো. বিল্লাল (৩০) ও মসিয়ালী ১ নং ওয়ার্ড এলাকার মৃত টোকন আলীর ছেলে মো. শফিক (২৬)।খুলনা মেট্রোপলিটন পুলিশের অতিরিক্ত উপ-কমিশনার (আরসিডি) শেখ মনিরুজ্জামান মিঠু বিষয়টি নিশ্চিত করেছেন।এর আগে গতকাল বৃহস্পতিবার ভোররাতে খানজাহান আলী থানা পুলিশ ঢাকার কুড়িল বিশ্বরোড এলাকায় অভিযান চালিয়ে তাদের গ্রেফতার করে দুপুরে থানায় হাজির করে।উল্লেখ্য, গত সোমবার (২৮) জানুয়ারি তিন বন্ধু সাগর, বিল্লাল ও শফিক ওই এসএসসি পরীক্ষার্থীকে কৌশলে মোটরসাইকেলে তুলে নিয়ে তার ভাবির বাড়ি ফুলতলা উপজেলার দামোদরে নিয়ে যায়। সেখানে দুপুরের খাবারের পর বিভিন্ন জায়গায় ঘুরিয়ে সন্ধ্যার দিকে আলিম সিটি গেটস্থ আটরা রেললাইন কলাবাগান এলাকার পরিত্যক্ত ভবনের ছাদে নিয়ে ওই ছাত্রীকে গণধর্ষণ করে তারা। পরে আশঙ্কাজনক অবস্থায় তাকে খুলনা মেডিকেল কলেজ হাসপাতালের ওসিসিতে (ওয়ান স্টপ ক্রাইসিস সেন্টার) ভর্তি করা হয়। এ ঘটনায় ওই ছাত্রীর বাবা বাদী হয়ে ২৮ জানুয়ারি খানজাহান আলী থানায় মামলা করেন। মামলায় গ্রেফতার তিনজনকে আসামি করা হয়।আলমগীর হান্নান/আরএআর/পিআর</body>
</article>
