<article>
  <headline>
সিলেটে স্বামীকে বেঁধে রেখে স্ত্রীকে ধর্ষণ, গ্রেফতার ৩
</headline>
  <url>https://www.jagonews24.com/country/news/493950</url>
  <published_at>
</published_at>
  <category>ধর্ষণ</category>
  <body>সিলেট নগরের পীরমহল্লা কলাপাড়া আবাসিক এলাকায় স্বামীকে বেঁধে রেখে স্ত্রীকে ধর্ষণের অভিযোগ পাওয়া গেছে। এ ঘটনায় তিনজনকে গ্রেফতার করেছে পুলিশ। গত রোববার (১৪ এপ্রিল) রাতে এ ঘটনা ঘটে।জানা যায়, নগরের কলাপাড়া এলাকার জলিল-দুদু দীর্ঘদিন ধরেই এক ব্যক্তির কাছে চাঁদা দাবি করে আসছিলেন। চাঁদা না দেয়ায় ওই বক্তিকে বিভিন্ন সময় হুমকি-ধমকি দিয়ে আসছিলেন তারা। এর জের ধরে রোববার (১৪ এপ্রিল) রাত ৯টার দিকে দলবল নিয়ে তার বাসায় হানা দেয়। এ সময় স্বামীকে মারধর করে বেঁধে রেখে তার স্ত্রীকে ধর্ষণ করে তারা।এ ঘটনায় ধর্ষিতা বাদী হয়ে সিলেট বিমানবন্দর থানায় তিনজনের নাম উল্লেখ করে একটি ধর্ষণ মামলা দায়ের করেন। সোমবার (১৫ এপ্রিল) সন্ধ্যায় মামলার তিন আসামিকেই গ্রেফতার করেছে পুলিশ। তারা হলেন- কলাপাড়া এলাকার নিজাম উদ্দিন, আনোয়ার হোসেন জলিল ও দুদু মিয়া।সিলেট মহানগর পুলিশের বিমানবন্দর থানার ভারপ্রাপ্ত কর্মকর্তা (ওসি) মো. শাহাদাৎ হোসেন জানান, ভিকটিমের মামলার ভিত্তিতে তিনজনকেই গ্রেফতার করা হয়েছে। তাদের মঙ্গলবার আদালতে প্রেরণ করা হবে।ছামির মাহমুদ/বিএ</body>
</article>
