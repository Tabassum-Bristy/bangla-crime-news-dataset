<article>
  <headline>
রিমান্ড শেষে কারাগারে রনি
</headline>
  <url>https://www.jagonews24.com/law-courts/news/433932</url>
  <published_at>
</published_at>
  <category>ধর্ষণ</category>
  <body>ধর্ষণের চেষ্টায় গণপিটুনি খাওয়া মাহমুদুল হক রনিকে তিনদিনের রিমান্ড শেষে কারাগারে পাঠিয়েছেন আদালত। শুক্রবার রিমান্ড শেষে তাকে আদালতে তোলা হলে ঢাকা মহানগর হাকিম দেবব্রত বিশ্বাস কারাগারে পাঠানোর আদেশ দেন। এর আগে ১১ জুন শুনানি শেষে তার তিনদিনের রিমান্ড মঞ্জুর করেছিলেন আদালত।গত শনিবার রাতে রাজধানীর মোহাম্মদপুরের কলেজগেট এলাকায় চলন্ত গাড়িতে তরুণীকে ধর্ষণের চেষ্টায় গণপিটুনি দেয় উত্তেজিত জনতা। পরে শেরেবাংলা নগর থানা পুলিশে সোপর্দ করা হয়। সেখানে রোববার ভুক্তভোগী ওই তরুণী মামলা করলে রনিকে ওই মামলায় গ্রেফতার দেখানো হয়।মামলার এজাহারে উল্লেখ করা হয়, শনিবার রাতে তারা (বাদী ও তার বান্ধবী) কলেজগেট এলাকায় মাহমুদুল হকের গাড়ি (ঢাকা মেট্রো-গ ২৯-৫৪১৪) থামিয়ে তাদের গন্তব্যে পৌঁছে দেয়ার অনুরোধ করেন। কিছু দূর যাওয়ার পর এক তরুণীকে শিশুমেলায় নামিয়ে দেয়া হয়। গাড়িতে থাকা আরেকজনকে ধর্ষণ করে রনি।এদিকে প্রাথমিক তদন্ত ও টেস্ট করার পর রনির শরীরে মদ পানের নমুনা পাওয়া যায়। স্বাস্থ্যপরীক্ষা ও ধর্ষণের আলামত সংগ্রহের জন্য ওই তরুণীকে ঢাকা মেডিকেল কলেজ (ঢামেক) হাসপাতালে পাঠানো হয়।জেএ/এসএইচএস/পিআর</body>
</article>
