<article>
  <headline>
ধর্ষণের অভিযোগে ‘বাবা আমারপুরি’ গ্রেফতার
</headline>
  <url>https://www.jagonews24.com/international/news/440907</url>
  <published_at>
</published_at>
  <category>ধর্ষণ</category>
  <body>ধর্ষণের অভিযোগে এবার ভারতের উত্তরাঞ্চলের হরিয়ানা প্রদেশের এক মন্দিরের প্রধান পুরোহিত গ্রেফতার হয়েছেন। প্রদেশের ফতেহাবাদ তোহানার বালাকনাথ মন্দিরের পুরোহিত ‘বাবা আমারপুরি’র একাধিক ধর্ষণ ভিডিও অনলাইনে ছড়িয়ে পড়ার তাকে গ্রেফতার করা হয়।পুলিশ বলছে, অভিযান চালিয়ে মন্দিরের ওই পুরোহিতের বাড়ি থেকে সন্দেহজনক সামগ্রী জব্দ করা হয়েছে। এ ঘটনায় আমারপুরির বিরুদ্ধে মামলা দায়ের করা হয়েছে। পুলিশি তদন্তও চলছে।আরও পড়ুন : ‘কয়েকশ সাধ্বীকে ধর্ষণ করেছে রাম রহিম’ভারতীয় বার্তাসংস্থা এএনআই বলছে, ৬০ বছরের ‘বাবা আমারপুরি’ স্থানীয়দের কাছে ‘বিল্লু’ নামে পরিচিত। তিনি মন্দিরে আসা নারীদের সঙ্গে সখ্যতা গড়ে তুলে কৌশলে ধর্ষণ এবং মোবাইল ফোনে ভিডিও ধারণ করতেন।পরে ধর্ষণের ভিডিও ফাঁসের হুমকি দিয়ে নারীদের ব্লাকমেইল করতেন তিনি। তবে বাবা আমারপুরি তার বিরুদ্ধে আনা অভিযোগ অস্বীকার করে বলেছেন, তাকে ফাঁসাতেই এসব করা হচ্ছে।আরও পড়ুন : নগ্ন যৌনকর্মীর গল্প সাধ্বীকে শোনান রাম রহিমভারতে স্বঘোষিত ধর্মগুরু বা বাবাদের আশ্রমে নারী ভক্তদের ধর্ষণের শিকার হওয়ার ঘটনা এটিই প্রথম নয়। দুই নারী ভক্তকে ধর্ষণের অভিযোগে দুটি মামলায় গত বছরের আগস্টে দোষী সাব্যস্ত করা হয় একই প্রদেশের আরেক স্বঘোষিত ধর্মগুরু রাম রহিমকে।হরিয়ানার রোহতক শহর থেকে রাম রহিমকে গ্রেফতারের পর তার ডেরা সাচ্চা সওদার শীষ্যরা রাজ্যের পঞ্চকুলা এলাকায় তাণ্ডব চালান। তার বিরুদ্ধে রায় ঘোষণাকে কেন্দ্র করে ভক্তদের তাণ্ডবে ৩১ জন নিহত ও আড়াই শতাধিক আহত হন।পরে ধর্ষণের দায়ে অভিযুক্ত রাম রহিমকে দুটি মামলায় ১০ বছর করে ২০ বছরের কারাদণ্ডাদেশ দেন সিবিআইয়ের আদালত।এসআইএস/এমএস</body>
</article>
