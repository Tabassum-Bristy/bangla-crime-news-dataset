<article>
  <headline>
নাচের অনুষ্ঠানে আমন্ত্রণ জানিয়ে তরুণীকে গণধর্ষণ, গ্রেফতার ৪
</headline>
  <url>https://www.jagonews24.com/national/news/344158</url>
  <published_at>
</published_at>
  <category>ধর্ষণ</category>
  <body>এবার নাচের অনুষ্ঠানে আমন্ত্রণ জানিয়ে রাজধানীতে এক তরুণীকে গণধর্ষণ করা হয়েছে বলে অভিযোগ পাওয়া গেছে। এ ঘটনায় বুধবার রাতে ওই তরুণী রমনা থানায় একটি মামলা করেন।বৃহস্পতিবার দুপুরে এ ঘটনায় অভিযুক্ত পাঁচ বখাটের মধ্যে চারজনকে গ্রেফতার করেছে রমনা থানা পুলিশ।গ্রেফতাররা হলেন নাজমুল হাসান ইমান (৩২), শরিফুল ইসলাম (৩৭), একরামুল হাসান (৩৮), আশিকুর রহমান জীবন (৩৩)। এ ঘটনায় পলাতক নয়ন (২০) নামে আরেক যুবক।রমনা থানার অফিসার ইনচার্জ (ওসি) কাজী মাইনুল ইসলাম জানান, মুগদার বাসা থেকে নাচের কথা বলে ওই তরুণীকে পাঁচ বখাটে গত ১৯ সেপ্টেম্বর রাতে মগবাজার ওয়ারেলস রেলগেট এলাকায় একটি বাড়ির দ্বিতীয় তলায় নিয়ে রাতভর ধর্ষণ করে বলে তরুণী অভিযোগ করেন। এ ঘটনায় থানায় একটি মামলা হয়েছে; এ মামলায় চারজনকে গ্রেফতার করে আদালতে পাঠানো হয়েছে। আরও একজনকে গ্রেফতারে চেষ্টা চলছে।’বিষয়টি আরও তদন্ত করা হচ্ছে জানিয়ে তিনি বলেন, ধর্ষণের ঘটনায় ওই তরুণীর স্বাস্থ্য পরীক্ষার জন্য ঢাকা মেডিকেল কলেজ হাসপাতালের ওয়ান স্টপ ক্রাইসিস সেন্টারে (ওসিসি) বৃহস্পতিবার দুপুরে ভর্তি করা হয়েছে।জেইউ/জেএইচ/আইআই</body>
</article>
