<article>
  <headline>
ঘটনা প্রকাশ করলে দুই বোনকেও ধর্ষণের হুমকি
</headline>
  <url>https://www.jagonews24.com/country/news/411438</url>
  <published_at>
</published_at>
  <category>ধর্ষণ</category>
  <body>গাজীপুর সিটি কর্পোরেশনের পুবাইলে এক পোশাক শ্রমিককে ধর্ষণের অভিযোগ পাওয়া গেছে। একইসঙ্গে ধর্ষণের ঘটনা প্রকাশ করলে নির্যাতিতার দুই বোনকেও ধর্ষণের হুমকি দেয় ধর্ষক।নির্যাতিতা পোশাক শ্রমিককে বুধবার সকালে গাজীপুর শহীদ তাজউদ্দীন আহমেদ মেডিকেল কলেজ হাসপাতালে ভর্তি করা হয়েছে। ধর্ষক মোমেন খন্দকার (৩৫) ইয়াবা ব্যবসায়ী। সে গাজীপুর সিটি কর্পোরেশনের পুবাইলের হাড়িবাড়ি টেক এলাকার ড্রাইভার হাসান খন্দকারের ছেলে।নির্যাতিত পোশাক শ্রমিক জানান, মঙ্গলবার রাতে ডিউটি শেষে সহকর্মী জাকিরের সঙ্গে বাসায় ফিরছিলেন। কিছু দূর যেতেই এক যুবক পেছন থেকে এসে জাকিরকে বেঁধে ফেলে।পরে মোমেন তার মোবাইল কেড়ে নিয়ে মুখ চেপে নির্জন জায়গায় নিয়ে যায়। সেখানে তার গলায় ছুরি ধরে হত্যার ভয় দেখিয়ে ধর্ষণ করে মোমেন। পরে এ কথা প্রকাশ না করার শর্তে ভোর ৫টার দিকে ছেড়ে দেয়। সেইসঙ্গে ঘটনা প্রকাশ করলে তার দুই বোনকেও ধর্ষণের হুমকি দেয় মোমেন। বাসায় ফিরে নির্যাতিত মাকে বিষয়টি জানায়।নির্যাতিতা পোশাক শ্রমিকের ভগ্নিপতি নূরে আলম জানান, তারা ঘটনাটি এলাকার কাউন্সিলরসহ গণ্যমান্যদের জানিয়েছেন। এ বিষয়ে তারা মোমেন ও তার অজ্ঞাত সহযোগীর বিরুদ্ধে থানায় অভিযোগ দিয়েছেন।বিষয়টি নিশ্চিত করে জয়দেবপুর থানা পুলিশের ওসি মো. আমিনুল ইসলাম জানান, ঘটনাটি তদন্ত করে দেখা হচ্ছে। অভিযুক্ত যুবককে গ্রেফতারে অভিযান চলছে।মো. আমিনুল ইসলাম/এএম/জেআইএম</body>
</article>
