<article>
  <headline>
স্কুলছাত্রীকে ধর্ষণ : ইউপি সদস্য বরখাস্ত
</headline>
  <url>https://www.jagonews24.com/country/news/453743</url>
  <published_at>
</published_at>
  <category>ধর্ষণ</category>
  <body>বরিশালের আগৈলঝাড়া উপজেলার রাজিহার ইউনিয়ন পরিষদের ৩ নম্বর ওয়ার্ডের সদস্য মো. শামীম তালুকদারের বিরুদ্ধে ধর্ষণ ও পর্নগ্রাফি মামলার চার্জশিট আদালত আমলে নেয়ায় তাকে বরখাস্ত করেছে স্থানীয় সরকার বিভাগ। বৃহস্পতিবার বিকেলে উপজেলা প্রশাসন ও রাজিহার ইউনিয়ন পরিষদ কার্যালয়ে এ সংক্রান্ত আদেশের কপি এসে পৌঁছেছে।স্থানীয় সরকার বিভাগের উপ-সচিব ইফতেখার আহম্মেদ চৌধুরী স্বাক্ষরিত ওই আদেশে উল্লেখ করা হয়, উপজেলার রাজিহার ইউনিয়ন পরিষদের ৩ নম্বর ওয়ার্ডের সদস্য মো. শামীম তালুকদারের বিরুদ্ধে আগৈলঝাড়া থানায় নারী ও শিশু নির্যাতন দমন আইন (সংশোধিত) সহ পর্নগ্রাফি নিয়ন্ত্রণ আইন ২০১২ এর ৮(১)(২)৯৩) ধারায় চার্জশিট আদালত আমলে নেয়ায় তাকে ১৮ সেপ্টেম্বর সাময়িক বরখাস্ত করা হয়েছে।আদেশে আরও বলা হয়, ইউপি সদস্য কর্তৃক সংঘঠিত অপরাধমূলক কার্যক্রম পরিষদসহ জনস্বার্থের পরিপন্থি বিবেচনায় স্থানীয় সরকার (ইউনিয়ন পরিষদ) আইন ২০০৯ এর ৩৪(১) ধারায় শামীম তালুকদারকে সাময়িক বরখাস্ত করা হয়েছে। জনস্বার্থে এই আদেশ জারি করে অবিলম্বে কার্যকর হবে বলেও উল্লেখ করা হয়।উল্লেখ, ২০১৭ সালের ২৭ সেপ্টেম্বর আগৈলঝাড়া থানায় পঞ্চম শ্রেণির এক স্কুলছাত্রীকে গণধর্ষণ ও ধর্ষণের ভিডিও চিত্র মোবাইল ফোনে ছড়িয়ে দেয়ার অভিযোগে ইউপি সদস্য শামীম তালুকদারসহ ৮ জনকে আসামি করে থানায় মামলা দায়ের করা হয়। ওই মামলায় আগৈলঝাড়া থানার তৎকালীন পরিদর্শক খোন্দকার আবুল খায়ের আটজনের বিরুদ্ধে চার্জশিট দাখিল করলে আদালত তা আমলে নিয়ে বিচার কার্যক্রম শুরু করে।আগৈলঝাড়া উপজেলা নির্বাহী কর্মকর্তা (ইউএনও) বিপুল চন্দ্র দাস জানান, বৃহস্পতিবার বিকেলে শামীম তালুকদারের বরখাস্তের আদেশ হাতে পেয়েছি। বিষয়টি সংশ্লিস্ট ইউপি চেয়ারম্যানসহ সকলকে অবহিত করা হয়েছে।সাইফ আমীন/আরএআর/জেআইএম</body>
</article>
