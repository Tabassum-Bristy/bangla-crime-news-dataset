<article>
  <headline>
শিশু ধর্ষণের ১৬ বছর পর যাবজ্জীবন
</headline>
  <url>https://www.jagonews24.com/country/news/476629</url>
  <published_at>
</published_at>
  <category>ধর্ষণ</category>
  <body>যশোরে শিশু ধর্ষণের দায়ে এক ব্যক্তিকে যাবজ্জীবন সশ্রম কারাদণ্ড দিয়েছেন আদালত। ১৬ বছর আগে দায়ের করা এ মামলার সাজাপ্রাপ্ত আসামি অভয়নগর উপজেলার হায়দার আলীর ছেলে হাসান আলী পলাতক রয়েছে।মঙ্গলবার নারী ও শিশু নির্যাতন দমন ট্রাইব্যুনালের (জেলা জজ) বিচারক টিএম মুসা এ রায় দেন। সরকার পক্ষে মামলাটি পরিচালনা করেন আদালতের বিশেষ পিপি এম ইদ্রিস আলী।ইদ্রিস আলী বলেন, ২০০২ সালের ২৪ জুন সন্ধ্যায় অভয়নগরের বুইকারা গ্রামের বাড়িতে ওই শিশু খেলা করছিল। এ সময় প্রতিবেশী হাসান আলী শিশুকে টিভি দেখার কথা বলে তার ঘরে ডেকে নিয়ে যায়।এরপর হাসান আলী তার মুখে ভেতর গামছা দিয়ে ধর্ষণ করে। গুরুতর অসুস্থ শিশু বাড়ি ফিরে বিষয়টি তার পরিবারের লোকজনদের জানায়। মেয়ের চিকিৎসা শেষে ওই বছরের ৮ জুলাই ওই শিশুর বাবা বাদী হয়ে হাসান আলীকে আসামি করে অভয়নগর থানায় একটি মামলা করেন।মামলার তদন্ত শেষে ঘটনার সঙ্গে জড়িত থাকার অভিযোগ পাওয়ায় হাসান আলীকে অভিযুক্ত করে তদন্ত কর্মকর্তা এসআই মোসাদ্দেক আলী খান ওই বছরের ২৯ সেপ্টেম্বর আদালতে চার্জশিট দেন।দীর্ঘ সাক্ষ্যগ্রহণ শেষে আসামি হাসান আলীর বিরুদ্ধে অভিযোগ প্রমাণিত হওয়ায় বিচারক তাকে যাবজ্জীবন সশ্রম কারাদণ্ড, ১০ হাজার টাকা জরিমানা অনাদায়ে আরও ছয় মাসের বিনাশ্রম কারাদণ্ড দেন। দণ্ডপ্রাপ্ত হাসান আলী পলাতক রয়েছে।মিলন রহমান/এএম/এমএস</body>
</article>
