<article>
  <headline>
খেলার ছলে ডেকে নিয়ে শিশুকে ধর্ষণ
</headline>
  <url>https://www.jagonews24.com/country/news/480255</url>
  <published_at>
</published_at>
  <category>ধর্ষণ</category>
  <body>সুনামগঞ্জের তাহিরপুর উপজেলায় ৭ বছরের শিশুকে ধর্ষণের অভিযোগে সাইফুল ইসলাম (১৪) নামে এক কিশোরকে গ্রেফতার করেছে পুলিশ। বৃহস্পতিবার রাতে মুমূর্ষু অবস্থায় উদ্ধারের পর শিশুটিকে সুনামগঞ্জ জেলা সদর হাসপাতালে ভর্তি করা হয়েছে।আটক সাইফুল ইসলাম উপজেলার বাদাঘাট (উওর) ইউনিয়নের সীমান্তবর্তী পুরানলাউড় গ্রামের আমির হোসেনের ছেলে।পুলিশ ও পারিবারিক সূত্রে জানা যায়, উপজেলার সীমান্তবর্তী পুরানলাউড় গ্রামের সাইফুল ইসলাম বৃহস্পতিবার বিকেলে খেলার ছলে প্রতিবেশী ওই শিশুকে ডেকে নিয়ে যায়। পরে সন্ধ্যায় বাড়ির পেছনে ঝোঁপের মধ্যে শিশুটিকে ধর্ষণ করে সে। এক পর্যায়ে শিশুটি অজ্ঞান হয়ে পড়লে সাইফুল তাকে সেখানে ফেলে পালিয়ে যায়। পরে পরিবারের লোকজন সন্ধ্যার পর খুঁজতে বের হলে ঝোঁপের মধ্যে শিশুটিকে অজ্ঞান অবস্থায় উদ্ধার করে। প্রাথমিক চিকিৎসায় জ্ঞান ফিরলে সে সবাইকে বিষয়টি জানায়।তাহিরপুর থানার ওসি শ্রী নন্দন কান্তি ধর জানান, এ ব্যাপারে ভিকটিমের বাবা মামলা দায়েরের পর শুক্রবার আসামিকে গ্রেফতারের পর আদালতের মাধ্যমে কারাগারে পাঠানো হয়েছে।আসামি অপ্রাপ্ত বয়স্ক হওয়ায় পরবর্তীতে তাকে গাজীপুরের কিশোর সংশোধনাগারে পাঠানোর জন্য প্রয়োজনীয় ব্যবস্থা নেয়া হবে বলেও জানান তিনি।মোসাইদ রাহাত/এফএ/এমএস</body>
</article>
