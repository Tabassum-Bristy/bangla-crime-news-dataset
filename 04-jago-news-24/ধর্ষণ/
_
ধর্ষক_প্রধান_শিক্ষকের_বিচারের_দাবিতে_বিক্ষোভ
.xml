<article>
  <headline>
ধর্ষক প্রধান শিক্ষকের বিচারের দাবিতে বিক্ষোভ
</headline>
  <url>https://www.jagonews24.com/country/news/305527</url>
  <published_at>
</published_at>
  <category>ধর্ষণ</category>
  <body>কিশোরগঞ্জের অষ্টগ্রাম উপজেলায় চতুর্থ শ্রেণির ছাত্রীকে ধর্ষণের অভিযোগে গ্রেফতার প্রধান শিক্ষক কামরুল হাসান ওরফে আকবর আলীর শাস্তির দাবিতে বিক্ষোভ মিছিল করেছে ছাত্র-জনতা।ধর্ষণ ও যৌন নিপীড়ন বিরোধী প্লাটফরম ‘জাগরণ’ এর ব্যানারে শুক্রবার বিকেলে অষ্টগ্রাম বাজারে এ সমাবেশ ও বিক্ষোভ অনুষ্ঠিত হয়।সমাবেশে বক্তারা ধর্ষক আকবর আলীর সর্বোচ্চ শাস্তি ও কোনো ধরনের চাপের কারণে যেন ডাক্তারি রিপোর্ট পাল্টে না দেয়া হয় সেজন্য উপজেলা ও জেলা প্রশাসনের কাছে দাবি জানান।অভিযুক্ত প্রধান শিক্ষক কামরুল হাসান ওরফে আকবর আলী অষ্টগ্রাম উপজেলা আওয়ামী স্বেচ্ছাসেবকলীগের সাবেক সভাপতি। উল্লেখ্য, গত ১০ জুলাই সোমবার অষ্টগ্রাম উপজেলা সদরের ঋষিপাড়া সরকারি প্রাথমিক বিদ্যালয়ের প্রধান শিক্ষক আকরব আলী সকালে ওই স্কুলের চতুর্থ শ্রেণির এক ছাত্রীকে ফুসলিয়ে কৌশলে স্কুলের ছাদে নিয়ে তার মুখ চেপে ধরে ধর্ষণ করেন। রক্তাক্ত অবস্থায় শিশুটি বাড়িতে গিয়ে তার মাকে ঘটনা জানালে তাকে অষ্টগ্রাম উপজেলা স্বাস্থ্য কমপ্লেক্সে ভর্তি করা হয়।ঘটনার প্রতিবাদে মঙ্গলবার রাতেই এলাকায় বিক্ষোভ মিছিল করে স্থানীয়রা এবং গণস্বাক্ষর নিয়ে উপজেলা প্রশাসক ও উপজেলা চেয়ারম্যানের কাছে স্বারকলিপি জমা দেয়।  এ ঘটনায় ছাত্রীর মা বাদী হয়ে প্রধান শিক্ষক আকবর আলীকে আসামি করে মামলা করেন। পুলিশ অভিযান চালিয়ে সদর ইউনিয়নের আড়াড়পাড় গ্রাম থেকে অভিযুক্ত শিক্ষককে গ্রেফতার করে পরের দিন আদালতে পাঠায়। বুধবার দুপুর ১২টার দিকে আসামিকে জ্যেষ্ঠ বিচারিক হাকিম এ এস এম আনিসুল ইসলামের আদালতে নেয়া হলে বিচারক ধর্ষককে কারাগারে পাঠানোর নির্দেশ দেন।এ ছাড়া পুলিশ হেফাজতে থাকা ধর্ষণের শিকার ছাত্রীকে আদালতের নির্দেশে কিশোরগঞ্জ জেনারেল হাসপাতালে পরীক্ষা করেন চিকিৎসক। পরীক্ষার পর আদালতে নেয়া হলে জ্যেষ্ঠ বিচারিক হাকিম বেগম তাসলিম আক্তার তাঁর খাস কামরায় ছাত্রীর জবানবন্দি গ্রহণ করেন।নুর মোহাম্মদ/ এমএএস/পিআর</body>
</article>
