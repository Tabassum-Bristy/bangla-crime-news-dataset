<article>
  <headline>
ভারতে কিশোরীকে ধর্ষণের দায়ে দুই বাংলাদেশি গ্রেফতার
</headline>
  <url>https://www.jagonews24.com/international/news/450826</url>
  <published_at>
</published_at>
  <category>ধর্ষণ</category>
  <body>ভারতের উত্তরপ্রদেশের দাদরি এলাকায় এক কিশোরীকে ধর্ষণের দায়ে দুই বাংলাদেশি তরুণকে গ্রেফতার করেছে দেশটির পুলিশ। ওই দুই বাংলাদেশি গত ৯ বছর ধরে ভারতে অবৈধভাবে বসবাস করে আসছিলেন উল্লেখ করে পুলিশ বলছে, কিশোরীকে অপহরণের পর ধর্ষণ করেছেন অভিযুক্তরা।দাদরির জ্যেষ্ঠ পুুলিশ সুপার অজয়পাল বলেছেন, ‘১৫ দিন আগে ওই এলাবার ১৭ বছর বয়সী এক কিশোরী অপহৃত হয়। বৃহস্পতিবার পুলিশের কাছে আসা তথ্যের ভিত্তিতে দাদরি পুলিশের পরিদর্শক বাবু এবং রাজু নামে দুই তরুণকে গ্রেফতার করে।’আরও পড়ুন : স্যুপে মৃত ইঁদুর ঘিরে তোলপাড়তিনি বলেন, জিজ্ঞাসাবাদে ওই দুই তরুণ অপহরণের পর কিশোরীকে ধর্ষণ স্বীকারোক্তি দিয়েছেন। কিশোরীকে উদ্ধারের পর তার স্বাস্থ্য পরীক্ষার জন্য জেলা হাসপাতালে পাঠানো হয়েছে।পুলিশের জ্যেষ্ঠ এই কর্মকর্তা বলেন, জিজ্ঞাসাবাদে অভিযুক্তরা বলেছেন, তারা দু’জনই বাংলাদেশি। ভারতে ৯ বছর ধরে বসবাস করে আসছেন।দাদরির চিতাদা গ্রামের একটি বাড়ি ভাড়ায় নিয়ে সেখানে বসবাস করছিলেন তারা। গ্রেফতারকৃত এ দুই বাংলাদেশির সঙ্গে কোনো সন্ত্রাসী গোষ্ঠীর সম্পর্ক আছে কি না তা জানতে তদন্ত চলছে বলে জানিয়েছেন পুলিশ সুপার অজয় পাল।সূত্র : ইন্ডিয়া টাইমস।এসআইএস/পিআর</body>
</article>
