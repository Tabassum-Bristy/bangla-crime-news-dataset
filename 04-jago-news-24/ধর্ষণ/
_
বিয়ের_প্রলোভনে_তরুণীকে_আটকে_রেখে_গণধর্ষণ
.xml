<article>
  <headline>
বিয়ের প্রলোভনে তরুণীকে আটকে রেখে গণধর্ষণ
</headline>
  <url>https://www.jagonews24.com/country/news/509826</url>
  <published_at>
</published_at>
  <category>ধর্ষণ</category>
  <body>নোয়াখালীর সোনাইমুড়ীতে বিয়ের প্রলোভনে এক তরুণীকে আটকে রেখে গণধর্ষণের অভিযোগ উঠেছে। এ ঘটনায় প্রধান অভিযুক্ত রফিকুল ইসলাম জয়কে আটক করেছে। বৃহস্পতিবার রাত সাড়ে ১১ টার দিকে তাকে আটক করা হয়।সোনাইমুড়ী থানা পুলিশের ভারপ্রাপ্ত কর্মকর্তা (ওসি) আবদুস সামাদ জানান, বেগমগঞ্জের গোপালপুর ইউনিয়নের এক তরুণীকে বিয়ের প্রলোভন দেখিয়ে গত বুধবার সুকৌশলে বাড়ি থেকে বের করে আনে রফিকুল ইসলাম জয়। পরে সোনাইমুড়ী উপজেলার রসুলপুর গ্রামে জামাল মিয়ার নতুন বাড়ির একটি ঘরে আটকে রেখে ওই তরুণীকে ধর্ষণ করে রফিকুল ইসলাম জয়, তার দুই বন্ধু সাজ্জাদ হোসেন বাবু ও সাইফুল ইসলাম।বিষয়টি স্থানীয় এলাকাবাসী পুলিশকে অবহিত করলে বৃহস্পতিবার রাত সাড়ে ১১টার দিকে অভিযান চালিয়ে নির্যাতনের শিকার ওই তরুণীকে উদ্ধার করা হয় এবং ঘটনার মূল অভিযুক্ত রফিকুল ইসলাম জয়কে আটক করা হয়। ওই তরুণীকে নোয়াখালী ২৫০ শয্যা বিশিষ্ট জেনারেল হাসপাতালে ভর্তি করা হয়েছে বলেও ওসি জানান।মিজানুর রহমান/আরএআর/এমকেএইচ</body>
</article>
