<article>
  <headline>
কিশোরীকে ধর্ষণ, যুবকের মাথা ন্যাড়া করে দিল জনতা
</headline>
  <url>https://www.jagonews24.com/country/news/313585</url>
  <published_at>
</published_at>
  <category>ধর্ষণ</category>
  <body>বাগেরহাটে বুদ্ধিপ্রতিবন্ধী কিশোরীকে ধর্ষণের অভিযোগে পারভেজ শিকদার (২০) নামের এক যুবককে গণধোলাই দিয়ে মাথা ন্যাড়া করে দিয়েছে স্থানীয় জনতা। পরে ওই যুবককে পুলিশে দেয়া হয়।বৃহস্পতিবার দুপুরে শহরের আলিয়া মাদরাসা রোড এলাকায় এ ঘটনা ঘটে। গ্রেফতার পারভেজ মোরেলগঞ্জ উপজেলার ঘষিয়াখলী গ্রামের নাসির শিকদারের ছেলে।বাগেরহাট মডেল থানা পুলিশের এসআই হুমাউন জানান, শহরের আলিয়া মাদরাসা এলাকায় এক বুদ্ধিপ্রতিবন্ধী কিশোরী ধর্ষণের শিকার হয়েছে স্থানীয় এলাকাবাসীর এমন খবরের ভিত্তিতে পুলিশ তাকে গ্রেফতার করে। ডাক্তারি পরীক্ষা করার জন্য ওই কিশোরীকে হাসপাতালে পাঠানো হয়েছে। পরীক্ষার পর এ বিষয়ে আইনানুগ ব্যবস্থা গ্রহণ করা হবে।স্থানীয়রা জানায়, বুধবার রাতে বুদ্ধিপ্রতিবন্ধী ওই কিশোরীকে ফুসলিয়ে পারভেজ পাশের হেনা কাজি বাড়ির গলির ভেতর নিয়ে ধর্ষণ করে। পরে ওই কিশোরী বিষয়টি জানালে স্থানীয় এলাকাবাসাী ধাওয়া করে পারভেজকে ধরে উত্তম-মধ্যম দিয়ে মাথা ন্যাড়া করে পুলিশে সোপর্দ করে।এ বিষয়ে জেলা মহিলা আওয়ামী লীগের যুগ্ম-সাধারণ সম্পাদক রিনা তালুকদার জানান, মানসিক ভারসাম্যহীন ওই কিশোরীকে পুনর্বাসনের জন্য আমি চেষ্টা করেছি। আমি প্রশাসনের কাছে ওই কিশোরীকে সেভ হোমে দেয়ার দাবি জানাই।শওকত আলী বাবু/এএম/জেআইএম</body>
</article>
