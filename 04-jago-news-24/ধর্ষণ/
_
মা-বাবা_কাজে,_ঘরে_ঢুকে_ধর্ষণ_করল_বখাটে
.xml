<article>
  <headline>
মা-বাবা কাজে, ঘরে ঢুকে ধর্ষণ করল বখাটে
</headline>
  <url>https://www.jagonews24.com/country/news/478993</url>
  <published_at>
</published_at>
  <category>ধর্ষণ</category>
  <body>দিনাজপুর শহরের রামনগর হিরাহার এলাকায় এক মাদরাসা ছাত্রীকে ধর্ষণের অভিযোগ উঠেছে। এ ঘটনায় দিনাজপুর কোতোয়ালি থানায় অভিযোগ দায়ের করা হয়েছে।অভিযোগ সূত্রে জানা যায়, শনিবার সন্ধ্যার দিকে রাজমিস্ত্রি বাবা ও দিনমজুর মায়ের অনুপস্থিতিতে ভিকটিমের বাড়িতে প্রবেশ করে রামনগর ইন্দ্রার মোড় এলাকার বখাটে যুবক আকাশ। এ সময় সে মেয়েটির হাত ও মুখ বেঁধে ধর্ষণ করে। এতে মেয়েটি গুরুতর অসুস্থ হয়ে পড়লে ধর্ষক আকাশ তাকে ফেলে পালিয়ে যায়।পরে প্রতিবেশী এক নারী আওয়াজ পেয়ে ঘরে ঢুকে মেয়েটিকে দেখতে পেয়ে চিৎকার করলে লোকজন ছুটে এসে উদ্ধার করে। রাতে মেয়েটির বাবা-মা এলে ভিকটিমকে নিয়ে কোতোয়ালি থানায় গিয়ে অভিযোগ দায়ের করেন।অভিযোগে রামনগর ইন্দ্রার মোড় এলাকার যুবক আকাশকে একমাত্র আসামি করা হয়েছে। আকাশ ওই এলাকার আব্দুর রাজ্জাকের ছেলে।দিনাজপুর কোতোয়ালি থানার ভারপ্রাপ্ত কর্মকর্তা অভিযোগ দায়েরের বিষয়টি স্বীকার করে জানান, অভিযুক্তকে আটক করতে পুলিশ অভিযান শুরু করেছে।এফএ/পিআর</body>
</article>
