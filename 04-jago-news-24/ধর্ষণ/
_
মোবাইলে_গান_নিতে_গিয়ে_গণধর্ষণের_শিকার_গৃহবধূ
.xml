<article>
  <headline>
মোবাইলে গান নিতে গিয়ে গণধর্ষণের শিকার গৃহবধূ
</headline>
  <url>https://www.jagonews24.com/country/news/314353</url>
  <published_at>
</published_at>
  <category>ধর্ষণ</category>
  <body>গাইবান্ধা সদর উপজেলায় এক গৃহবধূকে (১৯) গণধর্ষণের অভিযোগে ৩ জনকে গ্রেফতার করেছে পুলিশ। শনিবার বেলা সাড়ে ১১টার দিকে মালিবাড়ী ইউনিয়নের মালিবাড়ী গ্রাম থেকে তাদের গ্রেফতার করা হয়।গ্রেফতাররা হলেন, মালিবাড়ী ইউনিয়নের ধর্মপুর গ্রামের মৃত তোফাজ উদ্দিনের ছেলে আহম্মদ আলী (৩৫), একই গ্রামের মৃত বছির উদ্দিনের ছেলে মন্টু মিয়া (৪৫) ও পার্শ্ববর্তী কুপতলা ইউনিয়নের কুপতলা গ্রামের আশফাক আলীর ছেলে মজনু মিয়া (২২)।পুলিশ সূত্রে জানা যায়, শুক্রবার বিকেলে ওই গৃহবধূ ফ্লেক্সিলোড ও মোবাইলে গান ডাউনলোড করার জন্য পার্শ্ববর্তী আশরাফুল ইসলামের দোকানে যান। পরে আশরাফুল তার কম্পিউটার নষ্ট বলে অন্য একটি বাড়িতে নিয়ে গিয়ে কয়েকজনসহ জোরপূর্বক ওই গৃহবধূকে ধর্ষণ করে পালিয়ে যান।পরে ওই গৃহবধূ শনিবার সকালে গণধর্ষণের অভিযোগে সদর থানায় পাঁচজনের নাম উল্লেখ করে ও অজ্ঞাত কয়েকজনকে আসামি করে থানায় একটি মামলা দায়ের করেন।সদর থানার ভারপ্রাপ্ত কর্মকর্তা (ওসি) খাঁন মো. শাহরিয়ার বলেন, ওই গৃহবধূর অভিযোগের প্রেক্ষিতে অভিযান চালিয়ে তিনজনকে গ্রেফতার করা হয়েছে। অন্যদের গ্রেফতারে চেষ্টা চলছে। এছাড়া ওই গৃহবধূকে ডাক্তারি পরীক্ষার জন্য গাইবান্ধা সদর হাসপাতালে পাঠানো হয়েছে।রওশন আলম পাপুল/এফএ/এমএস</body>
</article>
