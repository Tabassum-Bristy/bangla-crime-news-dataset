<article>
  <headline>
স্কুলছাত্রীকে ধর্ষণচেষ্টা : দুই কলেজছাত্রের কারাদণ্ড
</headline>
  <url>https://www.jagonews24.com/country/news/416422</url>
  <published_at>
</published_at>
  <category>ধর্ষণ</category>
  <body>শেরপুরে স্কুলছাত্রীকে ধর্ষণচেষ্টা ও ধর্ষণে ব্যর্থ হয়ে ছোরা মেরে আহত করার দায়ে দুই কলেজছাত্রকে ৫ বছরের কারাদণ্ড দিয়েছেন আদালত।মঙ্গলবার দুপুরে শেরপুরের নারী ও শিশু নির্যাতন দমন ট্রাইব্যুনালের বিচারক অতিরিক্ত জেলা ও দায়রা জজ মো. মোসলেহ উদ্দিন এ রায় ঘোষণা করেন।সাজাপ্রাপ্তরা হলো- শেরপুর সদর উপজেলার ঘুঘুরাকান্দি ইউনিয়নের হাওড়াপাড়া গ্রামের আশেদ আলীর ছেলে মো. আরিফ মিয়া (২২) ও একই গ্রামের সুরুজ আলীর ছেলে লাল চাঁন মিয়া (২০)।আদালতের পিপি অ্যাডভোকেট গোলাম কিবরিয়া বুলু রায়ের সত্যতা নিশ্চিত করে বলেন, রায়ে একইসঙ্গে সাজাপ্রাপ্ত প্রত্যেককে ৫ হাজার টাকা অর্থদণ্ড অনাদায়ে ২ মাসের কারাদণ্ড দেয়া হয়েছে। সাজাপ্রাপ্তদের উপস্থিতিতেই এ রায় ঘোষণা করা হয়।হাকিম বাবুল/এএম/এমএস</body>
</article>
