<article>
  <headline>
শিশুকে ধর্ষণের অভিযোগে যুবক গ্রেফতার
</headline>
  <url>https://www.jagonews24.com/country/news/495707</url>
  <published_at>
</published_at>
  <category>ধর্ষণ</category>
  <body>৬ বছরের এক শিশুকে ধর্ষণের অভিযোগে খোরশেদ আলম ওরফে খুইস্যাকে রাঙামাটির কাপ্তাই থেকে গ্রেফতার করেছে খাগড়াছড়ির মহালছড়ি থানা পুলিশ।মঙ্গলবার রাতে মহালছড়ি থানা পুলিশের ওসি মো. নুরে আলম ফকিরের নেতৃত্বে পুলিশ কাপ্তাই উপজেলার লিচু বাগান থেকে তাকে গ্রেফতার করে।ধর্ষক খোরশেদ আলম ওরফে খুইস্যা মহালছড়ি উপজেলার নতুন পাড়া গ্রামের বাসিন্দা আব্দুল কুদ্দুসের ছেলে। সে এক সন্তানের বাবা।মহালছড়ি থানা পুলিশের ওসি মো. নুরে আলম ফকির জানান, গত ২৩ মার্চ শিশুটিকে কেক খাওয়ানোর প্রলোভন দেখিয়ে মহালছড়ি হাসপাতালের পেছনে নিয়ে ধর্ষণ করে ফেলে যায় খোরশেদ। শিশুটিকে উদ্ধার করে প্রথমে মহালছড়ি হাসপাতলে ভর্তি করা হয়। পরে অবস্থার অবনতি হলে খাগড়াছড়ি জেল সদর হাসপাতালে উন্নত চিকিৎসা দেয়া হয়।ঘটনার পর বিষয়টি ধামাচাপা দেয়ারও চেষ্টা চলে। ঘটনা টের পেয়ে পুলিশ ওই শিশুর পরিবারের সঙ্গে যোগাযোগ করলে ৩ এপ্রিল ধর্ষিতার মা বাদী হয়ে মহালছড়ি থানায় নারী ও শিশু নির্যাতন দমন আইনে মামলা করেন।মুজিবুর রহমান ভুইয়া/এফএ/এমএস</body>
</article>
