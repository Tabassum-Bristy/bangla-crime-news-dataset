<article>
  <headline>
স্কুলছাত্রীকে অপহরণের পর দু’দিন ধরে ধর্ষণ
</headline>
  <url>https://www.jagonews24.com/country/news/481349</url>
  <published_at>
</published_at>
  <category>ধর্ষণ</category>
  <body>বরিশালের গৌরনদী উপজেলার পিঙ্গলাকাঠী গ্রামে পঞ্চম শ্রেণির এক ছাত্রীকে অপহরণের পর দুদিন আটকে রেখে ধর্ষণের অভিযোগে বেলাল সরদার নামে এক যুবককে গ্রেফতার করেছে পুলিশ। এছাড়া অভিযান চালিয়ে ওই স্কুলছাত্রীকে উদ্ধার করা হয়েছে।বৃহস্পতিবার সকালে উদ্ধার ওই ছাত্রীকে ডাক্তারি পরীক্ষা ও আদালতে জবানবন্দি দেয়ার জন্য বরিশাল শহরে নিয়ে আসা হয়েছে।এর আগে বুধবার রাতে অভিযান চালিয়ে পিঙ্গলাকাঠী গ্রামের মোবারক সরদারের পরিত্যক্ত ঘর থেকে ওই স্কুলছাত্রীকে উদ্ধার ও ধর্ষক বেল্লাল সরদারকে গ্রেফতার করে গৌরনদী থানা পুলিশ। বেল্লাল পিঙ্গলাকাঠী এলাকার কেতাব আলী সরদারের ছেলে। সে পেশায় টাইলস মিস্ত্রী।স্কুলছাত্রীর স্বজনরা জানান, ১১ ফ্রেরুয়ারি সন্ধ্যায় ওই ছাত্রীকে বাড়ির পাশ থেকে মুখ চেপে ধরে অপহরণ করে বেল্লাল সরদার। এ ঘটনায় ধর্ষিতার নানা বাদী হয়ে বুধবার নারী ও শিশু নির্যাতন দমন আইনে মামলা করেন।উদ্ধার অভিযানে নেতৃত্ব দেয়া গৌরনদী থানার সেকেন্ড অফিসার এসআই তৌহিদুজ্জামান জানান, মামলা দায়েরের পর প্রযুক্তির সহায়তায় বেল্লাল সরদারের অবস্থান নিশ্চিত হয়ে স্কুলছাত্রীকে উদ্ধার করা হয়। এ সময় ধর্ষক বেল্লাল সরদারকেও গ্রেফতার করা হয়। বৃহস্পতিবার সকালে উদ্ধার স্কুলছাত্রীকে ডাক্তারি পরীক্ষা ও আদালতে জবানবন্দি দেয়ার জন্য বরিশালে পাঠানো হয়।সাইফ আমীন/এফএ/আরআইপি</body>
</article>
