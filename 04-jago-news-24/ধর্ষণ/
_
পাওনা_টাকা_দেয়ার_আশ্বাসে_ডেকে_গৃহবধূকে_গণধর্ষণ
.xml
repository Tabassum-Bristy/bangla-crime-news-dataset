<article>
  <headline>
পাওনা টাকা দেয়ার আশ্বাসে ডেকে গৃহবধূকে গণধর্ষণ
</headline>
  <url>https://www.jagonews24.com/country/news/342754</url>
  <published_at>
</published_at>
  <category>ধর্ষণ</category>
  <body> পাওনা টাকা দেয়ার কথা বলে ডেকে নিয়ে সাতক্ষীরায় এক গৃহবধূকে গণধর্ষণের অভিযোগ উঠেছে। এ ঘটনায় পুলিশ পাঁচ যুবককে গ্রেফতার করেছে। সোমবার জেলার বিভিন্ন এলাকা থেকে তাদের গ্রেফতার করা হয়।এর আগে রোববার রাতে সদর উপজেলার ছয়ঘরিয়ার জনৈক সিরাজের ইটভাটায় ওই গৃহবধূকে ধর্ষণের ঘটনা ঘটে।গ্রেফতাররা হলেন- সদর উপজেলার দেবনগর গ্রামের জামের আলির ছেলে তরিকুল ইসলাম (২৫), একই গ্রামের করিম বক্সের ছেলে ইদ্রিস আলী (২০), বাঁশঘাটা গ্রামের কোরবান আলীর ছেলে আলামিন (২২), বেতলা গ্রামের আব্দুর রাজ্জাকের ছেলে কবিরুল ইসলাম (২৭) ও দেবনগর গ্রামের রঞ্জনের ছেলে সঞ্জয় (২৫)।এ ঘটনায় থানায় দায়ের করা মামলার এজাহারে বলা হয়েছে, ওই গৃহবধূ ফেরি করে বিভিন্ন মালামাল বিক্রি করেন। মালামাল বিক্রয়ের সূত্র ধরে দেবনগর গ্রামের জামের আলীর ছেলে তরিকুল ইসলামের কাছে তার এক হাজার টাকা পাওনা ছিল। কিন্তু তরিকুল পাওনা টাকা দিতে টালবাহানা শুরু করে। এক পর্যায়ে রোববার সন্ধ্যায় তরিকুল ওই গৃহবধূকে টাকা দেয়ার কথা বলে ছয়ঘরিয়ার সিরাজের ইটভাটার কাছে যেতে বলে। কথা মত সেখানে গেলে তাকে জোরপূর্বক ভাটার ইটকাটার রুমে নিয়ে তরিকুল ইসলামসহ আসামিরা পালাক্রমে ধর্ষণ করে। রাত ১০টার দিকে ওই গৃহবধূর চিৎকার শুনে টহল পুলিশ তাকে উদ্ধার করে এবং কবিরুল নামে একজনকে ঘটনাস্থল থেকে আটক করে।এদিকে এ ঘটনায় কবিরুলের দেয়া তথ্য মতে পুলিশ সোমবার সারাদিন অভিযান চালিয়ে আরও চার ধর্ষককে গ্রেফতার করে।সদর থানা পুলিশের ভারপ্রাপ্ত কর্মকর্তা (ওসি) মারুফ আহমেদ জানান, এ ঘটনায় ঘটনাস্থল থেকে একজনসহ পাঁচজনকে গ্রেফতার করা হয়েছে। গ্রেফতারদের মধ্যে ইদ্রিস আদালতে ১৬৪ ধারায় স্বীকারোক্তিমূলক জবানবন্দি দিয়েছে।আকরামুল ইসলাম/আরএআর/আরআইপি</body>
</article>
