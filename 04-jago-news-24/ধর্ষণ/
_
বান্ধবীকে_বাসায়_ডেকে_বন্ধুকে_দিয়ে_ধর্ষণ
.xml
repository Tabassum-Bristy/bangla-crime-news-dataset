<article>
  <headline>
বান্ধবীকে বাসায় ডেকে বন্ধুকে দিয়ে ধর্ষণ
</headline>
  <url>https://www.jagonews24.com/country/news/418566</url>
  <published_at>
</published_at>
  <category>ধর্ষণ</category>
  <body>নিজের বান্ধবীকে বাসায় ডেকে বন্ধুকে দিয়ে ধর্ষণ করানোর অভিযোগ পাওয়া গেছে। সাতক্ষীরার তালা উপজেলায় শনিবার দুপুরে এ ঘটনা ঘটে। নির্যাতিত কিশোরী শাহাপুর আদর্শ সরকারি প্রাথমিক বিদ্যালয়ের পঞ্চম শ্রেণির ছাত্রী।অভিযুক্ত ধর্ষক একই উপজেলার শাহাপুর গ্রামের শহর আলী শেখের ছেলে সিরাজ শেখ। এ ঘটনায় সিরাজের এক সহযোগীও জড়িত। তার নাম জানা সম্ভব হয়নি।স্থানীয় সূত্রে জানা যায়, তালার খানপুর গ্রামের মহিদুল সরদারের মেয়ে শারমিন সুলতানা ওই নির্যাতিত কিশোরীর বান্ধবী। শনিবার দুপুরে শারমিন তার বান্ধবীকে বাসায় ডেকে নিয়ে যায়।সেখানে পূর্ব-পরিকল্পনা অনুযায়ী শারমিনের বন্ধু সিরাজ শেখ ওই কিশোরীকে বাগানে নিয়ে ধর্ষণ করে পালিয়ে যায়। ওই সময় সিরাজের সঙ্গে তার এক সহযোগীও ছিল। এ ঘটনায় শারমিনকে আটক করেছে পুলিশ।নির্যাতিত কিশোরীর বাবা বলেন, শারমিন আমার মেয়েকে ডেকে নিয়ে সর্বনাশ করিয়েছে। আমি প্রশাসনের কাছে দাবি জানাই, ধর্ষক সিরাজ এবং তার সহযোগীকে গ্রেফতার করে বিচারের মুখোমুখি হোক। সেইসঙ্গে শারমিনেরও বিচার হোক।এ বিষয়ে তালা থানা পুলিশের ভারপ্রাপ্ত কর্মকর্তা (ওসি) হাসান হাফিজুর রহমান জাগো নিউজকে বলেন, ঘটনাটি আমি বিস্তারিত শুনেছি। এখনো মামলা হয়নি। এ নিয়ে আইনগত ব্যবস্থা নেয়া হবে। নির্যাতিত কিশোরীর বান্ধবী শারমিন সুলতানাকে জিজ্ঞাসাবাদের জন্য আটক করা হয়েছে।আকরামুল ইসলাম/এএম/জেআইএম</body>
</article>
