<article>
  <headline>
প্রতিবন্ধী কিশোরীকে ধর্ষণের অভিযোগে যুবক গ্রেফতার
</headline>
  <url>https://www.jagonews24.com/country/news/438818</url>
  <published_at>
</published_at>
  <category>ধর্ষণ</category>
  <body>মানিকগঞ্জের ঘিওরে প্রতিবন্ধী কিশোরীকে ধর্ষণের অভিযোগে মোল্লা নামে এক যুবককে গ্রেফতার করেছে পুলিশ। মঙ্গলবার বিকেলে থানায় মামলা দায়ের করেন ওই কিশোরীর মা। গ্রেফতার তুলন মোল্লা ঘিওর উপজেলার বড়টিয়া গ্রামের বজলুর রশীদ মোল্লার ছেলে।পুলিশ জানায়, গত ৫ জুলাই চাচাতো ভাইয়ের মৃত্যুর খবর পেয়ে ওই প্রতিবন্ধী কিশোরী একই উপজেলার পেচাঁরকান্দা গ্রাম থেকে বড়টিয়া গ্রামে ভাই আইয়ুব আলীর বাড়িতে আসেন। পরে বাড়ির সবাই মরদেহ দেখতে গেলে এই সুযোগে মোল্লা প্রতিবন্ধী কিশোরীকে ধর্ষণ করে। ওই যুবকের পরিবার এলাকায় প্রভাবশালী হওয়ায় প্রথমে ঘটনার ধামাচাপা দেয়ার চেষ্টা করে। কিন্তু এলাকায় ধর্ষণের খবর ছড়িয়ে পড়লে গ্রাম্য শালিসের মাধ্যমে বিষয়টি আপোষ মীমাংসার চেষ্টা করা হয়। তবে ঘিওর থানার পুলিশ বিষয়টি জানতে পেরে সোমবার রাতে তুলন মোল্লাকে ধরে নিয়ে যায়।ঘটনার সত্যতা নিশ্চিত করে ঘিওর থানা পুলিশের ভারপ্রাপ্ত কর্মকর্তা (ওসি) রবিউল ইসলাম জানান, মঙ্গলবার বিকালে প্রতিবন্ধী কিশোরীর মা বাদী হয়ে থানায় মামলা দায়ের করেছেন।বি.এম খোরশেদ/আরএ/এমএস</body>
</article>
