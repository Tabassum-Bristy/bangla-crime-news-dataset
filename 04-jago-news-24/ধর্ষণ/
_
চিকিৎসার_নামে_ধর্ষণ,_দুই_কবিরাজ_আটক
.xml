<article>
  <headline>
চিকিৎসার নামে ধর্ষণ, দুই কবিরাজ আটক
</headline>
  <url>https://www.jagonews24.com/country/news/429656</url>
  <published_at>
</published_at>
  <category>ধর্ষণ</category>
  <body>কবিরাজি চিকিৎসার নামে নারীদের ধর্ষণ এবং ধর্ষণের ভিডিও ধারণ করে ব্ল্যাকমেইলের অভিযোগে সিরাজগঞ্জে দুই ভণ্ড কবিরাজকে আটক করেছে র‌্যাব। বৃহস্পতিবার গভীর রাতে সিরাজগঞ্জ পৌর এলাকার মুজিব সড়কে অভিযান চালিয়ে তাদের আটক করা হয়।শুক্রবার সন্ধ্যায় র‌্যাব-১২ সিরাজগঞ্জ ক্যাম্পের অফিস সহকারী আনোয়ার হোসেন এ তথ্য জানান। আটকরা হলেন- সদর উপজেলার মুক্তারগাঁতী গ্রামের মৃত হাশেম আনছারীর ছেলে জাকারিয়া আনছারী (৪৫) ও পৌর এলাকার সয়াধানগড়া মহল্লার মহির উদ্দিনের ছেলে আপেল মাহমুদ (২৯)।আনোয়ার হোসেন জানান, আটকরা দীর্ঘদিন ধরে নারীদের কবিরাজি চিকিৎসার নামে ধর্ষণ ও ধর্ষণের ভিডিও ধারণ করে ব্ল্যাকমেইল করে নগদ টাকা ও স্বর্ণালংকার হাতিয়ে নিচ্ছিলেন। বিষয়টি জানতে পেরে গোপন সংবাদের ভিত্তিতে গভীর রাতে সিরাজগঞ্জ পৌর এলাকার মুজিব সড়কে অভিযান চালিয়ে তাদের আটক করা হয়। আটকদের সিরাজগঞ্জ সদর থানায় হস্তান্তর করা হয়েছে বলে তিনি জানান।ইউসুফ দেওয়ান রাজু/আরএআর/পিআর</body>
</article>
