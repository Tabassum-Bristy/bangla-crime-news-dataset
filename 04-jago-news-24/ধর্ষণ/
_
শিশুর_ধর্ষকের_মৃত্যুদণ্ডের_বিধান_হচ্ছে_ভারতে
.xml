<article>
  <headline>
শিশুর ধর্ষকের মৃত্যুদণ্ডের বিধান হচ্ছে ভারতে
</headline>
  <url>https://www.jagonews24.com/international/news/422846</url>
  <published_at>
</published_at>
  <category>ধর্ষণ</category>
  <body>১২ বছরের নিচের শিশুকে ধর্ষণে অভিযুক্তের সর্বোচ্চ সাজা মৃত্যুদণ্ডের একটি অধ্যাদেশে অনুমোদন দিয়েছে ভারতের মন্ত্রিসভা। শনিবার দেশটির প্রধানমন্ত্রী নরেন্দ্র মোদির নেতৃত্বে অনুষ্ঠিত মন্ত্রিসভার বৈঠকে ওই অধ্যাদেশ অনুমোদন পেয়েছে।ভারতীয় সংবাদমাধ্যম এনডিটিভি বলছে, এ অধ্যাদেশের ফলে শিশু ধর্ষণকারীর সর্বোচ্চ সাজার বিচার জরুরি নির্বাহী আদেশেও করা যাবে। ভারতে তরুণীদের সঙ্গে যৌন হয়রানির ঘটনা নিয়ে দেশটির কেন্দ্রীয় সরকার যে প্রতিশ্রুতিবদ্ধ অধ্যাদেশটিকে সেইদিক বিবেচনায় ইতিবাচক হিসেবে দেখা হচ্ছে।প্রধানমন্ত্রী নরেন্দ্র মোদির পাঁচ দিনের বিদেশ সফর শেষে দেশের ফেরার কয়েক ঘণ্টার মধ্যে মন্ত্রিসভার বৈঠকে ওই অধ্যাদেশটি অনুমোদন পেয়েছে।অর্থনৈতিক লুটপাটকারী যারা দেশ থেকে পালিয়ে যাবে তাদের সম্পত্তি সরকার বাজেয়াপ্ত করতে পারবে; এমন অপর একটি অধ্যাদেশেও মন্ত্রিসভা সায় দিয়েছে।জম্মু-কাশ্মিরের কাঠুয়ায় দেশটির সংখ্যালঘু মুসলিম যাযাবর সম্প্রদায়ের আট বছর বয়সী শিশু আসিফাকে ধর্ষণ ও হত্যার পর নারী ও শিশু উন্নয়ন বিষয়ক কেন্দ্রীয় মন্ত্রী মানেকা গান্ধী গত সপ্তাহে মন্ত্রিসভায় ওই অধ্যাদেশের প্রস্তাব তোলেন। শনিবার মন্ত্রিসভার বৈঠকে স্বরাষ্ট্র মন্ত্রণালয় আনুষ্ঠানিকভাবে প্রস্তাবটি উত্থাপন করে।তবে এবারই যে প্রথম ধর্ষণের শাস্তি হিসেবে মন্ত্রিসভায় সর্বোচ্চ সাজার সুপারিশ করা হলো তা নয়। অতীতে বেশ কয়েকবার সর্বোচ্চ সাজার প্রস্তাব তোলা হলেও শেষ পর্যন্ত তা অনুমোদন পায়নি। গত জানুয়ারিতেও এ ধরনের একটি প্রস্তাব উঠেছিল। কিন্তু সেই সময় সরকারি এক আইনজীবী সুপ্রিম কোর্টকে জানান, মৃত্যুদণ্ডই সবকিছুর জবাব নয়।এসআইএস/আরআইপি</body>
</article>
