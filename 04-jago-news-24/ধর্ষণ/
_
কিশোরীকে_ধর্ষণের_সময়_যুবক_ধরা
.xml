<article>
  <headline>
কিশোরীকে ধর্ষণের সময় যুবক ধরা
</headline>
  <url>https://www.jagonews24.com/country/news/508126</url>
  <published_at>
</published_at>
  <category>ধর্ষণ</category>
  <body>সাভারে ১২ বছর বয়সী এক কিশোরীকে ধর্ষণের দায়ে মো. সাদ্দাম হোসেন (২৬) নামে এক বখাটেকে আটক করেছে পুলিশ। এ ঘটনায় থানায় মামলা দায়ের করে ভুক্তভোগী ওই কিশোরীকে স্বাস্থ্য পরীক্ষার জন্য ঢাকা মেডিকেল কলেজ হাসপাতালের ওয়ান স্টপ ক্রাইসিস সেন্টারে পাঠানো হয়েছে।বৃহস্পতিবার রাত সাড়ে ৮টার দিকে সাভারের হেমায়েতপুর শ্যামপুর এলাকায় এ ধর্ষণের ঘটনা ঘটে। আটক সাদ্দাম সাভারের শ্যামপুর এলাকার কুতুব উদ্দিনের ছেলে। সে আগে গাড়িতে হেলপারি করলেও বর্তমানে মাদকাসক্ত ও এলাকায় ছিঁচকে চোর হিসেবে পরিচিত।পুলিশ ও স্থানীরা জানায়, বৃহস্পতিবার রাতে ভুক্তভোগী কিশোরী একটি নির্মাণাধীন দোতলা বিল্ডিংয়ের নিচে বসেছিল। হঠাৎ সাদ্দাম হোসেন তাকে জোর করে ওই বিল্ডিংয়ের দোতলায় নিয়ে ধর্ষণ করে। এ সময় কিশোরীর চিৎকারে স্থানীয়রা বিষয়টি বুঝতে পেরে ঘটনাস্থলে গেলে সাদ্দাম পালিয়ে যাওয়ার চেষ্টা করে।বিষয়টি ট্যানারি ফাঁড়িতে জানানো হলে পুলিশ ঘটনাস্থল থেকে মেয়েটিকে উদ্ধার করে এবং স্থানীয়দের সহায়তায় ধর্ষক সাদ্দামকেও আটক করে নিয়ে আসে। সাভার চামড়া শিল্প নগরীর পুলিশ ফাঁড়ির উপ-পরিদর্শক (এসআই) মো. সোহেল জানান, ধর্ষক সাদ্দাম হোসেনের বিরুদ্ধে সাভার মডেল থানায় একটি মামলা দায়ের করা হয়েছে। এছাড়া ভুক্তভোগী কিশোরীকে উদ্ধার করে স্বাস্থ্য পরীক্ষার জন্য ঢাকা মেডিকেল কলেজ হাসপাতালের ওয়ান স্টপ ক্রাইসিস সেন্টারে পাঠানো হয়েছে।আল-মামুন/এফএ/এমএস</body>
</article>
