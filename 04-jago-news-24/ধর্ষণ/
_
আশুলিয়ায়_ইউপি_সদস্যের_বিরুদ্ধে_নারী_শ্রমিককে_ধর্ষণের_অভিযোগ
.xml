<article>
  <headline>
আশুলিয়ায় ইউপি সদস্যের বিরুদ্ধে নারী শ্রমিককে ধর্ষণের অভিযোগ
</headline>
  <url>https://www.jagonews24.com/country/news/342343</url>
  <published_at>
</published_at>
  <category>ধর্ষণ</category>
  <body>আশুলিয়ায় ইউপি সদস্য আবু তাহের মৃধার বিরুদ্ধে এক নারী পোশাক শ্রমিককে ধর্ষণের অভিযোগ উঠেছে। রোববার (১৭ সেপ্টেম্বর) রাতে ওই নারী নিজে বাদী হয়ে আশুলিয়া থানায় একটি সাধারণ ডায়েরি করেছেন।জানা যায়, আশুলিয়ার ইয়ারপুর ইউনিয়ন পরিষদের ৬নং ওয়ার্ড সদস্য আবু তাহের মৃধার বাড়িতে ভাড়া থেকে স্থানীয় একটি পোশাক কারখানায় কাজ করত ভোক্তভোগী ওই নারী। গত ৫ মাস আগে ওই নারী ইউপি সদস্যের বাড়ি থেকে অন্যত্র বাসা ভাড়া নিলে কয়েকদিন ধরে অভিযুক্ত ইউপি সদস্য তাকে নানা কু-প্রস্তাব দিয়ে আসছিল। পরবর্তীতে গত শনিবার রাতে কারখানা থেকে বাড়ি ফেরার পথে ইউপি সদস্য তাহের মৃধা জোর করে ওই নারীকে একটি পরিত্যক্ত বাড়িতে নিয়ে ধর্ষণ করেন।ওই নারীর ডাক্তারি পরীক্ষা শেষে ধর্ষণের আলামত পাওয়া গেলে মামলা রেকর্ডসহ প্রয়োজনীয় আইনগত ব্যবস্থা নেয়া হবে বলে জানিয়েছে পুলিশ। এই ব্যাপারে ইউপি সদস্য তাহের মৃধার সঙ্গে যোগাযোগ করা হলে তিনি বলেন, কেউ হয়তো চক্রান্ত করে এই কাজ করাতে পারে। আমি সম্পূর্ণ নির্দোষ।আশুলিয়া থানার ওসি আব্দুল আওয়াল বলেন, অভিযোগকারী নারীর অভিযোগ পেয়েছি, ডাক্তারি পরীক্ষা শেষে র্ধষণের আলামত পাওয়া গেলে আইনগত ব্যবস্থা নেয়া হবে।আল- মামুন/জেএইচ</body>
</article>
