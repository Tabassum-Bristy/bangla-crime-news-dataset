<article>
  <headline>
বাগদানের পর একাধিকবার ধর্ষণ, তরুণ গ্রেফতার
</headline>
  <url>https://www.jagonews24.com/international/news/308377</url>
  <published_at>
</published_at>
  <category>ধর্ষণ</category>
  <body>বাগদানের পর একাধিকবার ধর্ষণের শিকার ১৭ বছরের এক তরুণী ভারতের গুজরাটের চক বাজার পুলিশ স্টেশনে সাধারণ ডায়েরি করেছেন। গত সোমবার করা তার ওই ডায়েরিতে ২০ বছর বয়সী এক তরুণের বিরুদ্ধে ধর্ষণের অভিযোগ করেন তিনি। অভিযুক্ত ওই তরুণ গত সোমবারও তরুণীকে ধর্ষণের চেষ্টা করেন। তরুণী তাতে অস্বীকৃতি জানালে মাথায় আঘাত করেন ওই ব্যক্তি। পরে থানায় গিয়ে ধর্ষণের অভিযোগ করেন ওই তরুণী।ইতোমধ্যেই অভিযুক্ত ইব্রাহিম হানিফ কুককে গ্রেফতার করেছে পুলিশ। বাগদানের পর ২০১৬ সালের মে মাস থেকে তরুণীকে ধর্ষণের অভিযোগে তাকে গ্রেফতার করা হয়। ভারতীয় দণ্ডবিধির ধর্ষণ বিষয়ক ধারা এবং যৌন অপরাধ থেকে শিশু সুরক্ষা বিষয়ক আইনে ইব্রাহিমের বিরুদ্ধে মামলা হয়েছে। মামলায় উল্লেখ করা হয়েছে, বাগদানের পর তরুণীকে একাধিকবার ধর্ষণ করেছেন ইব্রাহিম। বাগদান ভেঙে দেয়ার হুমকি দিয়ে জোরপূর্বক শারীরিক সম্পর্ক স্থাপনের অভিযোগ করেন ওই তরুণী। গত সোমবার অভিযোগ করলেও এর আগে একাধিকবার ইব্রাহিমের অনুরোধ উপেক্ষা করেছেন তিনি। চাপ প্রয়োগ করা হলেও ওইদিন ইব্রাহিমকে প্রত্যাখ্যান করেন তিনি। এতে রাগান্বিত হয়ে তরুণীকে মারধর শুরু করেন ইব্রাহিম। তরুণীর বাড়ির লোকজন ইব্রাহিমের হাত থেকে তাদের মেয়েকে উদ্ধারে এগিয়ে আসার পর তাদেরও মারধর করেন তিনি।ইতোমধ্যেই ইব্রাহিমকে আটক করে তদন্ত করছে পুলিশ। সূত্র : টাইমস অব ইন্ডিয়াকেএ/পিআর</body>
</article>
