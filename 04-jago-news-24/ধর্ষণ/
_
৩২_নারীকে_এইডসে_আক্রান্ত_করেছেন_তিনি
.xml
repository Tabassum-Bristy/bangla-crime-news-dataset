<article>
  <headline>
৩২ নারীকে এইডসে আক্রান্ত করেছেন তিনি
</headline>
  <url>https://www.jagonews24.com/international/news/364807</url>
  <published_at>
</published_at>
  <category>ধর্ষণ</category>
  <body>নিজের শরীরে মরণব্যাধি এইডসের জীবাণু থাকার বিষয়টি জানার পরেও ইতালির নাগরিক ভ্যালেন্টিনো তাললুতো কোনো সুরক্ষা ছাড়াই বহু নারীর সঙ্গে যৌন সম্পর্ক স্থাপন করেছিলেন। ৩২ জন নারীর শরীরে এইচআইভি ভাইরাস ছড়িয়ে দেয়ায় শুক্রবার ৩৩ বছর বয়সী ভ্যালেন্টিনোকে ২৪ বছরের কারাদণ্ড দিয়েছেন রোমের আদালত।পুলিশ জানিয়েছে, ২০০৬ সালে শরীরে এইচআইভি ভাইরাস সনাক্ত হওয়ার পরও অন্তত ৫৩ জন নারীর সঙ্গে অরক্ষিত যৌন সম্পর্ক স্থাপন করেছেন তিনি।ভাইরাসটি সংক্রমিত হয়েছে ওই নারীদের মধ্যে তিনজনের পুরুষ সঙ্গীর শরীরেও। চতুর্থ আরেক নারীর আট মাস বয়সী একটি শিশুও এইচঅাইভি ভাইরাসে আক্রান্ত হয়েছে।তবে তার পক্ষের আইনজীবীর দাবি, ভ্যালেন্টিনো তাললুতোর এমন আচরণ হঠকারী হলেও ইচ্ছাকৃতভাবে তিনি এমন কাজ করেননি।বার্তা সস্থা এএফপি তাদের এক খবরে বলছে, যৌন সম্পর্কের সময় কোনো নারী তাকে সুরক্ষার ব্যবস্থা নিতে বললেও তিনি তা নেননি। বরং ওই নারীদের নিশ্চিন্ত করতেন এই বলে যে, সম্প্রতি তিনি এইচআইভি পরীক্ষা করেছেন। তিনি এইচআইভিমুক্ত।নিজের কারণে অন্যের শরীরে এইচআইভি ভাইরাস ছড়িয়ে পড়ায় দুঃখ প্রকাশ করেছেন ভলেন্তিনো। তিনি আদালতকে জানিয়েছেন, তার মায়ের শরীরে এইচআইভি ভাইরাস ছিল। তখন মাত্র চার বছর ছিল তার বয়স।বিচারকরা ১০ ঘণ্টা ধরে আলোচনার পর তার রায় দেন। তবে বিপক্ষের আইনজীবী তার ফাঁসির আবেদন করেছিলেন।সূত্র : এএফপিকেএ/আরআইপি</body>
</article>
