<article>
  <headline>
বড় ভাইয়ের মোবাইলে পর্নো দেখে শিশুকে ধর্ষণ করলো শিশু
</headline>
  <url>https://www.jagonews24.com/country/news/436904</url>
  <published_at>
</published_at>
  <category>ধর্ষণ</category>
  <body>নরসিংদীর পলাশে চার বছরের এক শিশুকে ধর্ষণের মামলায় নাদিম ইসলাম আবদুুল্লাহ (১০) নামের এক প্রাথমিক বিদ্যালয়ের ছাত্রকে গ্রেফতার করেছে পুলিশ।রোববার দুপুরে উপজেলার জিনারদী ইউনিয়নের চরনগর্দী সরকারি প্রাথমিক বিদ্যালয় থেকে তাকে গ্রেফতার করা হয়। সে ওই বিদ্যালয়ের চতুর্থ শ্রেণির ছাত্র। তার বাবা শাজাহান মিয়া জিনারদীর পারুলিয়ার মাঝেরচর গ্রামের বাসিন্দা। তিনি নরসিংদী জেলা দায়রা জজ আদালতে আইনজীবীর সহকারী হিসেবে কর্মরত।পুলিশ জানায়, গত শুক্রবার সকালে নাদিম ইসলাম আবদুল্লাহ তার মা-বাবার সঙ্গে ঘোড়াশাল দক্ষিণ চরপাড়া গ্রামে নানার বাড়িতে বেড়াতে যায়। ওই দিন বিকেলে নানার বাড়ির এক ভাড়াটিয়ার চার বছরের শিশু কন্যা মাঠে খেলা করা অবস্থায় নাদিম ইসলাম আবদুল্লাহ তাকে নির্জন স্থানে নিয়ে ধর্ষণ করে।রক্তাক্ত অবস্থায় পড়ে থাকতে দেখে শিশুটির পরিবারের লোকজন তাকে উদ্ধার করে স্থানীয় হাসপাতালে নিয়ে যায়। সেখানে তার অবস্থার অবনতি দেখে শিশুটিকে নরসিংদীর একটি প্রাইভেট হাসপাতালে নিয়ে চিকিৎসা দেয়া হয়।রোববার সকালে শিশুটির মা বাদী হয়ে থানায় একটি ধর্ষণ মামলা দায়ের করলে নাদিম ইসলাম আবদুল্লাহকে গ্রেফতার করে পুলিশ।পলাশ থানা পুলিশের ভারপ্রাপ্ত কর্মকর্তা (ওসি) সাইদুর রহমান বলেন, গ্রেফতারের পর স্কুলছাত্র নাদিম ইসলাম আবদুল্লাহ ধর্ষণের কথা স্বীকার করেছে। সে জানায় তার বড় ভাইয়ের মোবাইলে পর্নগ্রাফি দেখে এ ধরনের কাজের প্রতি আগ্রহ বেড়ে যায়। পরে নানার বাড়ি গিয়ে সুযোগ পেয়ে শিশুটিকে ধর্ষণ করে।সঞ্জিত সাহা/এএম/এমএস</body>
</article>
