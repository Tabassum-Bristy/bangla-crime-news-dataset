<article>
  <headline>
ভাতিজার বিরুদ্ধে চাচিকে মুখ বেঁধে ধর্ষণের অভিযোগ
</headline>
  <url>https://www.jagonews24.com/country/news/305938</url>
  <published_at>
</published_at>
  <category>ধর্ষণ</category>
  <body>টাঙ্গাইলের সখিপুর উপজেলায় চাচিকে ধর্ষণের অভিযোগে খায়রুল ইসলাম নামে এক যুবককে গ্রেফতার করেছে পুলিশ।গতকাল শুক্রবার রাতে উপজেলার বানিয়াছিট গ্রামে চাচি বাদী হয়ে খায়রুল ইসলামের বিরুদ্ধে সখিপুর থানায় ধর্ষণ মামলা করেন।স্থানীয় সূত্রে জানা যায়, অভিযোগকারী নারীর বিয়ের কিছু দিন পর স্বামী বিদেশ চলে যায়। এরপর থেকে তিনি একমাত্র ছেলেকে নিয়ে বেশির ভাগ সময় বাবার বাড়িই থাকেন। শুক্রবার সন্ধ্যায় স্বামীর বড় ভাইয়ের ছেলে খায়রুল ইসলাম চাচির বাড়ি বানিয়ারছিট বেড়াতে যায়।রাতে চাচি ও ভাতিজা একই ঘরের পাশাপাশি খাটে ঘুমিয়ে পড়ে। রাত ১০টার দিকে ভাতিজা খায়রুল ইসলাম ওড়না দিয়ে চাচির মুখ বেঁধে ধর্ষণ করে।সখিপুর থানা পুলিশের ভারপ্রাপ্ত কর্মকর্তা (ওসি) মাকছুদুল আলম বলেন, অভিযুক্ত খায়রুল ইসলামকে গ্রেফতার করে টাঙ্গাইল আদালতে পাঠানো হয়েছে। ভিকটিমকে ডাক্তারি পরীক্ষা করার জন্য টাঙ্গাইল মেডিকেল কলেজ হাসপাতালে পাঠানো হয়েছে।এএম/আরআইপি</body>
</article>
