<article>
  <headline>
প্রতিবন্ধীকে ধর্ষণ করল ছাত্রদল সভাপতি
</headline>
  <url>https://www.jagonews24.com/country/news/491972</url>
  <published_at>
</published_at>
  <category>ধর্ষণ</category>
  <body>সিলেট নগরের আখালিয়ায় ৩০ বছর বয়সী এক প্রতিবন্ধী নারীকে ধর্ষণের অভিযোগ ওঠেছে ছাত্রদল নেতা মানিকুর রহমান ওরফে কট্টা মানিকের বিরুদ্ধে। মানিক সিলেট মহানগরের ৯ নম্বর ওয়ার্ড ছাত্রদলের সভাপতি। খবর পেয়ে সিলেট মহানগরের কোতোয়ালি মডেল থানা পুলিশ ঘটনাস্থল পরিদর্শন করেছে।আর ভিকটিম নারীকে সিলেট এমএজি ওসমানী মেডিকেল কলেজ হাসপাতালে ভর্তি করা হয়েছে। ভিটকটিমের স্বামী জানান, গত বৃহস্পতিবার রাত ১০টা থেকে ১২টা পর্যন্ত ধর্ষণ করেন ছাত্রদল নেতা কট্রা মানিক। দুই সন্তানের জননী বাক প্রতিবন্ধী স্ত্রীকে ৯ নম্বর ওয়ার্ড ছাত্রদল সভাপতি মানিক জোর করে ঘরে ঢুকে...।তখন তিনি বাইরে ছিলেন। রাতে বাসায় ফিরলে তার স্ত্রী তাকে ধর্ষণের বিষয়ে জানান। পরে তিনি তার স্ত্রীকে কট্টা মানিকের ছবি দেখান। ছবি দেখে তার স্ত্রী ধর্ষক মানিককে শনাক্ত করেন। বিষয়টি জানা জানি হলে কট্রা মানিক বিভিন্নভাবে ধর্ষিতার পরিবারকে ম্যানেজ করার চেষ্টা করেন বলেও জানান ভিকটিমের স্বামী।খবর পেয়ে ঘটনাস্থল পরিদর্শন করেছে সিলেট মহানগরীর কোতোয়ালি থানা পুলিশ। ধর্ষিতা নারীকে শুক্রবার সিলেট ওসমানী মেডিকেল কলেজ হাসপাতালের ওয়ান স্টপ ক্রাইসিস সেন্টারে (ওসিসি) ভর্তি করে পুলিশ। বর্তমানে তিনি হাসপাতালে চিকিৎসাধীন রয়েছেন।বিষয়টি নিশ্চিত করে সিলেট মহানগর পুলিশের অতিরিক্ত উপ-পুলিশ কমিশনার (গণমাধ্যম) জেদান আল মুসা বলেন, ‘খবর পেয়ে কোতোয়ালি মডেল থানা পুলিশ ঘটনাস্থল পরিদর্শন করেছে। আইনগত যত ধরনের সহযোগিতা প্রয়োজন সেটা আমরা করব।‘ছামির মাহমুদ/এমআরএম</body>
</article>
