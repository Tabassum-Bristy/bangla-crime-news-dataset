<article>
  <headline>
সুন্দরী নারী বেশি হলে ধর্ষণ বাড়বে : দুতার্তের বিতর্কিত মন্তব্য
</headline>
  <url>https://www.jagonews24.com/international/news/448497</url>
  <published_at>
</published_at>
  <category>ধর্ষণ</category>
  <body>ফিলিপাইনের প্রেসিডেন্ট রদ্রিগো দুতার্তে মাঝে মাঝেই বিতর্কিত মন্তব্য করে সমালোচনায় আসেন। নিত্য নতুন বিতর্কিত সব মন্তব্যের কারণে বিশ্বজুড়ে পরিচিতিও রয়েছে তার। ক্ষমতায় আসার পর দেশটিতে মাদকবিরোধী অভিযান শুরু করেন তিনি; এতে হাজার হাজার মানুষের প্রাণহানি ঘটে।তবে এবার ধর্ষণ নিয়ে এমন এক মন্তব্য করেছেন; যা দেশটির নারী মানবাধিকার কর্মীরা ‘দায়িত্ব-জ্ঞানহীন’ বলে সমালোচনা করেছেন। সম্প্রতি দেশটির পুলিশ দুতার্তের নির্বাচনী এলাকা দাভাও শহরে বেড়ে যাওয়া ধর্ষণ ও যৌন সহিংসতার ব্যাপারে একটি প্রতিবেদন প্রকাশ করে।বৃহস্পতিবার এই প্রতিবেদন নিয়ে কথা বলতে গিয়ে ফিলিপিনো এই প্রেসিডেন্ট বলেন, ‘তারা (পুলিশ) বলেছেন, দাভাওয়ে প্রচুর ধর্ষণের ঘটনা ঘটছে। কিন্তু সেখানে সুন্দরী নারী যতদিন বেশি থাকবে, ততদিন সেখানে ধর্ষণের ঘটনা আরো বেশি ঘটবে।’ফিলিপাইনের ইংরেজি দৈনিক র্যাপলার বলছে, প্রেসিডেন্টের বিতর্কিত মন্তব্যের শেষ এখানেই নয়। তিনি বলেন, ‘প্রথম অনুরোধে কেউ এই কাজে রাজি হয় না। নারীরা কি এতে রাজি হবেন? না, হবেন না। প্রথম চেষ্টায় কেউ সাড়া দেয় না। আর এটাই ধর্ষণ।’প্রেসিডেন্টের এ মন্তব্যের তীব্র সমালোচনা করেছেন দেশটির নারী মানবাধিকার গোষ্ঠীগুলো। তাদের মতে, কৌতুকের ছলে প্রেসিডেন্ট যে ধরনের অশ্লীল মন্তব্য করেছেন তাতে গুরুত্ব দেয়ার কিছু নেই। ধর্ষণ নিয়ে দুতার্তের রসিকতার নিন্দা জানিয়েছেন তারা।এসআইএস/আরআইপি</body>
</article>
