<article>
  <headline>
বিয়ের প্রলোভনে ধর্ষণ, যুবকের যাবজ্জীবন
</headline>
  <url>https://www.jagonews24.com/country/news/405634</url>
  <published_at>
</published_at>
  <category>ধর্ষণ</category>
  <body>শেরপুরের শ্রীবরদী উপজেলায় বিয়ের প্রলোভনে ৫ম শ্রেণির ছাত্রীকে ধর্ষণের দায়ে এক যুবককে যাবজ্জীবন কারাদণ্ড দিয়েছেন আদালত।যাবজ্জীবন দণ্ডপ্রাপ্ত পলাশ মিয়া (২২) শ্রীবরদী উপজেলার গিলাগাছা গ্রামের আব্দুল আজিজের ছেলে। মঙ্গলবার বিকেলে দণ্ডপ্রাপ্ত পলাশের অনুপস্থিতিতে এ রায় ঘোষণা করেন নারী ও শিশু নির্যাতন দমন আদালতের বিচারক অতিরিক্ত জেলা ও দায়রা জজ মো. মোসলেহ উদ্দিন। ঘটনার পর থেকে ধর্ষক পলাশ মিয়া পলাতক রয়েছে।আদালতের পিপি অ্যাডভোকেট গোলাম কিবরিয়া রায়ের সত্যতা নিশ্চিত করে বলেন, রায়ে একইসঙ্গে সাজাপ্রাপ্ত ব্যক্তিকে ৫০ হাজার টাকা অর্থদণ্ড অনাদায়ে ৬ মাসের কারাদণ্ড দেয়া হয়েছে। আর ধর্ষণের ফলে জন্ম নেয়া সন্তান তার মায়ের হেফাজতে থাকার নির্দেশ দিয়েছেন আদালত।হাকিম বাবুল/এএম/এমএস</body>
</article>
