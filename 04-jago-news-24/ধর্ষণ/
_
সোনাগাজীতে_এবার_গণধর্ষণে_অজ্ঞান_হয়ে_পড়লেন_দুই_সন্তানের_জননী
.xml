<article>
  <headline>
সোনাগাজীতে এবার গণধর্ষণে অজ্ঞান হয়ে পড়লেন দুই সন্তানের জননী
</headline>
  <url>https://www.jagonews24.com/country/news/494355</url>
  <published_at>
</published_at>
  <category>ধর্ষণ</category>
  <body>ফেনীর সোনাগাজীতে মাদরাসাছাত্রী নুসরাত জাহান রাফির ঘটনার রেশ না কাটতেই এবার এক প্রবাসীর স্ত্রী দুই সন্তানের জননীকে গণধর্ষণের ঘটনা ঘটেছে। এ অভিযোগে নুরুল আলম (৩০) নামে এক বখাটেকে আটক করেছে পুলিশ।মঙ্গলবার গভীর রাতে উপজেলার দক্ষিণ চরদরবেশ ইউনিয়নের আদর্শ গ্রাম এলাকা থেকে তাকে আটক করা হয়। নির্যাতিতা বাদী হয়ে সোনাগাজী মডেল থানায় তিনজনের নাম উল্লেখ করে নারী ও শিশু নির্যাতন আইনে মামলা করেন।পুলিশ ও স্থানীয় সূত্র জানায়, রাত সাড়ে ১২টায় প্রাকৃতিক ডাকে সাড়া দিতে বের হলে ওই গৃহবধূর মুখ চেপে ধরে মৃত আবদুল হালিমের ছেলে নুরুল আলম, ওই এলাকার মিন্টু মিয়ার ছেলে আপেল (২৮) ও আবদুল হালিম ওরফে খেজাবাল হাকিমের ছেলে মোশারফ হোসেন (৩০) তাকে পালাক্রমে ধর্ষণ করে। এতে তিনি জ্ঞান হারিয়ে ফেলেন। ওই রাতে গৃহবধূর এক স্বজন অসুস্থ থাকায় ঘরে শাশুড়ি, ননদসহ কেউ ছিলেন না। পরে জ্ঞান ফিরলে সকালে ওই গৃহবধূ পুলিশের আদর্শ গ্রাম তদন্ত কেন্দ্রে অভিযোগ করেন। পুলিশ ঘটনাস্থল থেকে গৃহবধূর পরনের ছেঁড়া কাপড় উদ্ধার করে।আদর্শ কেন্দ্রের ইনচার্জ শ্যামল কান্তি দাস জানান, ভিকটিমকে পুলিশের হেফাজতে রাখা হয়েছে। বৃহস্পতিবার তার ডাক্তারি পরীক্ষার জন্য ফেনী সদর হাসপাতালে পাঠানো হবে।সোনাগাজী মডেল থানা পুলিশের ভারপ্রাপ্ত কর্মকর্তা (ওসি) কামাল হোসেন জানান, নির্যাতিতা নারী বাদী হয়ে তিনজনের নাম উল্লেখ করে মামলা করেন। একজনকে আটকের সত্যতা নিশ্চিত করে তিনি বলেন, বাকিদেরও আটকের চেষ্টা চলছে।রাশেদুল হাসান/এমএএস/এমএস</body>
</article>
