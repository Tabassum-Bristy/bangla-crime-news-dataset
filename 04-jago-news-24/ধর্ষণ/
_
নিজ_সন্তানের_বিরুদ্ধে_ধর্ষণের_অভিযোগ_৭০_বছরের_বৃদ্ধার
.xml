<article>
  <headline>
নিজ সন্তানের বিরুদ্ধে ধর্ষণের অভিযোগ ৭০ বছরের বৃদ্ধার
</headline>
  <url>https://www.jagonews24.com/international/news/342994</url>
  <published_at>
</published_at>
  <category>ধর্ষণ</category>
  <body>ভারতে এবার নিজ সন্তানের বিরুদ্ধে ধর্ষণের অভিযোগ করেছেন সত্তর বছরের এক বৃদ্ধা। এই ঘটনা পাঞ্জাবের গুরুদাসপুর জেলার বাতালা মহকুমায়।পুলিশ জানিয়েছে সম্প্রতি এক বৃদ্ধা তাদের কাছে অভিযোগ করেছেন, দু’বছর ধরে প্রায়ই মদ্যপ অবস্থায় তাকে ধর্ষণ করছে নিজের ৪৫ বছর বয়সী ছেলে। কিন্তু, লজ্জায় তিনি এতোদিন বিষয়টি কাউকে জানাননি।তবে সম্প্রতি ওই বৃদ্ধা খুব অসুস্থ হয়ে পড়ায় প্রকাশ্যে আসে বিষয়টি। তারপরই গত শুক্রবার ছেলের বিরুদ্ধে পুলিশের কাছে অভিযোগ করেন তিনি।পুলিশ জানিয়েছে, ওই নারীর চার ছেলে এবং তিন মেয়ে। বাকি ছেলেমেয়েরা বিয়ে হওয়ায় আলাদা থাকেন। কেবলমাত্র অভিযুক্ত ছেলেই অবিবাহিত। তার সঙ্গেই থাকতেন বৃদ্ধা মা। পুলিশকে এ ঘটনা জানানোর পর থেকেই পলাতক রয়েছে লম্পট ছেলে।ছেলের এমন কাণ্ডে মানসিকভাবে ভেঙে পড়া ওই বৃদ্ধা পুলিশকে জানান, অনেকবার ছেলেকে বলেছি তুই ভুল করছিস। আমি তোর মা। তোকে জন্ম দিয়েছি। এ রকম কাজ করিস না।’ কিন্তু কোনো কথাই শোনেনি ছেলে। ভগবান তাকে অবশ্যই শাস্তি দেবেন।’সূত্র : আনন্দবাজার পত্রিকা।এমএমজেড/এআরএস/জেআইএম</body>
</article>
