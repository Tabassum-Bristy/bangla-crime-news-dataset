<article>
  <headline>
৪ বছরের শিশুর বিরুদ্ধে সহপাঠীকে ধর্ষণের অভিযোগ
</headline>
  <url>https://www.jagonews24.com/international/news/379615</url>
  <published_at>
</published_at>
  <category>ধর্ষণ</category>
  <body>পেন্সিল দিয়ে সহপাঠীকে যৌন হয়রানির অভিযোগ উঠেছে চার বছরের এক শিশুর বিরুদ্ধে। ঘটনাটি ঘটেছে ভারতের রাজধানী নয়াদিল্লির দিওয়ার্কা এলাকার স্থানীয় একটি স্কুলে। ভারতীয় সংবাদ সংস্থা এএনআই বলছে, পুলিশ এ ঘটনায় একটি ধর্ষণ মামলা দায়ের করেছে।তবে এ ধরনের শিশুর বিরুদ্ধে কীভাবে অভিযোগ গঠন করা যায় সেব্যাপারে আইন বিশেষজ্ঞদের দ্বারস্থ হয়েছে পুলিশ।পুলিশের কাছে দায়ের করা অভিযোগে মেয়েটির বাবা-মা বলছে, গত শুক্রবার স্কুল থেকে ফেরার পর শিশুটি তার গোপন স্থানে ব্যথা অনুভব করে। পুলিশ বলছে, পরে শিশুটি তার বাবা-মাকে স্কুলে তার সহপাঠীর কাছে যৌন নিপীড়নের শিকার হয়েছে বলে জানায়।মেয়ে শিশুটি বলছে, শ্রেণিকক্ষে এক সহপাঠী তাকে নগ্ন করার পর একটি ধারালো পেন্সিল ও আঙুল ব্যবহার করে নিপীড়ন চালায়। ওই সময় শ্রেণিকক্ষে কেউ না থাকায় ছেলেটি তাকে আঘাত করতে থাকে।এ ঘটনায় মেয়েটির বাবা-মা স্কুল কর্তৃপক্ষের বিরুদ্ধে দায়িত্বে অবহেলার অভিযোগ এনেছে। এছাড়া এ ঘটনা জানার পরও স্কুলের অধ্যক্ষ, একজন শিক্ষক ও সমন্বয়কের কাছ থেকে কোনো ধরনের সহায়তা পাননি বলেও অভিযোগ করেছেন তারা। তবে অভিযুক্ত ছেলে শিশুর বিস্তারিত প্রকাশে অপরাগতা প্রকাশ করেছেন তারা।মেয়ে শিশুটি যৌন হয়রানির শিকার হয়েছে বলে চিকিৎসক নিশ্চিত করার পর তার বাবা-মা পুলিশের কাছে অভিযোগ দায়ের করেছে। পুলিশ এ ঘটনায় ধর্ষণ মামলা দায়ের করেছে। তবে এ ঘটনা নিয়ে বিতর্ক এড়াতে পরবর্তী পদক্ষেপের ব্যাপারে পুলিশ অত্যন্ত সাবধানে এগোচ্ছে।নয়াদিল্লি পুলিশের প্রধান মুখপাত্র দ্বীপেন্দ্র পাঠক দেশটির জাতীয় দৈনিক দ্য হিন্দুস্তান টাইমসকে বলেন, ভারতীয় দণ্ডবিধি অনুযায়ী সাত বছরের নিচের শিশুরা বিচারের ক্ষেত্রে আইনি সুরক্ষা পায়। আমরা এসব বিধি-বিধান পরীক্ষা করে দেখছি। এমনকি অত্যন্ত স্পর্শকাতর এই বিষয়টি সর্বোচ্চ সতর্কতার সঙ্গে নিয়ন্ত্রণ করছি।সূত্র : এনডিটিভি।এসআইএস/পিআর</body>
</article>
