<article>
  <headline>
বান্ধবীকে সারাদিন মোটরসাইকেলে ঘুরিয়ে রাতে গণধর্ষণ
</headline>
  <url>https://www.jagonews24.com/country/news/477938</url>
  <published_at>
</published_at>
  <category>ধর্ষণ</category>
  <body>বান্ধবীকে জিনিসপত্র কিনে দেয়ার কথা বলে সারাদিন মোটরসাইকেলে ঘুরিয়ে রাতে ধর্ষণ করেছে তিন বন্ধু। গুরুতর অবস্থায় রাতেই দশম শ্রেণির ওই ছাত্রীকে খুলনা মেডিকেল কলেজ হাসপাতালে ভর্তি করা হয়েছে।বর্তমানে ওই ছাত্রী খুলনা মেডিকেল কলেজ হাসপাতালে চিকিৎসাধীন। সোমবার রাতে খুলনার মহানগরীর খানজাহান আলী থানাধীন আফিল জুট মিল এলাকায় এ ঘটনা ঘটে।বিষয়টি নিশ্চিত করেছেন খানজাহান আলী থানা পুলিশের ভারপ্রাপ্ত কর্মকর্তা (ওসি) সফিকুল ইসলাম। তিনি বলেন, আফিল জুট মিলের সাবেক এক শ্রমিকের মেয়ে সোমবার সকালে স্কুলে যাওয়ার জন্য বাড়ি থেকে বের হয়। এরপর সাগর নামে এক যুবক তাকে কিছু জিনিসপত্র কিনে দেয়ার প্রলোভন দেখিয়ে সারাদিন মোটরসাইকেলে ঘুরিয়ে বেড়ায়।সন্ধ্যার পর ছাত্রীকে আফিল জুট মিল এলাকায় নিয়ে যায় সাগর। সেখানে সাগর ও তার দুই বন্ধু বিল্লাল এবং সফিক ছাত্রীকে গণধর্ষণ করে ফেলে যায়। গুরুতর অবস্থায় পড়ে থাকতে দেখে ছাত্রীকে উদ্ধার করে খুলনা মেডিকেল কলেজ হাসপাতালে ভর্তি করে স্থানীয়রা।ওসি সফিকুল ইসলাম আরও বলেন, রাতেই মেয়েটিকে দেখতে আমরা হাসপাতালে যাই। সেখানে মেয়েটির বক্তব্য রেকর্ড করা হয়েছে। ধর্ষকদের গ্রেফতারের চেষ্টা চলছে।আলমগীর হান্নান/এএম/পিআর</body>
</article>
