<article>
  <headline>
চিকিৎসককে ধর্ষণ চেষ্টায় ‘পাঠাও’ চালক গ্রেফতার
</headline>
  <url>https://www.jagonews24.com/country/news/442583</url>
  <published_at>
</published_at>
  <category>ধর্ষণ</category>
  <body>অ্যাপসভিত্তিক ভাড়ায় চালিত পরিবহন সার্ভিস ‘পাঠাও’ এর এক চালকের বিরুদ্ধে ইর্ন্টানচিকিৎসককে শ্লীলতাহানি ও ধর্ষণের চেষ্টার অভিযোগ উঠেছে। থানায় দায়ের করা অভিযোগের ভিত্তিতে মিজানুর রহমান (৩৩) নামে ওই চালককে গ্রেফতার করে পুলিশ।রোববার সকালে বন্দর থানার নিউমুরিং এলাকায় অভিযান চালিয়ে পাহাড়তলী থানা পুলিশ তাকে গ্রেফতার করে।চট্টগ্রাম নগর পুলিশের অতিরিক্ত উপ-কমিশনার (পশ্চিম) নাজমুল হাসান জাগো নিউজকে বিষয়টি নিশ্চিত করেন।গ্রেফতার মিজানুর রহমান কুমিল্লার দাউদকান্দি বেপারীবাড়ী এলাকার মো. ইদ্রিস আলীর ছেলে। বর্তমানে বন্দর নিউমুরিং আবাসিক এলাকায় ভাড়া থাকেন।পুলিশ সূত্র জানায়, গত মঙ্গলবার রাতে চালক মিজানের গাড়িতে করে জাকির হোসেন রোডের একটি বেসরকারি হাসপাতালের এক নারী ইর্ন্টানচিকিৎসক বন্দর এলাকার বাসায় যাওয়ার জন্য ভাড়া করেন। কিন্তু পথে যানজটের কথা বলে বন্দর টুল রোড হয়ে যাবার কথা বলে চালক মিজান নির্জন স্থানে গিয়ে যাত্রীকে শ্লীলতাহানি ও ধর্ষণের চেষ্টা করেন।যদিও নিজ প্রচেষ্টায় ও এক মোটরসাইকেল আরোহীর সহযোগিতায় ধর্ষণ চেষ্টা থেকে রেহায় পান ওই নারী চিকিৎসক। তবে অবস্থা বেগতিক দেখে পালানোর সময় পাঠাও চালক মিজান যাত্রীর ব্যাগ ও মোবাইল ফোন নিয়ে পালিয়ে যায়। পরে ওই দিন রাতেই পাহাড়তলী থানায় উপস্থিত হয়ে চিকিৎসক অভিযোগ দায়ের করলে পুলিশ অভিযান চালিয়ে শনিবার মিজানকে গ্রেফতার করে।আবু আজাদ/জেএইচ/আরআইপি</body>
</article>
