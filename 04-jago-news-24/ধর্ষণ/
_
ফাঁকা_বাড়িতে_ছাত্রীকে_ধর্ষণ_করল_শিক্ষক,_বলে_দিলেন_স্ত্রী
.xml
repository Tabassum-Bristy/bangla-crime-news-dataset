<article>
  <headline>
ফাঁকা বাড়িতে ছাত্রীকে ধর্ষণ করল শিক্ষক, বলে দিলেন স্ত্রী
</headline>
  <url>https://www.jagonews24.com/country/news/499429</url>
  <published_at>
</published_at>
  <category>ধর্ষণ</category>
  <body>নাটোরে বঙ্গবন্ধু শেখ মুজিব কলেজের এক ছাত্রীকে ধর্ষণের অভিযোগে একই কলেজের ইসলামের ইতিহাস বিভাগের প্রভাষক আব্দুল জলিলকে বহিষ্কার করেছে কলেজ কর্তৃপক্ষ।এর আগে কলেজের গভর্নিং বডি তাদের গঠিত তদন্ত কমিটির কাছ থেকে প্রতিবেদন পেয়ে ওই শিক্ষককে কারণ দর্শানোর নোটিশ দেন। কিন্তু প্রাপ্ত জবাব ‘অসন্তোষজনক’ হওয়ায় শিক্ষক আব্দুল জলিলকে সাময়িক বহিষ্কারের সিদ্ধান্ত দেয় কলেজ কর্তৃপক্ষ। তার এ বহিষ্কারাদেশ আগামী ১৩ মে থেকে কার্যকর হবে।১২ এপ্রিল নাটোর সদর উপজেলার বঙ্গবন্ধু শেখ মুজিব কলেজের ইসলামের ইতিহাসের শিক্ষক আব্দুল জলিলের স্ত্রী কলেজ অধ্যক্ষের কাছে স্বামীর বিরুদ্ধে ছাত্রী ধর্ষণের অভিযোগ করেন।অভিযোগে বলা হয়, স্ত্রী অনুপস্থিতিতে স্বামী আব্দুল জলিল কলেজের এক ছাত্রীকে নিয়ে নাটোর শহরের উপশহর এলাকায় ভাড়া করা বাসায় যায়। সেখানে ওই ছাত্রীকে ধর্ষণ করলে ছাত্রীর চিৎকারে বাসার মালিক রক্তাক্ত অবস্থায় ছাত্রীটিকে উদ্ধার করেন। পরে অভিযোগপ্রাপ্তির পর কলেজ কর্তৃপক্ষ ৭ সদস্য বিশিষ্ট একটি তদন্ত কমিটি গঠন করে। তদন্তকালে ঘটনার সত্যতা পেয়ে প্রভাষক আব্দুল জলিলকে বহিষ্কারের সিদ্ধান্ত নেয়া হয়।বিষয়টি নিশ্চিত করে কলেজের অধ্যক্ষ মৌসুমী পারভীন বলেন, নৈতিক স্খলনজনিত অপরাধ প্রমাণিত হওয়ায় শিক্ষক আব্দুল জলিলকে সাময়িক বহিষ্কার করা হয়েছে। কলেজের শৃঙ্খলা ও সুনাম অক্ষুণ্ন রাখার স্বার্থে তার বিরুদ্ধে এ পদক্ষেপ নেয়া হয়েছে।এএম/এমএস</body>
</article>
