<article>
  <headline>
৪ ছাত্রকে বলাৎকার করল মাদরাসার শিক্ষক
</headline>
  <url>https://www.jagonews24.com/country/news/484198</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের সিদ্ধিরগঞ্জ গোদনাইল শান্তিনগরের একটি মাদরাসার চার ছাত্রকে বলাৎকারের ঘটনা ঘটেছে। এ ঘটনায় অভিযুক্ত শিক্ষকের বিরুদ্ধে মামলা করা হয়েছে।একই মাদরাসার প্রিন্সিপাল মাওলানা আব্দুর রহিম বাদী হয়ে সিদ্ধিরগঞ্জ থানায় মামলা করেন। তবে অভিযুক্ত শিক্ষক পলাতক রয়েছে।বুধবার সন্ধ্যায় সিদ্ধিরগঞ্জ থানায় মাদরাসার প্রিন্সিপাল আব্দুর রহিম বাদী হয়ে অভিযুক্ত শিক্ষক লোকমান হোসেনকে আসামি করে একটি মামলা করেন। অভিযুক্ত লোকমান হোসেন কুমিল্লার মনোহরগঞ্জ উপজেলার আব্দুল মান্নানের ছেলে।বিষয়টি নিশ্চিত করে সিদ্ধিরগঞ্জ থানা পুলিশের পরিদর্শক (তদন্ত) নজরুল ইসলাম বলেন, সংবাদ পাওয়ার পর ঘটনাস্থল জামিয়া ইসলামিয়া যাইনুল আবেদিন মাদরাসা পরিদর্শনে যাই। সেখানে বলাৎকারের শিকার শিশু ছাত্রদের পরিবারের সঙ্গে কথা বলেছি। একই সঙ্গে মাদরাসার প্রিন্সিপাল মাওলানা আব্দুর রহিমের সঙ্গে কথা বলে জানতে পারি বলাৎকারের শিকার হয়েছে চার শিশু। এ ঘটনায় জড়িত মাদরাসার শিক্ষক লোকমান হোসেন।নজরুল ইসলাম আরও বলেন, নির্যাতনের শিকার ছাত্র এবং তাদের অভিভাবকসহ মাদরাসার প্রিন্সিপাল আব্দুর রহিমকে থানায় নিয়ে আসি। পরবর্তীতে এ ঘটনায় মাদরাসার প্রিন্সিপাল আব্দুর রহিম বাদী হয়ে অভিযুক্ত শিক্ষক লোকমান হোসেনকে আসামি করে মামলা দায়ের করেন।তিনি আরও বলেন, খোঁজ নিয়ে জানা যায় অভিযুক্ত মাদরাসা শিক্ষক লোকমান হোসেনের বিরুদ্ধে কুমিল্লার লাকসাম থানায় ২০১৬ সালের জুন মাসে এক শিশুকে ধর্ষণের মামলা রয়েছে। সিদ্ধিরগঞ্জের গোদনাইল শান্তিনগরে চার ছাত্রকে বলাৎকারের পর থেকে পলাতক রয়েছে শিক্ষক লোকমান হোসেন।হোসেন চিশতী সিপলু/এএম/এমএস</body>
</article>
