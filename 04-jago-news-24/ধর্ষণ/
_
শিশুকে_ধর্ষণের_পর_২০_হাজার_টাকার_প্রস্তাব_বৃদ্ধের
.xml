<article>
  <headline>
শিশুকে ধর্ষণের পর ২০ হাজার টাকার প্রস্তাব বৃদ্ধের
</headline>
  <url>https://www.jagonews24.com/country/news/442146</url>
  <published_at>
</published_at>
  <category>ধর্ষণ</category>
  <body>সাতক্ষীরার পাটকেলঘাটা থানার লালচন্দ্রপুর এলাকায় পাঁচ বছরের এক শিশুকে ধর্ষণের অভিযোগ উঠেছে ৬০ বছরের বৃদ্ধের বিরুদ্ধে। গুরুতর অসুস্থ অবস্থায় শিশুটিকে বৃহস্পতিবার সাতক্ষীরা সদর হাসপাতালে ভর্তি করা হয়।এ ঘটনায় বৃহস্পতিবার রাতে শিশুটির মা বাদী হয়ে পাটকেলঘাটা থানায় একটি ধর্ষণ মামলা দায়ের করেন। মামলায় রাতেই ধর্ষক পরিমল বিশ্বাসকে আটক করেছে পুলিশ।স্থানীয়রা জানান, বুধবার বেলা ১২টার দিকে লালচন্দ্রপুর মাঠের পাশে নিয়ে শিশুটিকে ধর্ষণ করে পরিমল। এরপর স্থানীয় ইউপি সদস্যের মাধ্যমে শালিসি বৈঠকে শিশুটির বাবাকে ২০ হাজার টাকার প্রস্তাব দেয়া হয়। একইসঙ্গে ঘটনাটি চেপে যাওয়ার কথাও বলা হয়। কিন্তু বৃহস্পতিবার দুপুরের পর থেকে শিশুটির অতিরিক্ত রক্তক্ষরণ শুরু হলে বিকেলে তাকে হাসপাতালে ভর্তি করা হয়।এ বিষয়ে পাটকেলঘাটা থানার ভারপ্রাপ্ত কর্মকর্তা (ওসি) রেজাউল ইসলাম বলেন, এ ঘটনায় সাতক্ষীরা সদর হাসপাতালে চিকিৎসাধীন শিশুটিকে পরীক্ষা করা হচ্ছে। শিশুটি মা বাদী হয়ে থানায় একটি মামলা করেছেন। অভিযুক্ত বৃদ্ধকে গ্রেফতার করা হয়েছে।আকরামুল ইসলাম/এফএ/এমএস</body>
</article>
