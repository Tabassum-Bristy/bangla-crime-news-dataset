<article>
  <headline>
রোহিঙ্গা নিপীড়নের বিরুদ্ধে রাশিয়ায় বিক্ষোভ
</headline>
  <url>https://www.jagonews24.com/international/news/335230</url>
  <published_at>
</published_at>
  <category>ধর্ষণ</category>
  <body>রাখাইনে রোহিঙ্গা মুসলিমদের বিরুদ্ধে সেনাবাহিনীর নিপীড়নের প্রতিবাদে রাশিয়ায় মিয়ানমার দূতাবাসের সামনে বিক্ষোভ করেছেন মুসলিমরা। রোহিঙ্গা মুসলিমদের প্রতি সংহতি জানাতে রোববার মস্কোয় মিয়ানমার দূতাবাসের সামনে বিক্ষোভ করেন তারা।সামাজিক যোগাযোগমাধ্যমে ওই বিক্ষোভের ছবি ও ভিডিও দেখা যাচ্ছে। এতে বলা হচ্ছে, রোববার রাশিয়ার রাজধানী মস্কোর প্রাণকেন্দ্রে মিয়ানমার দূতাবাসের সামনে বিক্ষোভ অনুষ্ঠিত হয়েছে।ছবি এবং ভিডিওতে বিক্ষোভ ঘিরে দূতাবাসের আশ-পাশে ব্যাপক পুলিশি উপস্থিতি দেখা যায়। ফেসবুক ও ইনস্টাগ্রামে পোস্ট করা ভিডিওতে দেখা যায়, দূতাবাসের সামনে বিক্ষোভ করছেন কয়েকশ’ মানুষ। এসময় তাদের ‘আল্লাহু আকবার’ স্লোগান দিতে দেখা যায়।সামাজিক যোগাযোগমাধ্যমে দেয়া পোস্টে অনেকেই দাবি করেছেন, মস্কোতে মিয়ানমার দূতাবাসের সামনে প্রায় এক হাজার মানুষ বিক্ষোভ করেছেন।ইনস্টাগ্রামে অনেকেই ছবি পোস্ট করে লিখেছেন, মুসলিম গণহত্যা বন্ধ কর। চেচেন নেতা রমজান কাদিরভ ইনস্টাগ্রাম লাইভে বলেন, মঙ্গলবার চেচেনের রাজধানী গ্রোজনি’তে তিনি একই ধরনের বিক্ষোভ সমাবেশ করবেন।তিনি বলেন, সমাবেশে মিয়ানমারের মুসলিম ভাই-বোনদের জন্য নামাজ আদায়ের পর প্রার্থনা করা হবে।সূত্র : আরটি।এসআইএস/জেআইএম</body>
</article>
