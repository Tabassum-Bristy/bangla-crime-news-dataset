<article>
  <headline>
ছাত্রী ধর্ষণ মামলায় শিক্ষক গ্রেফতার
</headline>
  <url>https://www.jagonews24.com/country/news/510892</url>
  <published_at>
</published_at>
  <category>ধর্ষণ</category>
  <body>ব্রাহ্মণবাড়িয়ার নবীনগরে স্কুলছাত্রীকে ধর্ষণের মামলায় কাজী মুরাদ (২৭) নামে এক শিক্ষককে গ্রেফতার করেছে পুলিশ। মঙ্গলবার সকালে গ্রেফতারের পর দুপুরে তাকে আদালাতে নেয়া হয়।গ্রেফতার মুরাদ উপজেলার রতনপুর গ্রামের কাজী আসাদ উল্লার ছেলে ও কনিকাড়া উচ্চ বিদ্যালয়ের ইংরেজি বিষয়ের শিক্ষক।এর আগে সকালে ওই স্কুল ছাত্রী চাচা বাদী হয়ে নবীনগর থানায় মামলা দায়ের করেন।মামলা সূত্রে জানা গেছে, কনিকাড়া উচ্চ বিদ্যালয়ের ইংরেজি বিষয়ের শিক্ষক কাজী মুরাদের কাছে প্রাইভেট পড়ত একই স্কুলের নবম শ্রেণির ওই ছাত্রী। একপর্যায়ে তাদের মধ্যে প্রেমের সম্পর্ক গড়ে ওঠে। বিষয়টি জানতে পেরে পরিবারের সদস্যরা ওই ছাত্রীর সঙ্গে রাগারাগি করলে সে অভিমান করে বাড়ি থেকে বের হয়ে যায়। এরপর শিক্ষক কাজী মুরাদের সঙ্গে যোগাযোগ করলে তিনি বিয়ের প্রলোভন দেখিয়ে ওই ছাত্রীকে তার বাসায় নিয়ে ধর্ষণ করে।নবীনগর থানা পুলিশের ভারপ্রাপ্ত কর্মকর্তা (ওসি) রনোজিৎ রায় জাগো নিউজকে জানান, ধর্ষণ মামলায় মঙ্গলবার সকালে কাজী মুরাদকে গ্রেফতার করে পুলিশ। পরে দুপুরে তাকে আদালতে পাঠানো হয়। এছাড়া ওই ছাত্রীর ডাক্তারি পরীক্ষার জন্য জেলা সদর হাসপাতালে পাঠানো হচ্ছে।আজিজুল সঞ্চয়/এমবিআর/পিআর</body>
</article>
