<article>
  <headline>
মদ্যপ বিমানসেবিকাকে ফ্ল্যাটে নিয়ে গণধর্ষণ
</headline>
  <url>https://www.jagonews24.com/international/news/505092</url>
  <published_at>
</published_at>
  <category>ধর্ষণ</category>
  <body>ভারতের বেসরকারি একটি বিমান সংস্থার এক বিমানসেবিকাকে মদ্যপান করার পর গণধর্ষণ করেছেন তার বন্ধু ও সহকর্মীরা। এ ঘটনায় জড়িত ওই সহকর্মী ও বন্ধুকে গ্রেফতার করেছে পুলিশ। জিজ্ঞাসাবাদে বিমানসেবিকাকে মদ্যপ অবস্থায় ধর্ষণের অভিযোগ স্বীকার করেছে তারা।পুলিশ বলছে, নিপীড়নের শিকার ওই বিমানসেবিকা দেশটির শীর্ষস্থানীয় একটি বেসরকারি বিমান পরিবহন সংস্থায় কর্মরত। স্বপ্নিল বদোদিয়া নামের তার এক সহকর্মীকে গ্রেফতার করা হয়েছে। সোমবার সন্ধ্যা ৭টার দিকে হায়দরাবাদ থেকে মুম্বাই ফেরেন তিনি। রাতে স্বপ্নিলের সঙ্গে নৈশভোজে যান তিনি। সেখানে মদ্যপান করেন দু’জন।ওই তরুণীর অভিযোগ, নেশাগ্রস্ত অবস্থায় তাকে বাড়ি ফিরতে দেয়নি স্বপ্নিল। পরে তাকে আন্ধেরি ইস্টের গনি এলাকার একটি ফ্ল্যাটে নিয়ে যায়। আরও তিনজনের সঙ্গে ভাগাভাগি করে ওই ফ্ল্যাটে থাকতো স্বপ্নিল। ঘটনার রাতে ওই ফ্ল্যাটে তার পরিচিত অন্য আরেক তরুণীও সেখানে ছিল।আরও পড়ুন : যুক্তরাষ্ট্রের ইরানবিরোধী নিষেধাজ্ঞা মানি না : রাশিয়া-চীননেশাগ্রস্ত অবস্থায় সেখানে ঘুমিয়ে পড়েন ওই বিমানসেবিকা। পর দিন সকালে ঘুম ভাঙলে শরীরে যন্ত্রণা অনুভব করেন তিনি। চোখের নিচে, হাতে এবং কাঁধে আঘাতের চিহ্ন নজরে পড়ে তার। তড়িঘড়ি ফ্ল্যাট থেকে বেরিয়ে যোগেশ্বরীর ম্যাকডোনাল্ড জয়েন্টে গিয়ে বসেন তিনি।সেখান থেকে এক বন্ধু তাকে বাড়ি নিয়ে যান। সব কিছু জানার পর হাসপাতালে নিয়ে যান তার বাবা। হাসপাতাল কর্তৃপক্ষ খবর দেন মহারাষ্ট্র ইন্ডাস্ট্রিয়াল ডেভেলপমেন্ট কর্পোরেশন (এমআইডিসি) থানায়।স্বপ্নিল ও তার বন্ধুরা মিলে গণধর্ষণ করেছে বলে জবানবন্দিতে জানান নিপীড়নের শিকার ওই বিমানসেবিকা। পরে বুধবার সকালে অভিযুক্ত স্বপ্নিলকে গ্রেফতার করা হয়। ১০ জুন পর্যন্ত তাকে পুলিশি হেফাজতে রাখার নির্দেশ দিয়েছেন দেশটির একটি আদালত। স্বপ্নিলের বিরুদ্ধে ৩৭৬-ডি ধারায় (এক বা একাধিক ব্যক্তির দ্বারা ধর্ষণ) মামলা দায়ের হয়েছে। আনন্দবাজার।এসআইএস/এমএস</body>
</article>
