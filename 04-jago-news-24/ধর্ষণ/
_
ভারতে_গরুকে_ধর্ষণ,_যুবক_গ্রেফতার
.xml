<article>
  <headline>
ভারতে গরুকে ধর্ষণ, যুবক গ্রেফতার
</headline>
  <url>https://www.jagonews24.com/international/news/494323</url>
  <published_at>
</published_at>
  <category>ধর্ষণ</category>
  <body>ভারতের প্রধানমন্ত্রী নরেন্দ্র মোদির রাজ্য গুজরাটে গরুকে ধর্ষণের অভিযোগে এক যুবককে গ্রেফতার করা হয়েছে। গুজরাটের আহমেদাবাদের মেঘানিনগর এলাকায় এ ঘটনা ঘটে।ভারতীয় একটি বাংলা দৈনিক বলছে, গরুকে ধর্ষণের দায়ে মেঘানিনগর থানা পুলিশ লালু পাটনি (২২) নামে এক যুবককে গ্রেফতার করেছে। গরুর মালিক গোবর দেশাইয়ের অভিযোগের ভিত্তিতে পশু ধর্ষণ আইনে ওই যুবককে গ্রেফতারের তথ্য জানিয়েছে আহমেদাবাদ পুলিশ।পুলিশের কাছে দেয়া অভিযোগে গোবর দেশাই বলেন, তার চারটি গরু রয়েছে। আহমেদাবাদের বিমানবন্দরের কার্গো কমপ্লেক্স মাঠে প্রতিদিন সকালে গরু ছেড়ে দিয়ে আসেন তিনি। বিকেলের দিকে গিয়ে নিয়ে আসেন গোয়ালে।আরও পড়ুন : ফেরদৌসের সঙ্গে জামায়াত সংশ্লিষ্টতার অভিযোগ বিজেপিরঅভিযোগে বলা হয়েছে, দু’দিন আগে মাঠে গরু আনতে গিয়ে পাঁচ মাস বয়সী একটি গরু না পেয়ে খুঁজতে শুরু করেন দেশাই। পরে দেখতে পান একটি ঘরের পেছনে গরুটিকে বসিয়ে ধর্ষণ করছে ওই যুবক।ঘটনাস্থলে ওই যুবককে ধরে পেটাতে শুরু করেন তিনি। পরে আহমেদাবাদ পুলিশে খবর দেয়া হয়। পুলিশ এসে ওই যুবককে গ্রেফতার করে থানায় নিয়ে যায়।গোবর দেশাই বলেন, এ ধরনের ঘটনা আগে সংবাদমাধ্যমে দেখেছেন তিনি। কিন্তু এমন ঘটনা যে তার গরুর সঙ্গেই ঘটবে, তা তিনি ভাবতেও পারেননি।আরও পড়ুন : ভোট দিলেই অর্ধেক ছাড়ে মদ, নারীদের বিনামূল্যে সোনাএর আগে গত বছর হরিয়ানায় একই ধরনের বেশ কয়েকটি ঘটনা ঘটে। ওই সময় হরিয়ানার এক থানার ভেতরে পূর্ণ বয়স্ক ছাগল ধর্ষণের অভিযোগ উঠে পুলিশের এক কনস্টেবলের বিরুদ্ধে। পরে হরিয়ানা পুলিশ সেই কনস্টেবলকে চাকরিচ্যুত করে।এসআইএস/পিআর</body>
</article>
