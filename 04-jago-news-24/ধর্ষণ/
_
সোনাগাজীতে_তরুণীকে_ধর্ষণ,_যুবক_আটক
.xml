<article>
  <headline>
সোনাগাজীতে তরুণীকে ধর্ষণ, যুবক আটক
</headline>
  <url>https://www.jagonews24.com/country/news/501735</url>
  <published_at>
</published_at>
  <category>ধর্ষণ</category>
  <body>ফেনীর সোনাগাজীতে বিয়ের প্রলোভনে এক তরুণীকে ধর্ষণের অভিযোগ উঠেছে। এ ঘটনায় সাইফ উদ্দিন রিশাদ নামে (২৫) এক যুবককে আটক করেছে পুলিশ। মঙ্গলবার সকালে নিজ বাড়ি থেকে থেকে তাকে আটক করা হয়।আটক সাইফ উদ্দিন রিশাদ সোনাগাজী পৌরসভার ৯নং ওয়ার্ডের চরগণেশ গ্রামের বকশ আলী ভূঞা বাড়ির মৃত সাহাব উদ্দিনের ছেলে।ধর্ষণের শিকার তরুণী ও তার পরিবার সূত্রে জানা য়ায়, দীর্ঘ দিন ধরে সাইফ উদ্দিন রিশাদ ও ওই তরুণীর মধ্যে প্রেমের সম্পর্ক চলছিল। প্রেমের সম্পর্ক থেকে বিয়ের প্রস্তাব দেয় রিশাদ। ওই সময় তার বয়স ১৮ বছর না হওয়ায় তাদের বিয়ে হয়নি। দুই বছর আগে রিশাদ তার বন্ধু হৃদয়ের বাসায় ডেকে নিয়ে ওই তরুণীকে একাধিকবার ধর্ষণ করে। এরপর সে চাকরির উদ্দেশ্যে কাতার চলে যায়। কাতারে অবস্থানকালেও রিশাদ ওই তরুণীর সঙ্গে স্বামী-স্ত্রীর মত মেসেজ আদান-প্রদান করে। তাকে ধর্ষণের সময় রিশাদ তার বন্ধু হৃদয়কে দিয়ে অশ্লীল ভিডিও ধারণ করে রাখে। সে যদি রিশাদকে বিয়ে না করে তাহলে ওই ভিডিও সামাজিক যোগাযোগ মাধ্যমে ছড়িয়ে দেয়া হবে বলে ভয় দেখানো হয়।এরই মাঝে গত কয়েক দিন আগে রিশাদ সীমা নামে আরেক তরুণীর সঙ্গে প্রেমের সম্পর্ক গড়ে তুলে এবং ওই তরুণীকে খারাপ আখ্যা দিয়ে বিয়ে করবে না বলে জানিয়ে দেয়। এতে ওই তরুণী মানসিকভাবে ভেঙে পড়ে। গত দুই সপ্তাহ আগে রিশাদ কাতার থেকে দেশে ফিরলে ওই তরুণী তাকে বিয়ের প্রস্তাব দেয়। এ সময় রিশাদ তাকে অশ্লীল ভিডিও সামাজিক যোগাযোগ মাধ্যমে ছেড়ে দেয়ার হুমকি দেয়।ওই তরুণী বিষয়টি সহকারী পুলিশ সুপার (সার্কেল) সাইকুল আহম্মেদ ভূঞা এবং সোনাগাজী থানার ওসি মঈন উদ্দিন আহম্মেদকে জানালে তারা তাৎক্ষণিক সেই যুবককে আটক করেন।সোনাগাজী মডেল থানা পুলিশের ভারপ্রাপ্ত কর্মকর্তা (ওসি) মঈন উদ্দিন আহম্মেদ বলেন, মেয়েটির অভিযোগের ভিত্তিতে ওই যুবককে জিজ্ঞাসাবাদের জন্য আটক করা হয়েছে। দুই পক্ষ সমঝোতায় গিয়ে তাদের বিয়ে দিতে পারলে ভালো। তাছাড়া ওই তরুণী নিয়মিত মামলা করলে আইন অনুযায়ী ব্যবস্থা নেয়া হবে।রাশেদুল হাসান/আরএআর/পিআর</body>
</article>
