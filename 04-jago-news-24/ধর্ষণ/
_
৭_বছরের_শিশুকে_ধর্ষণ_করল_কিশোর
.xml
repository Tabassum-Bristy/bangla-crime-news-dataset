<article>
  <headline>
৭ বছরের শিশুকে ধর্ষণ করল কিশোর
</headline>
  <url>https://www.jagonews24.com/country/news/504847</url>
  <published_at>
</published_at>
  <category>ধর্ষণ</category>
  <body>নওগাঁর সাপাহারে সাত বছরের এক শিশুকে ধর্ষণের অভিযোগ উঠেছে আবু মুসা (১৭) নামে এক কিশোরের বিরুদ্ধে। বর্তমানে শিশুটি নওগাঁ সদর হাসপাতালে চিকিৎসাধীন। ঘটনার পর অভিযুক্ত আবু মুসা পলাতক রয়েছে। সোমবার সকালে উপজেলার বাসুলডাঙ্গা গ্রামে এ ঘটনা ঘটে। এ ঘটনায় ওই শিশুর বাবা বাদী হয়ে মঙ্গলবার সকালে থানায় মামলা করেছেন।শিশুটির পরিবার সূত্রে জানা যায়, সোমবার সকালে ওই শিশুসহ দুই শিশু তাদের বাড়ির পাশে খেলছিল। এ সময় পাশের বাড়ির ভ্যানচালক সাদেক আলীর বখাটে ছেলে আবু মুসা ওই শিশুটিকে জোর করে তাদের বাড়িতে নিয়ে যায়। এরপর শিশুটিকে ধর্ষণ করে। শিশুটির চিৎকারে আশপাশের লোকজন এগিয়ে আসলে মুসা পালিয়ে যায়। এরপর শিশুটিকে উদ্ধার করে সাপাহার উপজেলা স্বাস্থ্য কমপ্লেক্সে ভর্তি করা হয়। সেখানে অবস্থা আশঙ্কাজনক হওয়ায় নওগাঁ সদর হাসপাতালে স্থানান্তর করা হয়েছে। ঘটনার পর থেকে শিশুটি আতঙ্কের মধ্যে আছে।নওগাঁ সদর হাসপাতাল মেডিকেল অফিসার ডা. মির্জা শাকিল আহমেদ বলেন, শিশুটির পরীক্ষা শেষে প্রাথমিকভাবে ধর্ষণের আলামত পাওয়া গেছে। অবস্থা আশঙ্কাজনক না হলেও শিশুটির মানসিক চিকিৎসার প্রয়োজন।সাপাহার থানা পুলিশের ভারপ্রাপ্ত কর্মকর্তা (ওসি) সামশুল আলম শাহ বলেন, এ ঘটনায় শিশুটির বাবা বাদী হয়ে মঙ্গলবার সকালে থানায় মামলা করেছেন। ঘটনার পর থেকে অভিযুক্ত আবু মুসা পলাতক রয়েছে। তাকে গ্রেফতারের চেষ্টা চলছে।আব্বাস আলী/আরএআর/এমএস</body>
</article>
