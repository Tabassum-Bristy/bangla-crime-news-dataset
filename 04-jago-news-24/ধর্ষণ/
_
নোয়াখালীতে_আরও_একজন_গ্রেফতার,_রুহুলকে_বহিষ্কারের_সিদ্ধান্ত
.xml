<article>
  <headline>
নোয়াখালীতে আরও একজন গ্রেফতার, রুহুলকে বহিষ্কারের সিদ্ধান্ত
</headline>
  <url>https://www.jagonews24.com/country/news/473241</url>
  <published_at>
</published_at>
  <category>ধর্ষণ</category>
  <body>নোয়াখালীর সুবর্ণচরে নারীকে গণর্ধষণের ঘটনায় জসিম উদ্দিন নামে আরো একজনকে চট্টগ্রাম থেকে গ্রেফতার করেছে পুলিশ। এ নিয়ে ওই ঘটনার মূল নির্দেশদাতাসহ মোট ৬ জন গ্রেফতার হলেন।গ্রেফতার অন্যরা হলেন- মূল নির্দেশদাতা স্থানীয় উপজেলা আওয়ামী লীগের প্রচার সম্পাদক ও সাবেক ইউপি সদস্য রুহুল আমিন, মামলার প্রধান আসামি সোহেল, বাদশা আলম, স্বপন ও বেচু।চরজব্বার থানার ওসি নিজাম উদ্দিন জানান, চরজব্বার থানা পুলিশ ও জেলা গোয়েন্দা পুলিশ যৌথ অভিযান চালিয়ে চট্টগ্রাম থেকে জসিম উদ্দিনকে গ্রেফতার করে। তবে সে এজাহারভুক্ত আসামি না হলেও তদন্তে তার সংশ্লিষ্টতা পাওয়া গেছে। তার গ্রামের বাড়ি একই ইউনিয়নের মধ্য চরবাগ্যায়।তিনি আরও জানান, গ্রেফতার ৫ জনের মধ্যে প্রথম তিন জনের সাত দিন করে রিমান্ড চাওয়া হয়েছে। বাকি আরও দু’জনের সাত দিন করে রিমান্ড চাওয়ার কাগজপত্র আজ আদালতে জমা দেয়া হবে।এদিকে ঘটনার মূল নির্দেশদাতা স্থানীয় উপজেলা আওয়ামী লীগের প্রচার সম্পাদক ও সাবেক ইউপি সদস্য রুহুল আমিনক দল থেকে বহিষ্কারের সিদ্ধান্ত নেয়া হয়েছে।উপজেলা আওয়ামী লীগের সাধারণ সম্পাদক ওমর ফারুক জানান, রুহুল আমিনকে দল থেকে বহিষ্কারের নীতিগত সিদ্ধান্ত হয়েছে। যা দলীয়ভাবে বসে অতি দ্রুত বাস্তবায়ন করা হবে।মিজানুর রহমান/এফএ/এমএস</body>
</article>
