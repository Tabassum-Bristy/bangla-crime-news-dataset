<article>
  <headline>
পিকনিকে গিয়ে গণধর্ষণের শিকার স্কুলছাত্রী
</headline>
  <url>https://www.jagonews24.com/country/news/421097</url>
  <published_at>
</published_at>
  <category>ধর্ষণ</category>
  <body>বাগেরহাটের মংলায় এক স্কুলছাত্রী পালাক্রমে গণধর্ষণের শিকার হয়েছে। ধর্ষণের ঘটনায় বুধবার রাতে থানায় নারী ও শিশু নির্যাতন দমন আইনে মামলা হয়েছে।খুলনার দাকোপের সেন্ট জোসেফ স্কুলের ৫ম শ্রেণির ওই ছাত্রী স্কুলের শিক্ষক-শিক্ষিকাসহ অন্যান্য শিক্ষার্থীদের সঙ্গে গত সোমবার সকালে মংলার স্থায়ী বন্দর এলাকায় পিকনিকে গিয়ে পালাক্রমে ধর্ষণের শিকার হয়।এরপর অসুস্থ হয়ে ওই কিশোরী বাড়ি ফিরে ঘটনাটি তার মাকে জানায়। ঘটনার দুইদিন পর ধর্ষণের শিকার কিশোরীকে নিয়ে বুধবার রাতে তার মা বাদী হয়ে ৪ ধর্ষকের নাম উল্লেখ করে নারী ও শিশু নির্যাতন দমন আইনে মামলা করেন।চার ধর্ষক হলো- সাহেব আলীর ছেলে মাসুদ, জয়নালের ছেলে শাজাহান এবং শফি ও খলিল এই দুইজনের বাবার নাম মামলায় অজ্ঞাত বলে উল্লেখ করা হয়েছে। মামলার আসামি চার ধর্ষকের বাড়ি বাগেরহাটের মংলার স্থায়ী বন্দর এলাকায় বলে পুলিশ নিশ্চিত করেছে।মংলা থানা পুলিশের ভারপ্রাপ্ত কর্মকর্তা (তদন্ত) মো. তুহিন জানান, পালাক্রমে ধর্ষণের শিকার ওই স্কুলছাত্রীর মা বাদী হয়ে মামলা করেছেন। পুলিশ ধর্ষকদের গ্রেফতারে অভিযান চালাচ্ছে। তবে এখনও কাউকে গ্রেফতার করা যায়নি।শওকত আলী বাবু/এএম/পিআর</body>
</article>
