<article>
  <headline>
ভয় দেখিয়ে চার মাস ধরে ধর্ষণ
</headline>
  <url>https://www.jagonews24.com/country/news/450650</url>
  <published_at>
</published_at>
  <category>ধর্ষণ</category>
  <body>ঝিনাইদহের হরিণাকুন্ডুতে জোরপূর্বক দীর্ঘ চার মাস ধরে ধর্ষণের ফলে অন্তঃসত্ত্বা হয়ে পড়েছে ১৪ বছর বয়সী এক স্কুলছাত্রী। উপজেলার ভায়না ইউনিয়নের কালীশংকরপুর গ্রামে এ ঘটনা ঘটেছে।জানা গেছে, ওই গ্রামের জাহা বক্সের ছেলে হাকিম (২৮) বাড়ির পাশের ওই স্কুলছাত্রীকে জোরপূর্বক ভয়ভীতি দেখিয়ে দীর্ঘদিন ধরে ধর্ষণ করে আসছে। ধর্ষকের ভয়ে কাউকে বলতে সাহস না পেলেও গর্ভে সন্তান ধারণের লক্ষণ দেখে অবশেষে গত মঙ্গলবার বাবা-মাকে বিষয়টি খুলে বলে ওই স্কুলছাত্রী।পরে গতকাল বুধবার হরিণাকুন্ডু থানায় ধর্ষক হাকিমকে আসামি করে মামলা করেন ওই ছাত্রীর বাবা।হরিণাকুন্ডু থানার ওসি আসাদুজ্জামান মুন্সী জানান, মামলা দায়েরের পরপরই ঘটনার সত্যতা পাওয়া গেছে। এ ঘটনায় ধর্ষককে গ্রেফতার করা হয়েছে। ধর্ষিত স্কুলছাত্রীকে ডাক্তারি পরীক্ষার জন্য ঝিনাইদহ সদর হাসপাতালে পাঠানো হয়েছে।এফএ/আরআইপি</body>
</article>
