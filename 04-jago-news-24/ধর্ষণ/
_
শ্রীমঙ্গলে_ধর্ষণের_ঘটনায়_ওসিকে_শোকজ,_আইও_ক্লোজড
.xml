<article>
  <headline>
শ্রীমঙ্গলে ধর্ষণের ঘটনায় ওসিকে শোকজ, আইও ক্লোজড
</headline>
  <url>https://www.jagonews24.com/country/news/495115</url>
  <published_at>
</published_at>
  <category>ধর্ষণ</category>
  <body>মৌলভীবাজারে ৬ষ্ঠ শ্রেণির শিক্ষার্থীকে (১২) ধর্ষণের ঘটনায় দায়িত্বে অবহেলার কারণে শ্রীমঙ্গল থানা পুলিশের অফিসার ইনচার্জ (তদন্ত) ও মামলার তদন্তকারী কর্মকর্তাকে ক্লোজড করা হয়েছে।বিষয়টি জাগো নিউজকে নিশ্চিত করেছেন মৌলভীবাজারের পুলিশ সুপার মো. শাহ জালাল।তিনি আরও জানান, ধর্ষণের ঘটনায় মামলা হয়েছে অনেক পরে এবং মামলা হওয়ার পরেও পুলিশের পক্ষ থেকে সময়মতো যথাযথ ব্যবস্থা না নেয়ার কারণে শ্রীমঙ্গল থানা পুলিশের অফিসার ইনচার্জ (তদন্ত) সোহেল রানাকে শোকজ এবং মামলার তদন্তকারী কর্মকর্তা এসআই দেলোয়ার হোসেনকে ক্লোজড করা হয়েছে।জানা যায়, গত মঙ্গলবার উপজেলার সিন্দুর খান ইউনিয়নের বেলতলী গ্রামে আব্দুল গফুর উচ্চ বিদ্যালয়ের ৬ষ্ঠ শ্রেণির শিক্ষার্থীকে ধর্ষণ করে একই এলাকার মো. মুন্না আহমেদ (১৮)।ঘটনার বিবরণে মেয়েটির বাবা বলেন, ওইদিন বিকেলে কাজ শেষে বাড়ি ফিরে তিনি মুন্নাকে ঘরে দেখতে পান। তাকে দেখে মুন্না দৌড়ে পালিয়ে যায়। এরপর মেয়েকে উদ্ধার মৌলভীবাজার সদর হাসপাতালে ভর্তি করেন। এখনও সে হাসপাতালে চিকিৎসাধীন।পরে শুক্রবার মামলা হওয়ার পর শনিবার বিকেলে র্যাব ৯ শ্রীমঙ্গল ক্যাম্পের এএসপি কামরুজ্জামানের নেতৃত্বে একটি দল অভিযুক্তকে উপজেলার ভুনবীর গ্রাম থেকে গ্রেফতার করে শ্রীমঙ্গল থানায় হস্তান্তর করে।রিপন দে/এমএএস/এমএস</body>
</article>
