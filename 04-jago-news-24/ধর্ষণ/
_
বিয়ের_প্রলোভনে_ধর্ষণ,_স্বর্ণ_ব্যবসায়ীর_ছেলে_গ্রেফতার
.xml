<article>
  <headline>
বিয়ের প্রলোভনে ধর্ষণ, স্বর্ণ ব্যবসায়ীর ছেলে গ্রেফতার
</headline>
  <url>https://www.jagonews24.com/country/news/304561</url>
  <published_at>
</published_at>
  <category>ধর্ষণ</category>
  <body>বরগুনার বামনা উপেজলায় এক কলেজ শিক্ষার্থীকে বিয়ের প্রলোভন দেখিয়ে ধর্ষণের অভিযোগে এক স্বর্ণ ব্যবসায়ীর ছেলেকে গ্রেফতার করেছে পুলিশ।গতকাল মঙ্গলবার রাতে তাকে গ্রেফতার করা হয়। গ্রেফতার অনুপম কর্মকার (২৬) স্থানীয় স্বর্ণ ব্যবসায়ী কালু কর্মকারের ছেলে।এর আগে মঙ্গলবার দুপুরে বামনা থানায় নারী ও শিশু নির্যাতন দমন আইনে অনুপম কর্মকার ও তার এক সহযোগীকে আসামি করে মামলা করে নির্যাতিত শিক্ষার্থী।বুধবার মামলার পরিপ্রেক্ষিতে অনুপম কর্মকারকে গ্রেফতার করে আদালতের মাধ্যমে বরগুনা জেলহাজতে পাঠায় বামনা থানা পুলিশ।মামলার বিবরণী সূত্রে জানা গেছে, ভুক্তভোগী ওই শিক্ষার্থী বরিশাল হাতেম আলী কলেজের অনার্স প্রথম বর্ষের শিক্ষার্থী।স্থানীয় প্রভাবশালী স্বর্ণ ব্যবসায়ী কালু কর্মকারের ছেলে অনুপম কর্মকার বিয়ের প্রলোভন দেখিয়ে তাকে বিভিন্ন স্থানে নিয়ে ধর্ষণ করেন।এমনকি ভুক্তভোগী ওই শিক্ষার্থীর বাড়িতে একটি অনুষ্ঠানে ধর্ষক অনুপম কর্মকার তাকে সনাতনী বিয়ের প্রথা অনুযায়ী প্রতারণার মাধ্যমে সিঁদুর ও নাকফুল পরিয়ে দেয় এবং তাদের বিয়ে হয়ে গেছে দাবি করে তার সঙ্গে শারীরিক সম্পর্ক স্থাপন করেন।মামলার বিবরণীতে ভুক্তভোগী ওই শিক্ষার্থীর আরও উল্লেখ করেন, গত ১ জুলাই অনুপম কর্মকার তাকে বরগুনার আদালতে নিয়ে বিয়ের প্রলোভন দেখিয়ে তাকে নিয়ে বরগুনার উদ্দেশ্যে রওনা হয়।পরে মাঝপথে তাকে একা ফেলে সে পালিয়ে যায়। বিষয়টি এলাকায় জানাজানি হলে গত ১১ জুলাই মঙ্গলবার বামনা থানায় অনুপম কর্মকার ও তার সহযোগী মঠবাড়িয়া উপজেলার ধানী সাফা গ্রামের মিলন কর্মকারকে আসামি করে একটি মামলা করেন ভুক্তভোগী ওই শিক্ষার্থী।বামনা থানা পুলিশের ভারপ্রাপ্ত কর্মকর্তা (ওসি) মো. সাহাবুদ্দিন জানান, ধর্ষক অনুপম কর্মকারকে আদালতের মাধ্যমে জেলহাজতে পাঠানো হয়েছে। নিয়মানুযায়ী যথাযথ তদন্তের ভিত্তিতে এ ঘটনায় আইনানুগ ব্যবস্থা নেয়া হবে।মোঃ সাইফুল ইসলাম মিরাজ/এএম/জেআইএম</body>
</article>
