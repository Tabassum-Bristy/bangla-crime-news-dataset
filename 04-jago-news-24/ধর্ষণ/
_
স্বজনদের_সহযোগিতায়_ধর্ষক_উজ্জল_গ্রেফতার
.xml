<article>
  <headline>
স্বজনদের সহযোগিতায় ধর্ষক উজ্জল গ্রেফতার
</headline>
  <url>https://www.jagonews24.com/country/news/428432</url>
  <published_at>
</published_at>
  <category>ধর্ষণ</category>
  <body> হবিগঞ্জের চুনারুঘাটে পঞ্চম শ্রেণির ছাত্রীকে ধর্ষণের অভিযোগে অভিযুক্ত উজ্জল মিয়াকে (২৬) গ্রেফতার করেছে পুলিশ। শনিবার রাত সাড়ে ১১টার দিকে অভিযান চালিয়ে নির্জন কালেঙ্গা বন থেকে তাকে গ্রেফতার করা হয়।পুলিশ জানায়, চুনারুঘাট পৌর এলাকার স্থানীয় একটি আশ্রয় কেন্দ্রে পরিবার নিয়ে বসবাস করতেন এক ব্যক্তি। তার মেয়ে স্থানীয় হাজী ইয়াছিন সরকারি প্রাথমিক বিদ্যালয়ের পঞ্চম শ্রেণিতে লেখাপড়া করে। গত ২ মে তাকে ঘরে রেখে মা-বাবা হাওরে ধান কাটতে যান। এ সুযোগে একই আশ্রয় কেন্দ্রের বাসিন্দা মৃত শিশু মিয়ার ছেলে বখাটে উজ্জ্বল মিয়া (২৬) তাকে কৌশলে জুসের সঙ্গে ঘুমের ঔষুধ সেবন করিয়ে দেয়। কিছুক্ষণের মধ্যে মেয়েটি ঘুমিয়ে পড়লে উজ্জ্বল তাকে ধর্ষণ করে। এ ভাবে পরপর দুইদিন ধর্ষণের কারণে মেয়েটি অসুস্থ হয়ে পড়ে। ফলে বিষয়টি এলাকায় জানাজানি হলে ২০ হাজার টাকায় রফাদফা করে নিস্পত্তি করা হয়। কিন্তু মেয়েটির চিকিৎসা না হওয়ায় তার অবস্থার অবনতি হয়।বিষয়টি জানতে পেরে গত ১৬ মে (বুধবার) দুপুরে পুলিশ ঘটনাস্থলে গিয়ে মেয়েটিকে উদ্ধার করে থানায় নিয়ে আসে। ওই রাতেই ধর্ষিতা স্কুলছাত্রীর বাবা বাদী হয়ে ধর্ষক উজ্জলকে প্রধান আসামি করে থানায় একটি অভিযোগ দায়ের করেন। বিষয়টি গণমাধ্যমে প্রচার হলে প্রশাসনেরও টনক নড়ে।চুনারুঘাট থানা পুলিশের ভারপ্রাপ্ত কর্মকর্তা (ওসি) কেএম আজমিরুজ্জামান জানান, ধর্ষক উজ্জলের আত্মীয় স্বজনদের সহযোগিতায় তাকে রেমা কালেঙ্গা বন এলাকা থেকে গ্রেফতার করা হয়েছে।সৈয়দ এখলাছুর রহমান খোকন/আরএ/আরআইপি</body>
</article>
