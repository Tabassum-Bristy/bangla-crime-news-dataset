<article>
  <headline>
নাটোরে ধর্ষণ মামলায় দু’জনের যাবজ্জীবন
</headline>
  <url>https://www.jagonews24.com/country/news/404064</url>
  <published_at>
</published_at>
  <category>ধর্ষণ</category>
  <body>নাটোরে এক গৃহবধূকে ধর্ষণ মামলায় দু’জনের যাবজ্জীবন করাদণ্ড দিয়েছেন আদালত। এছাড়াও দুই আসামিকে এক লাখ টাকা করে জরিমানা করা হয়েছে। সোমবার বিকেলে নাটোরের অতিরিক্ত জেলা ও দায়রা জজ এবং নারী ও শিশু নির্যাতন দমন বিশেষ ট্রাইব্যুনালের বিচারক মোহাম্মদ হাসানুজ্জামান এ রায় দেন।দণ্ডপ্রাপ্তরা হলেন- বড়াইগ্রাম উপজেলার দাসগ্রাম এলাকার নবীর উদ্দিনের ছেলে ফিরোজুল (৩০) ও মৃত মঙ্গেনী জোয়ার্দ্দারের ছেলে আফেজ উদ্দিন (৪৩)।আদালত সূত্র জানায়, ২০১৫ সালের ১৭ ফেব্রুয়ারি সন্ধ্যায় বড়াইগ্রাম উপজেলার তেলো গ্রামের এক গৃহবধূ পার্শ্ববর্তী গ্রামে দুই সন্তানকে নিয়ে বোনের বাড়িতে যাচ্ছিলেন। এ সময় আফেজ উদ্দিন ও ফিরোজুলসহ অজ্ঞাত ৩/৪ জন ওই গৃহবধূকে ধরে কয়েনজলা এলাকার একটি মেহগনি বাগানে নিয়ে ধর্ষণ করে ফেলে রেখে যায়। এর পরদিন ওই গৃহবধূ বাদী হয়ে বড়াইগ্রাম থানায় আফেজ উদ্দিন ও ফিরোজুলসহ অজ্ঞাত ৩/৪ জনকে আসামি করে নারী ও শিশু নির্যাতন দমন আইনে একটি মামলা দায়ের করেন।নাটোর নারী ও শিশু নির্যাতন দমন বিশেষ ট্রাইব্যুনালের স্পেশাল পাবলিক প্রসিউকিটর অ্যাডভোকেট শাহজাহান কবির জানান, বড়াইগ্রাম থানার উপ-পরিদর্শক ইমরান হোসেন মামলাটি তদন্ত শেষে আদালতে চার্জশিট দাখিল করেন। এ মামলায় দীর্ঘ শুনানি ও বাদীসহ সাতজনের সাক্ষ্যগ্রহণ শেষে বিচারক আজ এ রায় দেন।রেজাউল করিম রেজা/আরএআর/আইআই</body>
</article>
