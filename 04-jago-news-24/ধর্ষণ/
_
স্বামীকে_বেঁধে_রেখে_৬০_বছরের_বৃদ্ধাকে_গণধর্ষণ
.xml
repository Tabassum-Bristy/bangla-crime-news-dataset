<article>
  <headline>
স্বামীকে বেঁধে রেখে ৬০ বছরের বৃদ্ধাকে গণধর্ষণ
</headline>
  <url>https://www.jagonews24.com/country/news/482358</url>
  <published_at>
</published_at>
  <category>ধর্ষণ</category>
  <body>রাজশাহীতে এক বৃদ্ধাকে (৬০) গণধর্ষণের অভিযোগ উঠেছে। এ ঘটনায় অভিযুক্ত দুই যুবককে গ্রেফতার করেছে পুলিশ। সোমবার বিকেলে তাদের গ্রেফতার করা হয়।গ্রেফতাররা হলেন- নগরীর শাহমখদুম থানাধীন খিরশিন টিকর মহল্লার বাবুর ছেলে তুষার আলী (১৯) ও সিলিন্দা মহল্লার জহিরুল ইসলামের ছেলে শিমুল হাসান (১৯) ।এর আগে রোববার গভীর রাতে নগরীর রাজপাড়া থানাধীন চৈতির বাগান এলাকায় নিজ বাড়িতে ওই বৃদ্ধাকে ধর্ষণ করে দুই যুবক। এ সময় ওই বৃদ্ধার স্বামীকে পাশে বেঁধে রাখে তারা। ওই দুই যুবক চলে যাবার পর নির্যাতনের শিকার বৃদ্ধা তার স্বামীকে উদ্ধার করেন। পরে সোমবার সকালে থানায় গিয়ে অভিযোগ দেন তারা।নগরীর রাজপাড়া থানা পুলিশের ভারপ্রাপ্ত কর্মকর্ত (ওসি) হাফিজুর রহমান জানান, ওই বৃদ্ধার অভিযোগ মামলা হিসেবে নিয়েছে পুলিশ। পরে অভিযান চালিয়ে অভিযুক্ত দুইজনকে গ্রেফতার করা হয়েছে। প্রাথমিক জিজ্ঞাসাবাদে তারা এ ঘটনায় জড়িত থাকার কথা স্বীকার করেছেন। এনিয়ে আইনগত ব্যবস্থা নেয়া হচ্ছে।ফেরদৌস সিদ্দিকী/আরএআর/এমকেএইচ</body>
</article>
