<article>
  <headline>
শ্বশুরবাড়ির সবাইকে অচেতন করে শ্যালিকাকে ধর্ষণ
</headline>
  <url>https://www.jagonews24.com/country/news/482792</url>
  <published_at>
</published_at>
  <category>ধর্ষণ</category>
  <body>টাঙ্গাইলের সখীপুর উপজেলার প্রতিমাবংকী পশ্চিমপাড়া গ্রামে বাড়ির সবাইকে মিষ্টি ও জুসের সঙ্গে ঘুমের ওষুধ খাইয়ে শ্যালিকাকে (১৩) ধর্ষণের অভিযোগ উঠেছে চাচাতো দুলাভাইয়ের বিরুদ্ধে। গত শনিবার রাতের এ ঘটনায় ধর্ষণের শিকার মেয়েটির বাবা বাদী হয়ে মামলা করেছেন।এ ঘটনায় বুধবার অভিযুক্ত দুলাভাই আমিনুর রহমানকে (২৫) গ্রেফতার করেছে পুলিশ। আমিনুর ইসলাম পেশায় ট্রাক চালক। তিনি উপজেলার বগাপ্রতিমা গ্রামের মৃত আবুল কালামের ছেলে।মামলার এজাহার সূত্রে জানা গেছে, আমিনুর রহমান কিছু দিন আগে ট্রাক কেনেন। নতুন গাড়ি কেনা উপলক্ষে গত শনিবার রাতে চাচা শ্বশুরের বাড়িতে মিষ্টি ও জুস নিয়ে বেড়াতে যান তিনি। ঘুমের ওষুধ মেশানো জুস ও মিষ্টি খেয়ে একপর্যায়ে বাড়ির সবাই অচেতন হয়ে পড়লে আমিনুর ও তার বন্ধু ৮ম শ্রেণিতে পড়ুয়া শ্যালিকাকে ধর্ষণ করে পালিয়ে যান। পর দিন জ্ঞান ফিরলে তাদের সখীপুর উপজেলা স্বাস্থ্য কমপ্লেক্সে ভর্তি করা হয়।এ ব্যাপারে সখীপুর থানা পুলিশের ওসি (তদন্ত) লুৎফুল কবির বলেন, এ ঘটনায় অভিযুক্ত আমিনুর রহমানকে গ্রেফতার করা হয়েছে। অপর আসামিকে গ্রেফতরের চেষ্টা চলছে। মেয়েটিকে ডাক্তারি পরীক্ষার জন্য টাঙ্গাইল জেনারেল হাসপাতালের ওয়ানস্টপ ক্রাইসিস সেন্টারে (ওসিসি) ভর্তি করা হয়েছে।আরএআর/জেআইএম</body>
</article>
