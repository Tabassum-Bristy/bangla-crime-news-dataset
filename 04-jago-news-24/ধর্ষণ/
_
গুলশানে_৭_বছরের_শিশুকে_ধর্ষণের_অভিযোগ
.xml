<article>
  <headline>
গুলশানে ৭ বছরের শিশুকে ধর্ষণের অভিযোগ
</headline>
  <url>https://www.jagonews24.com/national/news/461077</url>
  <published_at>
</published_at>
  <category>ধর্ষণ</category>
  <body>রাজধানীর গুলশান এলাকায় ৭ বছরের শিশুকে ধর্ষণের অভিযোগ পাওয়া গেছে। এ ঘটনায় অভিযুক্ত যুবক রেজাউল করিমকে (২০) গ্রেফতার করেছে পুলিশ।শিশুটি গুলশানের কালাচাঁদপুরে একটি মাদরাসায় পড়াশোনা করে। এ ঘটনায় গুলশান থানায় একটি মামলা হয়েছে।গুলশান থানার উপ-পরিদর্শক (এসআই) ফারুক হোসেন জাগো নিউজকে বলেন, শুক্রবার রাত ১২টায় ঘটনাটি ঘটেছে। এ ঘটনায় মামলা হয়েছে। তদন্ত চলছে। স্বাস্থ্য পরীক্ষার জন্য শনিবার বিকেলে শিশুটিকে ঢাকা মেডিকেল কলেজ (ঢামেক) হাসপাতালের ওয়ান স্টপ ক্রাইসিস সেন্টারে ভর্তি করা হয়েছে।এসআই ফারুক জানান, গুলশান এলাকার একটি বিল্ডিংয়ে দুতলায় সাবলেট থাকেন লন্ড্রি দোকানদার রেজাউল করিম। রাতে রেজাউল মেয়েটিকে তার বাসায় নিয়ে যায়। সেখানে বাথরুমে আটকে ধর্ষণ করে। বাসায় গিয়ে শিশুটি তার বাবা মায়ের কাছে ঘটনাটি বলে। পরে পরিবার থানায় অভিযোগ করলে রেজাউলকে গ্রেফতার করা হয়।ধর্ষণের শিকার হওয়া শিশুটির বাবা ওই এলাকার চায়ের দোকানদার। রেজাউল ও ধর্ষণের শিকার মেয়েটির পরিবার একই বিল্ডিংয়ে থাকে।এআর/জেএইচ/আরআইপি</body>
</article>
