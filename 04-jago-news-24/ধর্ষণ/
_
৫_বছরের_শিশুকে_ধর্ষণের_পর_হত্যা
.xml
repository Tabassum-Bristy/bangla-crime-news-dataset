<article>
  <headline>
৫ বছরের শিশুকে ধর্ষণের পর হত্যা
</headline>
  <url>https://www.jagonews24.com/international/news/480278</url>
  <published_at>
</published_at>
  <category>ধর্ষণ</category>
  <body>নৃশংস থেকে আরও নৃশংস হয়ে উঠছে মানুষ। ভারতে দিনের পর দিন শিশু ধর্ষণ বেড়েই চলেছে। সম্প্রতি মুম্বাইয়ে পাঁচ বছর এক শিশুকে ধর্ষণের পর হত্যা করেছে এক পাষণ্ড। মুম্বাইয়ের মাহিম এলাকায় ওই ঘটনা ঘটেছে।এই ঘটনায় মুম্বাইয়ের ফুটপাত থেকে ২৩ বছর বয়সী মেহেন্দি হাসান মুস্তাক শেখ নামে একজনকে গ্রেফতার করা হয়েছে। ওই ব্যক্তির লালসার শিকার হয়ে মারা গেছে ৫ বছরের ছোট্ট শিশুটি।শুক্রবার মধ্যরাত সাড়ে তিনটার দিকে শিশুটি ফুটপাতে নিজেদের ঘরে ঘুমাচ্ছিল। তখন তাকে তুলে নিয়ে যায় হাসান মুস্তাক। একটা ফাঁকা জায়গায় নিয়ে গিয়ে শিশুটিকে ধর্ষণ করা হয়। পরে শিশুটিকে নির্মমভাবে হত্যা করা হয়।এরপর নিথর শিশুটির মরদেহ ফুটপাতে ছুঁড়ে ফেলে দেয় মুস্তাক শেখ। এরপর নিজের বস্তির ঘরে ফিরে ঘুমিয়ে পড়ে সে। এরপর শুক্রবার সকালে মেয়েকে খুঁজে না পেয়ে মেয়েটির বাবা-মা পুলিশের কাছে যায়। তদন্তে নেমে বাড়ির অল্প দূরেই মেয়েটিকে রাস্তায় পায় পুলিশ।হাসপাতালে নিয়ে যাওয়া হলে চিকিৎসকরা জানান যে, অনেক আগেই শিশুটির মৃত্যু হয়েছে। পুলিশ সিসিটিভির ফুটেজ দেখে সকলকে জিজ্ঞাসাবাদ করতে শুরু করে। পরে জিজ্ঞাসাবাদেই মুস্তাক শেখ নিজের অপরাধ শিকার করে নেয়।অভিযুক্ত ওই ব্যক্তি তিন সন্তানের জনক। যেখান থেকে পাঁচ বছরের শিশুটিকে তুলে নিয়ে যাওয়া হয়েছিল ওই একই ফুটপাথে থাকে সে। তার বিরুদ্ধে মামলা দায়ের করা হয়েছে।টিটিএন/এমএস</body>
</article>
