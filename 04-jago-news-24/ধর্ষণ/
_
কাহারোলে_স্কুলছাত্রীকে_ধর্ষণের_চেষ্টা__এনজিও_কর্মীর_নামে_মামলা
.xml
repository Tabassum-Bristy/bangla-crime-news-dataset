<article>
  <headline>
কাহারোলে স্কুলছাত্রীকে ধর্ষণের চেষ্টা : এনজিও কর্মীর নামে মামলা
</headline>
  <url>https://www.jagonews24.com/country/news/80073</url>
  <published_at>
</published_at>
  <category>ধর্ষণ</category>
  <body>দিনাজপুরের কাহারোলে স্কুলছাত্রীকে ধর্ষণের চেষ্টার অভিযোগে আটক এনজিও কর্মী মো. আহসান হাবিবের (২৬) নামে মামলা হয়েছে। এর আগে মঙ্গলবার বিকেলে বীরগঞ্জ উপজেলার পাল্টাপুর ইউনিয়নের কুড়িটাকিয়া গ্রাম থেকে তাকে আটক করে পুলিশে হস্তান্তর করে এলাকাবাসী। এ ঘটনার পর ওই রাতেই স্কুলছাত্রীর মা বাদী হয়ে কাহারোল থানায় মামলা দায়ের করেছেন। এ মামলায় তাকে গ্রেফতার দেখানো হয়েছে। গ্রেফতারকৃত মো. আহসান হাবিব রংপুরের বদরগঞ্জ উপজেলার মধুপুর গ্রামের মো. সোলায়মান আলীর ছেলে। তিনি বেসরকারি উন্নয়ন সংস্থা গ্রাম বিকাশ কেন্দ্রের মাঠ কর্মী।কাহারোল উপজেলার সুন্দরপুর ইউনিয়ন পরিষদের চেয়ারম্যান মো. নাসারুল ইসলাম জানান, সুন্দরপুর ইউনিয়নের কমলপুর গ্রামের ওই স্কুল ছাত্রীর মা একই এনজিও বেসরকারি উন্নয়ন সংস্থা গ্রাম বিকাশ কেন্দ্র হতে ১৮ হাজার টাকা ঋণ গ্রহণ করে। মঙ্গলবার বেলা ১১টায় কিস্তির টাকা নিতে ওই সংস্থার মাঠ কর্মী মো. আহসান হাবিব তার বাড়িতে যায়। এ সময় ওই স্কুলছাত্রীর মা বাড়িতে ছিল না। বাড়িতে থাকা তার মেয়ে স্থানীয় দাউদপুর সরকারি প্রাথমিক বিদ্যালয়ের চতুর্থ শ্রেণির ছাত্রী গোসল শেষে বিদ্যালয়ে যাওয়ার জন্য পোশাক পড়ছিল। এসময় আহসান হাবিব তাকে বাড়িতে তাকে একা পেয়ে ধর্ষণের চেষ্টা চালায়। ওই স্কুলছাত্রী নিজেকে আত্মরক্ষার্থে চিৎকার শুরু করলে আহসান হাবিব পালিয়ে যায়। এ ঘটনার পর পরিবারের লোকজনসহ এলাকাবাসী আহসান হাবীবকে বীরগঞ্জ উপজেলার পাল্টাপুর ইউনিয়নের কুড়িটাকিয়া গ্রাম থেকে আটক করে পুলিশে হস্তান্তর করে।এ ঘটনায় কাহারোল থানা পুলিশের এসআই মো. তাজিরুল ইসলাম ঘটনার সত্যতা নিশ্চিত করে জানান, ওই ছাত্রীর মুখে আচড়ের চিহৃ রয়েছে। এ ব্যাপারে মামলা হয়েছে। আসামিকে কোর্টে চালান দেয়া হয়েছে।এমদাদুল হক মিলন/এমএএস/আরআইপি</body>
</article>
