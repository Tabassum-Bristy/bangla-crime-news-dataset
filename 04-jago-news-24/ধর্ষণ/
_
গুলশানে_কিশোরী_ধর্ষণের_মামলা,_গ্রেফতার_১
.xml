<article>
  <headline>
গুলশানে কিশোরী ধর্ষণের মামলা, গ্রেফতার ১
</headline>
  <url>https://www.jagonews24.com/national/news/453985</url>
  <published_at>
</published_at>
  <category>ধর্ষণ</category>
  <body>রাজধানীর গুলশানে গারো সম্প্রদায়ের এক ব্যক্তির বিরুদ্ধে একই সম্প্রদায়ের এক কিশোরীকে (১৪) ধর্ষণের অভিযোগ উঠেছে। ধর্ষণের আলামত সংগ্রহে ওই কিশোরীকে ঢাকা মেডিকেল (ঢামেক) হাসপাতালের ওয়ানস্টপ ক্রাইসিস সেন্টারে (ওসিসি) ভর্তি করে স্বাস্থ্য পরীক্ষা করা হয়েছে।বৃহস্পতিবার বিকেলে গুলশানের কালাচাঁদপুরে ধর্ষণের ঘটনাটি ঘটে। এ ঘটনায় শুক্রবার একটি মামলা করা হয়। ঢামেক পুলিশ ক্যাম্পের ইনচার্জ এসআই বাচ্চু মিয়া জাগো নিউজকে বিষয়টি নিশ্চিত করেন।গুলশান থানার এসআই মোশারফ হোসেন বলেন, কিশোরীর অভিযোগের ভিত্তিতে মামলার একমাত্র আসামি ডিপ্লাসকে গ্রেফতার করেছে পুলিশ।তিনি জানান, মামলার এজাহারে উল্লেখ করা হয়েছে, ওই তরুণী কালাচাঁদপুরের খানবাড়ি কবরস্থান এলাকার একটি ভাড়া বাসায় খালার সঙ্গে থাকেন। খালা গৃহকর্মী হিসেবে কাজ করেন। আর পঞ্চম শ্রেণি পর্যন্ত পড়ালেখা করা কিশোরী খালার শিশুসন্তানকে দেখাশোনা করে। তাদের বাসার একটি ঘরে সাবলেট থাকে ডিপ্লাস ও তার স্ত্রী। তারাও গারো সম্প্রদায়ের। বৃহস্পতিবার বিকেল ৩টার দিকে বাসায় একা ছিল কিশোরী। এই সুযোগে তাকে ধর্ষণ করে ডিপ্লাস।তিনি আরও জানান, পরে স্বজনরা বাসায় ফিরলে কিশোরী তাদের ঘটনাটি জানায়। তারা শুক্রবার সকালে গুলশান থানায় গিয়ে এ ব্যাপারে অভিযোগ করেন। এরপর পুলিশ অভিযুক্ত ধর্ষককে গ্রেফতার করে। ডাক্তারি পরীক্ষা ও প্রয়োজনীয় চিকিৎসার জন্য কিশোরীকে হাসপাতালে পাঠানো হয়।ডিপ্লাসকে আটকের পর অভিযোগটি মামলা হিসেবে গ্রহণ করা হয় বলে জানান এসআই মোশাররফ।এআর/এমএমজেড/এমএস</body>
</article>
