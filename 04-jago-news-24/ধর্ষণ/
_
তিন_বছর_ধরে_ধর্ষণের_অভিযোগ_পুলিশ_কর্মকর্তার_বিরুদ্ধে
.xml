<article>
  <headline>
তিন বছর ধরে ধর্ষণের অভিযোগ পুলিশ কর্মকর্তার বিরুদ্ধে
</headline>
  <url>https://www.jagonews24.com/international/news/440584</url>
  <published_at>
</published_at>
  <category>ধর্ষণ</category>
  <body>ভয় দেখিয়ে, হুমকি দিয়ে প্রতিবেশী এক নারীকে ধর্ষণের অভিযোগ উঠেছে গোয়েন্দা বিভাগের এক পুলিশ কর্মকর্তার বিরুদ্ধে। টানা তিন বছর ধরে তিনি ওই নারীকে ধর্ষণ করেছেন বলে অভিযোগ উঠেছে। ভারতের জলপাইগুড়ির পাণ্ডাপাড়ায় ওই ঘটনা ঘটেছে।স্থানীয় কংগ্রেসপাড়ার বাসিন্দা এক প্রাথমিক শিক্ষকের বাড়িতে পালিত বোন হিসেবে থাকেন ওই নারী। ওই শিক্ষকেরই দূর সম্পর্কের শ্যালক ডিআইবির এএসআই প্রবীর রায়। সেই সূত্রে যুবতীর সঙ্গে ঘনিষ্ঠতা বাড়ে ওই পুলিশ কর্মকর্তার। ওই নারীর দাবি, ওই পুলিশ কর্মকর্তার স্ত্রীর অনুপস্থিতিতে তার শিশুসন্তানকে দেখাশোনার জন্য গত তিন বছর ধরে ওই বাড়িতে যাতায়াত করেন তিনি।সেই সুযোগে ভয় দেখিয়ে ও ব্যক্তিগত মুহূর্তের ছবি ফাঁস করে দেওয়ার হুমকি দিয়ে তাকে ধর্ষণ করেছেন ওই পুলিশ কর্মকর্তা। বুধবার রাতে ওই নারী থানায় অভিযোগ দায়ের করেন। এরপর থেকেই খোঁজ মিলছে না ওই পুলিশ কর্মকর্তার। তার বাড়ি তালাবন্ধ, মোবাইলও বন্ধ রাখা হয়েছে।টিটিএন/আরআইপি</body>
</article>
