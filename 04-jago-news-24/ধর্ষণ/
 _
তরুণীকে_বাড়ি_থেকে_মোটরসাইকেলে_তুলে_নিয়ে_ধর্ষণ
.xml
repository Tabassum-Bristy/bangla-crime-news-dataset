<article>
  <headline>
তরুণীকে বাড়ি থেকে মোটরসাইকেলে তুলে নিয়ে ধর্ষণ
</headline>
  <url>https://www.jagonews24.com/country/news/520578</url>
  <published_at>
 </published_at>
  <category>ধর্ষণ</category>
  <body>ঝালকাঠির নলছিটিতে এক তরুণীকে (২২) ধর্ষণের অভিযোগে সাগর হাওলাদার (২২) নামে এক যুবককে গ্রেফতার করেছে পুলিশ। সাগর হাওলাদার উপজেলার সুবিদপুর ইউনিয়নের ভোজপুর গ্রামের হুমায়ুন কবিরের ছেলে।পুলিশ ও নির্যাতিতের পরিবার জানায়, বৃহস্পতিবার রাত ৯টার দিকে উপজেলার কাপড়কাঠি গ্রামের একটি দিঘির পাশে নির্জন বাগানে ঘর্ষণের ঘটনা ঘটে। রাতে বাসার সামনে থেকে সাগর ও তার এক সহযোগী মেয়েটিকে জোর করে মোটরসাইকেলে তুলে নিয়ে যায়। পরে একটি বাগানের মধ্যে তাকে ধর্ষণ করে সাগর। মেয়েটির চিৎকার শুনে স্থানীয়রা এসে সাগরকে আটক করে। এ সময় তার সহযোগী পালিয়ে যায়। খবর পেয়ে পুলিশ এসে মেয়েটিকে উদ্ধার এবং সাগরকে গ্রেফতার করে।রাতেই মেয়েটিকে বরিশাল শের-ই বাংলা মেডিকেল কলেজ হাসপাতালে ভর্তি করা হয়। এ ঘটনায় মেয়ের বাবা বাদী হয়ে নলছিটি থানায় নারী ও শিশু নির্যাতন আইনে মামলা করেছেন।নির্যাতিতের বাবা অভিযোগ করে জানান, মেয়ে রাতে বাসার সামনে বের হলে অপেক্ষমাণ সাগর ও তার এক সহযোগী আমার মেয়েকে তুলে নিয়ে গিয়ে র্ধষণ করে। আমার মেয়ে খুবই অসুস্থ। তাকে প্রথমে নলছিটি উপজেলা স্বাস্থ্য কমপ্লেক্সে নিয়ে আসা হয়। অবস্থার অবনতি হলে তাকে বরিশাল নিয়ে যাওয়া হয়েছে।নলছিটি থানার ওসি মো. সাখাওয়াত হোসেন জানান, ভিকটিমের বাড়ি থেকে ঘটনাস্থল পাঁচ কিলোমিটার দূরে। সেখানে মোটরসাইকেলে করে নিয়ে যায় সাগর। ধর্ষণের ঘটনার খবর পেয়ে পুলিশ গিয়ে অভিযুক্ত যুবককে গ্রেফতার করেছে। ভিকটিমের চিকিৎসার জন্য রাতেই হাসপাতালে ভর্তি করা হয়। সাগরকে জিজ্ঞাসাবাদ করা হচ্ছে বলেও জানান তিনি।জেডএ</body>
</article>
