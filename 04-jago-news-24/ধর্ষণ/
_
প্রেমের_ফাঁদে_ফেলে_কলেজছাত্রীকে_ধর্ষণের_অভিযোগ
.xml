<article>
  <headline>
প্রেমের ফাঁদে ফেলে কলেজছাত্রীকে ধর্ষণের অভিযোগ
</headline>
  <url>https://www.jagonews24.com/country/news/364501</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের আড়াইহাজার উপজেলায় হারুন (২৫) নামে এক যুবকের বিরুদ্ধে প্রেমের ফাঁদে ফেলে এক কলেজছাত্রীকে ধর্ষণের অভিযোগ উঠেছে। এ ঘটনায় অভিযুক হারুনকে গ্রেফতার করেছে পুলিশ।শুক্রবার দুপুরে আড়াইহাজার উপজেলার সাতগ্রাম ইউনিয়নের মাতাইন এলাকা থেকে তাকে গ্রেফতার করা হয়।হারুন উপজেলার সাতগ্রাম ইউনিয়নের মাতাইন এলাকার আজগর আলীর ছেলে। আর নির্যাতনের শিকার মেয়েটি স্থানীয় একটি কলেজের ছাত্রী। শুক্রবার সকালে ওই কলেজছাত্রী বাদী হয়ে আড়াইহাজার থানায় হারুনের বিরুদ্ধে ধর্ষণ মামলা দায়ের করেন। আড়াইহাজার থানা পুলিশের উপ-পরিদর্শক (এসআই) আজহার জানান, দীর্ঘদিন ধরেই হারুন এবং ওই কলেজছাত্রীর মধ্যে প্রেমের সম্পর্ক চলছিল। গত ২৫ অক্টোবর বিয়ের আশ্বাস দিয়ে উপজেলার বিশনন্দী এলাকায় ফেরিঘাটে ঘুরতে নিয়ে গিয়ে হারুন মেয়েটিকে ধর্ষণ করে। এ ঘটনায় মেয়েটি একটি মামলা দায়ের করেছে। এ বিষয়ে আড়াইহাজার থানা পুলিশের ভারপ্রাপ্ত কর্মকর্তা (ওসি) এমএ হক জানান, ধর্ষণের অভিযোগে একটি মামলায় হয়েছে। অভিযুক্তকে গ্রেফতার করে আদালতে পাঠানো হয়েছে।শাহাদাত হোসেন/আরএআর/পিআর</body>
</article>
