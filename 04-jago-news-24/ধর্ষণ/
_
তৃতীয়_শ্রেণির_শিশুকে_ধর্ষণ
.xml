<article>
  <headline>
তৃতীয় শ্রেণির শিশুকে ধর্ষণ
</headline>
  <url>https://www.jagonews24.com/country/news/479691</url>
  <published_at>
</published_at>
  <category>ধর্ষণ</category>
  <body>মৌলভীবাজারের কুলাউড়া উপজেলায় তৃতীয় শ্রেণির এক শিশু শিক্ষার্থীকে ধর্ষণের অভিযোগ উঠেছে। সে স্থানীয় চা বাগানের এক চা শ্রমিকের মেয়ে।মঙ্গলবার রাতে শিশুটির বাবা বাদী হয়ে কুলাউড়া থানায় মামলা দায়ের করেছেন। মামলায় অভিযুক্ত উপজেলার বরমচাল চা বাগানের গোয়াবাড়ি লাইনের মৃত অবিরাম পাত্রের ছেলে রঞ্জিত পাত্রকে (৪২) আটক করেছে কুলাউড়া থানা পুলিশ।জানা গেছে, গত রোববার দুপুরে রঞ্জিত পাত্র (৪২) ওই শিশুর চাচার ঘরে কাজ করছিল। এক পর্যায়ে আশপাশে কেউ না থাকায় রঞ্জিত তাকে অর্থের প্রলোভন দেখিয়ে পার্শ্ববর্তী নিজ ঘরে নিয়ে ধর্ষণ করে। পরদিন সে বিদ্যালয়ে অনুপুস্থিত ছিল। একদিন পর মঙ্গলবার স্কুলে গেলে শিশুটির হাঁটাচলা দেখে শিক্ষকদের সন্দেহ হয়।খবর পেয়ে স্থানীয় শিশু নিরাপত্তা অফিসার সেতু রিচেল বিদ্যালয়ে এসে তাকে জিজ্ঞেস করলে সে ঘটনা জানায়। পরে ছাত্রীর অভিভাবকদের ডেকে এনে বিষয়টি অবহিত করলে ছাত্রীর বাবা কুলাউড়া থানায় অভিযোগ করেন।কুলাউড়া থানার এসআই আনোয়ার হোসেন ও এএসআই এরশাদ আলীর নেতৃত্বে মঙ্গলবার রাতে অভিযান চালিয়ে রঞ্জিতকে আটক করে পুলিশ।কুলাউড়া থানার ভারপ্রাপ্ত কর্মকর্তা মো. শামীম মুসা আটকের সত্যতা নিশ্চিত করে বলেন, ধর্ষণের শিকার শিশুটি কুলাউড়া হাসপাতালে চিকিৎসাধীন রয়েছে।রিপন দে/এফএ/আরআইপি</body>
</article>
