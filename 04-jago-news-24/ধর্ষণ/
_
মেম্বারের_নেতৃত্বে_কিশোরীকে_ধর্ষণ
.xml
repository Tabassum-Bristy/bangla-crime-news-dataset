<article>
  <headline>
মেম্বারের নেতৃত্বে কিশোরীকে ধর্ষণ
</headline>
  <url>https://www.jagonews24.com/country/news/464519</url>
  <published_at>
</published_at>
  <category>ধর্ষণ</category>
  <body>খাগড়াছড়ির মাটিরাঙ্গা উপজেলায় ১৩ বছরের এক কিশোরীকে স্থানীয় ইউপি সদস্যের নেতৃত্বে ধর্ষণ করা হয়েছে বলে অভিযোগ পাওয়া গেছে।মঙ্গলবার সন্ধ্যায় মাটিরাঙ্গার ভারত সীমান্তঘেঁষা তাইন্দং ইউনিয়নের তানাক্কাপাড়া এলাকায় এ ঘটনা ঘটে। নির্যাতিত কিশোরী বর্তমানে খাগড়াছড়ি সদর হাসপাতালে চিকিৎসাধীন।কিশোরীর পরিবার ও স্থানীয় সূত্র জানায়, মঙ্গলবার সন্ধ্যায় বাড়ির পাশে ঘুরতে গেলে তাইন্দং ইউনিয়ন পরিষদের সাবেক ইউপি সদস্য মো. আব্দুস ছামাদের নেতৃত্বে একই এলাকার মো. আব্দুল হামিদসহ স্থানীয় চার যুবক কিশোরীর মুখ বেঁধে পাশের ধানক্ষেতে নিয়ে যায়। সেখানে কিশোরীকে ধর্ষণ করা হয়।ঘটনার পরপরই কিশোরীকে ধানক্ষেতে রেখে পালিয়ে যায় তারা। খবর পেয়ে স্বজনরা কিশোরীকে গুরুতর অবস্থায় উদ্ধার করে হাসপাতালে নিয়ে যায়।নির্যাতিত কিশোরীর বাবা বলেন, দীর্ঘদিন ধরেই স্থানীয় কতিপয় বখাটে আমার মেয়েকে উত্ত্যক্ত করে আসছিল। মঙ্গলবার সন্ধ্যায় ইউপি সদস্য মো. আব্দুস ছামাদের নেতৃত্বে স্থানীয় তিন ব্যক্তি আমার মেয়েকে মুখ বেঁধে তুলে নিয়ে যায়। পরে ধর্ষণ করে মেয়েকে ধানক্ষেতে ফেলে যায়। সেখান থেকে উদ্ধার করে মেয়েকে হাসপাতালে ভর্তি করেছি। মেয়ের অবস্থা গুরুতর। তার চিকিৎসা চলছে।এ বিষয়ে তবলছড়ি পুলিশ ফাঁড়ির আইসি মোহাম্মদ ইলিয়াছ বলেন, ধর্ষণের ঘটনা শুনেছি। তবে এ বিষয়ে এখনো কেউ অভিযোগ করেনি। অভিযোগ পেলে আইনগত ব্যবস্থা নেয়া হবে।মুজিবুর রহমান ভুইয়া/এএম/আরআইপি</body>
</article>
