<article>
  <headline>
ধর্ষণ মামলার আসামি ভারোত্তোলক সোহাগ আলী গ্রেফতার
</headline>
  <url>https://www.jagonews24.com/sports/news/481189</url>
  <published_at>
</published_at>
  <category>ধর্ষণ</category>
  <body>সতীর্থ নারী ভারোত্তোলককে ধর্ষণের অভিযোগে করা মামলায় গ্রেফতার হয়েছেন আসামী সোহাগ আলীকে। তেজগাঁও ভিকটিম সাপোর্ট সেন্টার দুই দিন আগে এই ভারোত্তোলককে গ্রেফতার করেছে। সোহাগ আলী গ্রেফতার হওয়ার বিষয়টি জাগো নিউজকে নিশ্চিত করেছেন পল্টন থানার ভারপ্রাপ্ত কর্মকর্তা (ওসি) মাহমুদুল হক।গত ১৩ সেপ্টেম্বর পল্টন জাতীয় ক্রীড়া পরিষদ ভবনে সতীর্থ একজন নারী ভারোত্তোলককে ধর্ষণের অভিযোগ ওঠে ভারোত্তোলক ও ফেডারেশনের কর্মী সোহাগ আলীর বিরুদ্ধে। ঘটনাটি কয়েক মাস আগের হলেও নারী ভারোত্তোলকের পরিবার থেকে ফেডারেশনে লিখিত অভিযোগের পর বিষয়টা জানাজানি হয়। এরপর বাংলাদেশ ভারোত্তোলন ফেডারেশন ও জাতীয় ক্রীড়া পরিষদ আলাদাভাবে দুটি তদন্ত কমিটিও করে।নারী ভারোত্তোলককে ধর্ষণের অভিযোগে সোহাগ আলীর বিরুদ্ধে ২৯ নভেম্বর পল্টন থানায় মামলা করেছিলেন যৌন হয়রানির শিকার ভারোত্তোলকের মা। আইন ও শালিস কেন্দ্রের মাধ্যমে হওয়া সেই মামলায় পুলিশ গ্রেফতার করেছে সোহাগ আলীকে।আরআই/আইএইচএস/পিআর</body>
</article>
