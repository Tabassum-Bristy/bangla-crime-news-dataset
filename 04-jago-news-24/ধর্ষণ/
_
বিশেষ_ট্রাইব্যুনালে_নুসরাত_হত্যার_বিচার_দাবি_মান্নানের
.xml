<article>
  <headline>
বিশেষ ট্রাইব্যুনালে নুসরাত হত্যার বিচার দাবি মান্নানের
</headline>
  <url>https://www.jagonews24.com/politics/news/493712</url>
  <published_at>
</published_at>
  <category>ধর্ষণ</category>
  <body>ফেনীর সোনাগাজীর মাদরাসাছাত্রী নুসরাত হত্যায় জড়িতদের বিশেষ ট্রাইব্যুনালে বিচারের করে দৃষ্টান্তমূলক শাস্তির দাবি জানিয়েছেন বিকল্পধারার মহাসচিব মেজর (অব.) আবদুল মান্নান এমপি।বাংলা নববর্ষ-১৪২৬ উপলক্ষে রোববার দলের মধ্য বাড্ডার কেন্দ্রীয় কার্যালয়ে আয়োজিত আলোচনা সভায় এ দাবি জানান তিনি।প্রধানমন্ত্রী শেখ হাসিনার গতিশীল নেতৃত্বে দেশের বিভিন্ন খাতে উন্নয়ন ও অগ্রগতির চিত্র তুলে ধরে মান্নান বলেন, ‘দুর্নীতিবাজরা এ অর্জনকে পেছনের দিকে নিয়ে যাওয়ার অপচেষ্টা করছে। এ ক্ষেত্রে জিরো টলারেন্স নীতি গ্রহণ করে দুর্নীতিবাজদের কঠোর হাতে দমন করতে হবে।’ধর্ষক ও হত্যাকারীদের দেশ-জাতির শত্রু উল্লেখ করে মান্নান বলেন, ‘এদের প্রতি কোনো অনুকম্পা করা যাবে না এবং বিশেষ ট্রাইব্যুনাল গঠন করে নুসরাতের হত্যাকারী ও শিশু ধর্ষকদের বিচারের আওতায় আনতে হবে।’ শিশু ধর্ষণের একমাত্র শাস্তি মৃত্যুদণ্ডের বিধান করার জন্যও দাবি জানান তিনি।অনুষ্ঠানে আরও বক্তব্য দেন- বিকল্পধারার প্রেসিডিয়াম সদস্য শমসের মবিন চৌধুরী, আবদুর রউফ মান্নান, বিকল্পধারার কেন্দ্রীয় নেতা মাহমুদা চৌধুরী, ব্যারিস্টার ওমর ফারুক, ওয়াসিমুল ইসলাম, মুনিরুল ইসলাম, যুবধারার সভাপতি আসাদুজ্জামান বাচ্চু, আমিনুল ইসলাম বুলু প্রমুখ। আলোচনা শেষে সঙ্গীতানুষ্ঠানের আয়োজন করা হয়।এইউএ/এনডিএস/জেআইএম</body>
</article>
