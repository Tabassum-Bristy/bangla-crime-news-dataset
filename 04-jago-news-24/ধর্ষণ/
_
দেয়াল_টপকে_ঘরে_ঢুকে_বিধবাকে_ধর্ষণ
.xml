<article>
  <headline>
দেয়াল টপকে ঘরে ঢুকে বিধবাকে ধর্ষণ
</headline>
  <url>https://www.jagonews24.com/country/news/478754</url>
  <published_at>
</published_at>
  <category>ধর্ষণ</category>
  <body>ঘরে ঢুকে অস্ত্রের ভয় দেখিয়ে এক বিধবা নারীকে ধর্ষণের ঘটনা ঘটেছে। কক্সবাজারের চকরিয়া উপজেলার সুরাজপুর-মানিকপুর ইউনিয়নের ৬ নম্বর ওয়ার্ডের পূর্ব সুরাজপুর গ্রামে এ ঘটনা ঘটে। এ ঘটনায় ধর্ষিতা বাদী হয়ে মো. আরাফাত নামের এক বখাটেকে আসামি করে চকরিয়া থানায় এজাহার দায়ের করেছেন।বৃহস্পতিবার রাতে চকরিয়া থানায় দায়ের করা এজাহারে ধর্ষিতা দাবি করেন, দুই বছর ৬ মাস আগে তার স্বামী মারা গেছেন। সেই থেকে তিনি বসতঘরে একা থাকেন। ঘটনার দিন মঙ্গলবার (২৯ জানুয়ারি) রাতে খাবার খেয়ে ঘুমিয়ে পড়েন। রাত আনুমানিক আড়াইটার দিকে বসতঘরের দক্ষিণে মাটির দেয়াল টপকে ভেতরে ঢোকে একই এলাকার মনজুর আলমের ছেলে বখাটে মো. আরাফাত। বাদী দাবি করেন, ঘরে ঢুকে আরাফাত তার মুখ চেপে ধরলে ঘুম ভেঙে যায়। ওই সময় চিৎকার করার চেষ্টা করলে তাকে ধারালো অস্ত্রের ভয় দেখায়। এক পর্যায়ে হত্যার ভয় দেখিয়ে আরাফাত তাকে ধর্ষণ করে।চকরিয়া থানার ভারপ্রাপ্ত কর্মকর্তা (ওসি) মো. বখতিয়ার উদ্দিন চৌধুরী বলেন, ওই গৃহবধূকে ডাক্তারি পরীক্ষা করানো হবে। তদন্ত সাপেক্ষে ঘটনায় অভিযুক্ত বখাটে আরাফাতের বিরুদ্ধে ব্যবস্থা নেওয়া হবে।এফএ/এমএস</body>
</article>
