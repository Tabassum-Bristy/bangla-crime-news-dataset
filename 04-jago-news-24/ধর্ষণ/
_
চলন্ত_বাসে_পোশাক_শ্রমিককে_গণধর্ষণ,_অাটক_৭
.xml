<article>
  <headline>
চলন্ত বাসে পোশাক শ্রমিককে গণধর্ষণ, অাটক ৭
</headline>
  <url>https://www.jagonews24.com/country/news/420323</url>
  <published_at>
</published_at>
  <category>ধর্ষণ</category>
  <body>ঢাকার ধামরাইয়ে এক পোশাক শ্রমিককে চলন্ত বাসে গণধর্ষণের অভিযোগ উঠেছে। এই ঘটনায় জড়িত অভিযোগে বাসের চালক ও সহকারীসহ মোট ৭ জনকে আটক করেছে ধামরাই থানা পুলিশ।রোববার রাত ১২টার দিকে ঢাকা-আরিচা মহাসড়কের ধামরাইয়ের কচমচ এলাকা থেকে চলন্ত বাস থামিয়ে ওই নারী পোশাক শ্রমিককে উদ্ধারসহ অভিযুক্তদের আটক করা হয়।ধামরাই থানার উপ-পরিদর্শক (এসআই) মলয় সাহা জানান, কারখানায় কাজ শেষে ধামরাইয়ের ইসলামপুর থেকে গতরাতে ‘যাত্রীসেবা’ নামের একটি লোকাল বাসে ওঠেন ওই পোশাক শ্রমিক। বাসটি ধামরাইয়ের কালামপুর বাসস্ট্যান্ড এলাকায় পৌঁছালে ৫ জন যাত্রী ব্যাতীত সবাই নেমে যায়। এরপর বাসের হেলপার বাসের দরজা বন্ধ করে দেয় এবং চালক বাসটি মহাসড়কে উদ্দেশ্যবিহীন ভাবে চালাতে শুরু করে। এসময় চালকসহ ৫ জনের দ্বারা ধর্ষণের শিকার হন ওই নারী। এসময় ওই নারীর ডাক ও চিৎকারে একটি পেট্রোল পাম্পের কর্মীরা বিষয়টি বুঝতে পেরে ধামরাই থানা পুলিশকে খবর দেন।সংবাদ পাওয়ার পর পুলিশের চারটি পৃথক দল বাসটি ধাওয়া করে ঢাকা-আরিচা মহাসড়কের কচমচ এলাকা থেকে আটক করে ও ভুক্তভোগী নারীসহ যাত্রীবেশী চালকের সহযোগী ওই ৫ জনসহ মোট ৭ জনকে আটক করে।আটকদের বিরুদ্ধে ধর্ষণ মামলা দায়েরের পর রিমান্ড আবেদন করে দুপুরে আদালতে পাঠানো করা হবে বলে জানিয়েছে পুলিশ।আল-মামুন/এফএ/জেআইএম</body>
</article>
