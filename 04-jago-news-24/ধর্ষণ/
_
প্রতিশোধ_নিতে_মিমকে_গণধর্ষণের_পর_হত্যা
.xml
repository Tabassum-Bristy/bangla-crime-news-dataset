<article>
  <headline>
প্রতিশোধ নিতে মিমকে গণধর্ষণের পর হত্যা
</headline>
  <url>https://www.jagonews24.com/country/news/406141</url>
  <published_at>
</published_at>
  <category>ধর্ষণ</category>
  <body>প্রতিশোধ নিতেই শিশু ফাতেমা আকতার মিমকে (১২) আসামিরা গণধর্ষণের পর হত্যা করেছে বলে জানিয়েছে পুলিশ। এ ঘটনায় গ্রেফতার ছয় আসামি প্রাথমিক জিজ্ঞাসাবাদে পুলিশকে এমন তথ্য দিয়েছে।গত ২১ জানুয়ারি আকবর শাহ থানার ‘বিশ্ব ব্যাংক কলোনির’ আয়শা মমতাজ মহল নামের একটি পাঁচতলা ভবনের দ্বিতীয় তলার সিঁড়ির পাশ থেকে মিমের মরদেহ উদ্ধার করে পুলিশ। এ ঘটনায় মিমের মা অজ্ঞাত পরিচয় আসামিদের বিরুদ্ধে মামলা করেন।গ্রেফতাররা হলেন- মো. বেলাল হোসেন ওরফে বিজয়, মো. রবিউল ইসলাম ওরফে রুবেল, মো. হাছিবুল ইসলাম ওরফে লিটন, মো. আকসান মিয়া প্রকাশ হাসান, মো. সুজন ও আয়শা মমতাজ মহলের কেয়ারটেকার মনিরুল ইসলাম মনু। গত দুই দিন নগরী ও জেলার বিভিন্ন এলাকায় অভিযান চালিয়ে তাদের গ্রেফতার করা হয়।আকবর শাহ থানা পুলিশের ভারপ্রাপ্ত কর্মকর্তা (ওসি) আলমগীর হোসেন বলেন, আসামি বিজয়ের মায়ের মাধ্যমে নিহত মিমের মা রাবেয়া বেগম একটি সংস্থা থেকে ৫০ হাজার টাকা ঋণ নেন। ঋণ পরিশোধ নিয়ে সম্প্রতি দুই পরিবারের মধ্যে মনোমালিন্য হয়। এনিয়ে তাদের মধ্যে ঝাগড়াও হয়। এ ঘটনার প্রতিশোধ নিতে বিজয় তার সহযোগীদের নিয়ে মিমকে ধর্ষণ ও হত্যার পরিকল্পনা করে। পরিকল্পনা অনুযায়ী গণধর্ষণের পর তাকে হত্যা করা হয়।ওসি আরও বলেন, গ্রেফতাররা প্রাথমিক জিজ্ঞাসাবাদে গণধর্ষণ ও হত্যার করা স্বীকার করেছে। আসামিদের আরও জিজ্ঞাসাবাদ করা প্রয়োজন। তাই জিজ্ঞাসাবাদের জন্য ১০ দিনের রিমান্ড আবেদন করা হয়েছে।আরএআর/আইআই</body>
</article>
