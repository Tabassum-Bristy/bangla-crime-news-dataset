<article>
  <headline>
স্কুলছাত্রীকে পানের বরজে আটকে রেখে ধর্ষণ
</headline>
  <url>https://www.jagonews24.com/country/news/311653</url>
  <published_at>
</published_at>
  <category>ধর্ষণ</category>
  <body>কুষ্টিয়ায় এক স্কুলছাত্রীকে (১২) অস্ত্রের মুখে অপহরণ করে পানের বরজে আটকে রেখে একাধিকবার ধর্ষণ করেছে জাফিরুল ইসলাম (৩৮) নামে এক বখাটে। অপহরণের তিনদিন পর সোমবার দুপুরে ঝিনাইদহ জেলার একটি পানের বরজ থেকে ওই স্কুলছাত্রীকে মুমূর্ষু অবস্থায় উদ্ধারসহ অপহরণকারীকে আটক করেছে পুলিশ।আটক জাফিরুল ঝিনাইদহ জেলার হরিণাকুন্ডু থানার ভেড়াখালী গ্রামের মজিবরের ছেলে।পুলিশ জানায়, গত শনিবার সন্ধ্যা ৭টার দিকে কুষ্টিয়ার ইসলামী বিশ্ববিদ্যালয় থানার মনোহরদিয়া ইউনিয়নের বলরামপুর গ্রামের এক কৃষকের মেয়ে ভবানীপুর মাধ্যমিক বিদ্যালয়ের ৬ষ্ঠ শ্রেণির ওই ছাত্রীকে জাফিরুল ইসলাম (৩৮) অস্ত্রের মুখে অপহরণ করে নিয়ে যায়। তাকে একটি পানের বরজের মধ্যে আটকে রেখে গত দুদিন ধরে দফায় দফায় ধর্ষণ করে জাফিরুল। অপহরণকারী জাফিরুলের বাড়ি পার্শ্ববর্তী ঝিনাইদহ জেলার হরিণাকুন্ডু নার ভেড়াখালী গ্রামে হলেও তার শ্বশুরবাড়ি কুষ্টিয়ার ইসলামী বিশ্ববিদ্যালয় থানার মনোহরদিয়া ইউনিয়নের বলরামপুর গ্রামে।  ইসলামী বিশ্ববিদ্যালয় থানা পুলিশের ভারপ্রাপ্ত কর্মকর্তা (ওসি) রতন শেখ জানান, প্রাথমিক জিজ্ঞাসাবাদে জাফিরুল দুইদিন আটকে রেখে ওই স্কুলছাত্রীকে সাতবার ধর্ষণ করেছে বলে স্বীকার করেছে। ওসি আরও জানান, ওই স্কুলছাত্রী অপহরণের সংবাদ পেয়েই মাঠে নামে ইসলামী বিশ্ববিদ্যালয় থানা এবং ভবানীপুর ও মনোহরদিয়া ক্যাম্পের পুলিশ। দফায় দফায় অভিযানের পর সোমবার দুপুরে পার্শ্ববর্তী ঝিনাইদহ জেলার হরিণাকুন্ডু থানার একটি পানের বরজ থেকে অপহৃত ওই স্কুল ছাত্রীকে মুমূর্ষু অবস্থায় উদ্ধারসহ অপহরণকারীকে আটক করতে সক্ষম হয় পুলিশ। উদ্ধারের পর কুষ্টিয়া জেনারেল হাসপাতালে ওই স্কুলছাত্রীর ডাক্তারি পরীক্ষা সম্পন্ন হয়। পরে ২২ ধারায় ওই স্কুলছাত্রীর জবানবন্দি গ্রহণ করেন বিজ্ঞ ম্যাজিস্ট্রেট। আটক জাফিরুলকে আদালতের মাধ্যমে কারাগারে পাঠানো হয়েছে। আল-মামুন সাগর/আরএআর/এমএস</body>
</article>
