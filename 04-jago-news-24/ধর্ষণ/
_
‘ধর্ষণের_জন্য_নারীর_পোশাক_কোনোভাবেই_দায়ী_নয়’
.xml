<article>
  <headline>
‘ধর্ষণের জন্য নারীর পোশাক কোনোভাবেই দায়ী নয়’
</headline>
  <url>https://www.jagonews24.com/international/news/426194</url>
  <published_at>
</published_at>
  <category>ধর্ষণ</category>
  <body>নারীদের যৌন নির্যাতন, ধর্ষণ, শ্লীলতাহানির ঘটনা ভারতে অহরহই ঘটছে। ধর্ষণের হার বৃদ্ধি পাওয়ায় কারণ হিসেবে অনেক সময় দেশটির বিভিন্ন রাজনৈতিক দলের নেতা-মন্ত্রী থেকে সুশীল সমাজের অনেকেই নারীদের পোশাক, তাদের জীবনধারাকে দায়ী করেন।এবার তাদের সেই কথার জবাব দিলেন দেশটির প্রতিরক্ষামন্ত্রী নির্মলা সীতারামন। তিনি স্পষ্ট ভাষায় বললেন, ‘নারীদের ওপর যৌন নির্যাতন বৃদ্ধির পেছনে কোনোভাবেই দায়ী নয় তাদের পোশাক। এ ধরনের যুক্তি একেবারেই হাস্যকর।’রাজধানী নয়াদিল্লিতে এফআইসিসিআইয়ের আয়োজিত এক সমাবেশে এ মন্তব্য করেন সীতারামন। তিনি বলেন, নারীদের নিরাপত্তার ব্যাপারে দেশের বিভিন্ন আইনি সংস্থাকে আরো তৎপর হতে হবে।ভারতের এক পরিসংখ্যান বলছে, দেশটিতে প্রায় দশটি যৌন হয়রানির ঘটনার সাতটিই পরিচিতজনদের হাতে ঘটে। পরিচিতজনরাই নারীদের ওপর যৌন নির্যাতন চালায়। বেশিরভাগ ক্ষেত্রে দেখা যায়, নারীরা তাদের আত্মীয়, বন্ধু, প্রতিবেশীদের হাতে ধর্ষণের শিকার হচ্ছেন।সীতারামন বলেন, পরিবারে যে মানসিকতা নিয়ে ছেলেদের বড় করে তোলা হয় সেটাই মূলত নারীদের সম্মান করতে শেখায় না। সবার আগে এ ধরনের মানসিকতার পরিবর্তন হওয়া দরকার।সূত্র : এবিপিআনন্দ।এসআইএস/আরআইপি</body>
</article>
