<article>
  <headline>
খাগড়াছড়িতে প্রতিবন্ধী কিশোরী ধর্ষিত
</headline>
  <url>https://www.jagonews24.com/country/news/338575</url>
  <published_at>
</published_at>
  <category>ধর্ষণ</category>
  <body>পার্বত্য খাগড়াছড়িতে এক বুদ্ধি প্রতিবন্ধী কিশোরী ধর্ষণের শিকার হয়েছে। রোববার সন্ধ্যা সাতটার দিকে খাগড়াছড়ির মাটিরাঙ্গা পৌরসভার ১নং ওয়ার্ডে এ ঘটনা ঘটে। এ ঘটনায় স্থানীয়রা ধর্ষক মো. নুরুল আলমকে আটক করে মাটিরাঙ্গা থানা পুলিশে সোপর্দ করেছে। আটক মো. নুরুল আলম মাটিরাঙ্গা পৌরসভার ১নং ওয়ার্ডের জুম্মাপাড়ার মো. ছুন্নু শেখ এর ছেলে।জানা গেছে, রোববার সন্ধ্যার দিকে বুদ্ধি প্রতিবন্ধী মেয়ে ও নাতনী বৃষ্টি (৬)-কে জুম্মাপাড়ার ঘরে রেখে বাজারে যান বাবা। এ সময় বোনের মেয়েকে নিয়ে নিজেদের ঘরেই শুয়ে ছিল বুদ্ধি প্রতিবন্ধী খালা। বাবা বাজারে থাকার সুযোগে এলাকার বখাটে যুবক মো. নুরুল আলম তার ঘরে প্রবেশ করে বুদ্ধি প্রতিবন্ধী কিশোরীকে ধর্ষণ করে। বোনের মেয়ে বৃষ্টি তাকে আসার কারণ জানতে চাইলে সে তাকে ধমক দিয়ে চুপ থাকতে বলে প্রতিবন্ধী খালাকে ধর্ষণ করে। পরে বৃষ্টি বিষয়টি প্রতিবেশীদের জানালে তারা ধর্ষক মো: নুরুল আলমকে আটক করে।মা আকলি বেগম ও মামা ইকবাল হোসেনের উপস্থিতিতে স্থানীয়দের জিজ্ঞাসাবাদে মো. নুরুল আলম ধর্ষণের কথা স্বাকীর করে। মাটিরাঙ্গা পৌরসভার ১নং ওয়ার্ডের কাউন্সিলর মো. এমরান হোসেন জাগো নিউজকে এ তথ্য জানান।এ দিকে রোববার রাতেই ধর্ষিতার পিতা মো. আবু দাউদ মিয়া বাদী হয়ে মাটিরাঙ্গা থানায় ২০০২ সালের (সংশোধিত-২০০৩) এর ৯ (১) ধারায় ধর্ষক মো: নুরুল আলমের বিরুদ্ধে মামলা দায়ের করেছেন।ঘটনার সত্যতা নিশ্চিত করে মাটিরাঙ্গা থানার অফিসার ইনচার্জ মো. সাহাদাত হোসেন টিটো বলেন, সোমবার ওই কিশোরীর ডাক্তারি পরীক্ষা করা হবে এবং ধর্ষক মো. নুরুল আলমকে আদালতে পাঠানো হবে।মুজিবুর রহমান ভুইয়া/এআরএস</body>
</article>
