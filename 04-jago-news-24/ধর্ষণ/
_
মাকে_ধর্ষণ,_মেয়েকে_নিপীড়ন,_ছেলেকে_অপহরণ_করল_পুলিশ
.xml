<article>
  <headline>
মাকে ধর্ষণ, মেয়েকে নিপীড়ন, ছেলেকে অপহরণ করল পুলিশ
</headline>
  <url>https://www.jagonews24.com/international/news/452371</url>
  <published_at>
</published_at>
  <category>ধর্ষণ</category>
  <body>পুলিশের এক সহকারী কমিশনারের বিরুদ্ধে এক নারীকে ধর্ষণ এবং ওই নারীর অল্প বয়সী মেয়েকে নিপীড়নের অভিযোগ উঠেছে। পুলিশের তরফ থেকে শুক্রবার এ তথ্য জানানো হয়।গত জুলাইয়ে রামেশ দাহিয়া নামের ওই পুলিশ কর্মকর্তার বিরুদ্ধে অভিযোগ দায়ের করেছেন এক নারী। তিনি জানিয়েছেন, তার স্বামী ছিলেন একজন সন্ত্রাসী। তার মৃত্যুর পর তিনি ওই পুলিশের সঙ্গে যোগাযোগ করেছিলেন।জুলাইয়ে অভিযোগ দায়েরের পরও ওই পুলিশ কর্মকর্তার বিরুদ্ধে কোন ব্যবস্থা গ্রহণ না করায় গত ১৮ সেপ্টেম্বর ওই কর্মকর্তার বিরুদ্ধে আবারও অভিযোগ দায়ের করেন ওই নারী। পুলিশ জানিয়েছে, ওই কর্মকর্তার বিরুদ্ধে নারীকে ধর্ষণ, তার অল্প বয়সী মেয়েকে নিপীড়ন এবং তার ছেলেকে অপহরণের অভিযোগ আনা হয়েছে।পুলিশ বলছে, এই ঘটনায় একটি এফআইআর দায়ের করা হয়েছে এবং এই মামলা ক্রাইম ব্র্যাঞ্চে স্থানান্তর করা হয়েছে। কারণ এটি একটি স্পর্শকাতর ঘটনা এবং এর যথাযথ তদন্ত প্রয়োজন।তবে রামেশ দাহিয়া নামের ওই পুলিশ কর্মকর্তা বলছেন, তিনি ওই নারীকে টাকা ধার দিয়েছিলেন। তিনি তার পাওনা টাকা পরিশোধের তাগাদা দেয়ায় ওই নারী তার বিরুদ্ধে ধর্ষণের অভিযোগ এনেছেন।টিটিএন/এমএস</body>
</article>
