<article>
  <headline>
শাশুড়িকে ধর্ষণের পর স্ত্রীকে তালাকের হুমকি
</headline>
  <url>https://www.jagonews24.com/international/news/518218</url>
  <published_at>
</published_at>
  <category>ধর্ষণ</category>
  <body>ভারতের মহারাষ্ট্র প্রদেশে ২৭ বছর বয়সী এক ব্যক্তি তার শাশুড়িকে ধর্ষণ করেছেন। সেখানেই শেষ নয় এরপর শাশুড়িকে হুমকি দিয়েছেন যদি কোনো ধরনের মামলা কিংবা আইনের আশ্রয় তিনি নেন তাহলে তার মেয়ে অর্থাৎ নিজের স্ত্রীকে তালাক দেবেন তিনি। ভারতীয় সংবাদমাধ্যমগুলোর প্রতিবেদনে এই খবর জানিয়ে বলা হয়েছে, শাশুড়িকে ধর্ষণের অভিযোগে ওই ব্যক্তিকে গত শুক্রবার আটক করেছে পুলিশ। মহারাষ্ট্রের আকোলা জেলার বালাপুর নামক এলাকার ঘটনা এটি। অভিযুক্ত ব্যক্তি প্রদেশটির পুরনো শহর কান্দিকালের বাসিন্দা।ইন্ডিয়া ট্যুডের এক প্রতিবেদনে জানানো হয়েছে, গত ৩১ জুলাই মেয়ে জামাইয়ের কাছে ধর্ষণের শিকার হন ওই নারী। তার নাম পরিচয় প্রকাশ করা যাচ্ছে না। আর যেখানে ঘটনাটি ঘটেছে সেটা স্থানীয় চন্দ্রায়নগুট্টু পুলিশ স্টেশনের অদূরে। আনুমানিক এক বছর আগে ওই নারীর মেয়ের সঙ্গে অভিযুক্ত ধর্ষকের বিয়ে হয়। গত বুধবার রাতে অভিযুক্ত ওই ব্যক্তি জোর করে তার শাশুড়িকে একটি নির্জন স্থানে নিয়ে যাওয়ার পর ধর্ষণ করে। তারপর ধর্ষিত নারীকে তার বাড়িতে ফেলে রেখে আসে।  অভিযুক্ত ওই ব্যক্তি ধর্ষণের পর তার শাশুড়িকে হুমকি দেয় যদি সে বিষয়টি কাউকে জানায় কিংবা মামলা করে তাহলে সে তার স্ত্রীকে তৎক্ষণাৎ তালাক দিবে। কিন্তু ঘটনার পর ধর্ষণের শিকার ওই নারী পুলিশের কাছে যায় এবং মামলা করে।  ভারতীয় দণ্ডবিধির ৩৭৬ এবং ৫০৬ ধারা অনুযায়ী মামলা দায়ের হওয়ার পর অভিযুক্তকে গ্রেফতার করে রিমান্ডে নিতে হবে। এ ছাড়া ধর্ষণের শিকার নারীকে স্থানীয় সরকারি হাসপাতালে ভর্তি করে যথাযথভাবে তার চিকিৎসার ব্যবস্থা করতে হবে।এসএ/পিআর</body>
</article>
