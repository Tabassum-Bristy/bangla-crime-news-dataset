<article>
  <headline>
বাবার পর ধর্ষণ করলো ছেলে
</headline>
  <url>https://www.jagonews24.com/country/news/495625</url>
  <published_at>
</published_at>
  <category>ধর্ষণ</category>
  <body>কলেজছাত্রী গণধর্ষণের ঘটনার দু’দিন পরই মানিকগঞ্জের সিংগাইরে আবারও ধর্ষণের ঘটনা ঘটেছে। এবার ধর্ষিত হয়েছে এক মানসিক প্রতিবন্ধী (১৩) শিশু। সোমবার শিশুটির মা বাদী হয়ে এ ঘটনায় থানায় মামলা করেছেন। মঙ্গলবার ভিকটিমের স্বাস্থ্য পরীক্ষা সম্পন্ন হয়েছে।মেয়েটির মা অভিযোগ করেছেন, যে তার মেয়েকে ধর্ষণ করেছে তার বাবাও মাসখানেক আগে একই ঘটনা ঘটায়। তখন লোকলজ্জার ভয়ে বিষয়টি চেপে রাখেন তারা।সিঙ্গাইর থানা পুলিশের ভারপ্রাপ্ত কর্মকর্তা (ওসি) খন্দকার ইমাম হোসেন জানান, রোববার সকালে মধ্যধল্ল্যা গ্রামের রফিজ উদ্দিন দেওয়ানের ছেলে এক সন্তানের জনক আল-আমিন দেওয়ান প্রতিবন্ধী ওই শিশুটিকে একটি কাঠ বাগানে নিয়ে ধর্ষণ করে। এ ঘটনা শিশুটি তার মাকে জানায়। তিনি স্থানীয় গ্রাম্য মতবর ও জনপ্রতিনিধিদের কাছে গেলে তারা মীমাংসার চেষ্টা চালায়। কিন্তু কোনো সুরাহা না হওয়ায় সোমবার থানায় মামলা  করেছেন। ঘটনার পর থেকে আসামি আল-আমিন পলাতক রয়েছে। তাকে গ্রেফতারের চেষ্টা চলছে।ধর্ষিতার মায়ের অভিযোগ, তার প্রতিবন্ধী মেয়েকে প্রায় মাস খানেক আগে ওই ধর্ষকের বাবা রফিজ উদ্দিন দেওয়ানও ধর্ষণ করে। তখন লোকলজ্জার ভয়ে তারা বিষয়টি চেপে যান।বি.এম খোরশেদ/এফএ/এমএস</body>
</article>
