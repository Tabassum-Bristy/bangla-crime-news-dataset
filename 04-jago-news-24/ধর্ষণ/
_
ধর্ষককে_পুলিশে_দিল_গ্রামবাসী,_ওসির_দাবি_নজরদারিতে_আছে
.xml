<article>
  <headline>
ধর্ষককে পুলিশে দিল গ্রামবাসী, ওসির দাবি নজরদারিতে আছে
</headline>
  <url>https://www.jagonews24.com/country/news/520709</url>
  <published_at>
</published_at>
  <category>ধর্ষণ</category>
  <body>সাতক্ষীরায় তৃতীয় শ্রেণির ছাত্রীকে ধর্ষণের অভিযোগে সাজু সর্দার (২২) নামে এক যুবককে আটক করে পুলিশে দিয়েছে গ্রামবাসী। শনিবার সকাল ৮টার দিকে সদর উপজেলার ঝাউডাঙ্গা ইউনিয়নের গোবিন্দকাটি এলাকায় এই ঘটনা ঘটে। তবে পুলিশ তাদের হাতে সাজু আটক থাকার কথা অস্বীকার করেছে।স্থানীয়রা জানিয়েছেন, ধর্ষক সাজু গোবিন্দকাটি গ্রামের আলমগীর সর্দারের ছেলে। ধর্ষিতা শিশুটি (৯) রুদ্রপুর সরকারি প্রাথমিক বিদ্যালয়ের তৃতীয় শ্রেণির ছাত্রী।শিশুটির স্বজন ও স্থানীয়রা জানান, সকাল ৮টার দিকে বৃষ্টির মধ্যে বাড়ির সবাই যখন বিভিন্ন কাজে ব্যস্ত ছিল তখন প্রতিবেশী চাচাতো ভাই সাজু খাবারের প্রলোভন দেখিয়ে ওই শিশুটিকে নিজেদের বাড়িতে ডেকে নেয়। এরপর তাকে ধর্ষণ করে রক্তাক্ত অবস্থায় ফেলে রেখে পালিয়ে যায়। পরে শিশুটি বাড়িতে গিয়ে মাকে এ ঘটনা জানালে তাকে রক্তাক্ত অবস্থায় জেলা সদর হাসপাতালে ভর্তি করা হয়।এদিকে এ ঘটনার জানার পর গ্রামবাসী সাজুকে খুঁজে বের করে পুলিশে সোপর্দ করে। তবে সাজু তাদের হাতে আটক থাকার বিষয়টি পুলিশ স্বীকার করেনি।সাতক্ষীরা সদর থানার অফিসার ইনচার্জ (ওসি) মোস্তাফিজুর রহমান জাগো নিউজকে বলেন, অভিযুক্ত সাজু সর্দার পুলিশের নজরদারির মধ্যে রয়েছে।তিনি আরও বলেন, শিশুটি হাসপাতালে চিকিৎসাধীন রয়েছে। পরিবারের পক্ষ থেকে এখনও কোনো অভিযোগ/মামলা করা হয়নি। এ বিষয়ে অভিযোগ পাওয়ার পর আইনগত ব্যবস্থা নেয়া হবে।আকরামুল ইসলাম/এমএমজেড/এমকেএইচ</body>
</article>
