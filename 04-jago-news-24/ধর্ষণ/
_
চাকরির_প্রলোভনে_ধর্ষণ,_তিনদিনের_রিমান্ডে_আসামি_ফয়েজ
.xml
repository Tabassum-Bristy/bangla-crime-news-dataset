<article>
  <headline>
চাকরির প্রলোভনে ধর্ষণ, তিনদিনের রিমান্ডে আসামি ফয়েজ
</headline>
  <url>https://www.jagonews24.com/law-courts/news/523481</url>
  <published_at>
</published_at>
  <category>ধর্ষণ</category>
  <body>রাজধানীর শ্যামলীর একটি অফিসে চাকরির সাক্ষাৎকারের সময় তরুণীকে অজ্ঞান করে গণধর্ষণের অভিযোগে দায়ের করা মামলায় আসামি ফাহিম আহমেদ ফয়েজকে (৩০) তিনদিনের রিমান্ডে নিয়েছে পুলিশ। বৃহস্পতিবার (২৯ আগস্ট) ঢাকা মহানগর হাকিম রাজেস চৌধুরী রিমান্ডের এ আদেশ দেন।শেরেবাংলা নগর থানার পরিদর্শক (ওসি) আবুল কালাম আজাদ আসামি ফাহিম আহমেদ ফয়েজকে আদালতে হাজির করে সাতদিনের রিমান্ড আবেদন করেন। পরে শুনানি শেষে তিনদিনের রিমান্ড মঞ্জুর করেন আদালত।সামাজিক যোগাযোগমাধ্যম ফেসবুকে বিজ্ঞপ্তি দেখে চাকরির আবেদনের পর ইন্টারভিউ দিতে গিয়ে গণধর্ষণের শিকার তরুণী শেরেবাংলা নগর থানায় নারী ও শিশু নির্যাতন দমন আইনে মামলা করার পর ফাহিম আহমেদ ফয়েজকে গ্রেফতার করে পুলিশ। ওই ঘটনায় নাহিদ নামে আরও একজন পলাতক।শেরেবাংলা নগর থানার ওসি (তদন্ত) আবুল কালাম আজাদ জাগো নিউজকে বলেন, ধর্ষণের আলামত পরীক্ষার জন্য ভুক্তভোগী ওই তরুণীকে রাজধানীর শহীদ সোহরাওয়ার্দী হাসপাতালে পাঠানো হয়েছে। ঘটনার সত্যতা নিশ্চিত হতে ঘটনার ওই ভবনের সিসিটিভি ফুটেজ সংগ্রহ করে তা খতিয়ে দেখা হচ্ছে।তরুণীর ভাষ্যমতে, ফেসবুকে চাকরির বিজ্ঞপ্তি দেখে যোগাযোগের পর মঙ্গলবার বিকেলে রাজধানীর শেরেবাংলা থানাধীন ৩ নং সড়কের ৩৫/১/বি ভবনের ৫ম তলায় হেলথ ভিশন নামে একটি প্রতিষ্ঠানে ইন্টারভিউ দিতে যান তিনি। সেখানে তাকে অজ্ঞান করে ধর্ষণ করা হয়।জেএ/আরএস/পিআর</body>
</article>
