<article>
  <headline>
বাগাতিপাড়ায় যৌন হয়রানির অভিযোগে স্কুলশিক্ষক আটক
</headline>
  <url>https://www.jagonews24.com/country/news/494943</url>
  <published_at>
</published_at>
  <category>ধর্ষণ</category>
  <body>নাটোরের বাগাতিপাড়ায় স্কুলছাত্রীকে যৌন হয়রানির অভিযোগে এক স্কুলশিক্ষককে আটক করেছে পুলিশ।আটক স্কুল শিক্ষক বাগাতিপাড়া উপজেলার গফুরাবাদ উচ্চ বিদ্যালয়ের সহকারী শিক্ষক আবুল কালাম আজাদ।পুলিশ ও নির্যাতিত ছাত্রীর অভিভাবক সূত্রে জানা গেছে, শনিবার দুপুরে টিফিন আওয়ারে মেয়েদের কমনরুমে হয়রানির শিকার ষষ্ঠ শ্রেণির ওই ছাত্রীসহ দুই বান্ধবী গল্প করছিল। এ সময় শিক্ষক আবুল কালাম আজাদ কমনরুমে ঢুকে অন্য মেয়েটিকে বের হয়ে যেতে বলে। একা পেয়ে ছাত্রীটির শরীরের স্পর্শকাতর স্থানে হাত দেয় শিক্ষক। পরে নির্যাতিত মেয়েটি ক্রন্দনরত অবস্থায় বের হয়ে আসলে স্কুলে বিষয়টি জানাজানি হয়।এ বিষয়ে যৌন হয়রানির শিকার মেয়েটির বাবা বাগাতিপাড়া মডেল থানায় অভিযোগ করলে সন্ধ্যায় পুলিশ আবুল কালাম আজাদকে আটক করে থানায় নিয়ে আসে।নাটোর সার্কেলের অতিরিক্ত পুলিশ সুপার আবুল হাসনাত ঘটনার সত্যতা স্বীকার করে বলেন, অভিযুক্ত শিক্ষক আবুল কালাম আজাদের বিরুদ্ধে মামলা রেকর্ডের প্রক্রিয়া চলছে।রেজাউল করিম রেজা/জেএইচ/এমকেএইচ</body>
</article>
