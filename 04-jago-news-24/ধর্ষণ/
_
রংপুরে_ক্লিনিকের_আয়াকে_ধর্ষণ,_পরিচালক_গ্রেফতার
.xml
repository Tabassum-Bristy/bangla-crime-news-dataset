<article>
  <headline>
রংপুরে ক্লিনিকের আয়াকে ধর্ষণ, পরিচালক গ্রেফতার
</headline>
  <url>https://www.jagonews24.com/country/news/403433</url>
  <published_at>
</published_at>
  <category>ধর্ষণ</category>
  <body>রংপুরে সুফিয়া কামাল নামে একটি বেসরকারি ক্লিনিকের আয়াকে (৪০) ধর্ষণের অভিযোগে ওই ক্লিনিকের ব্যবস্থাপনা পরিচালক আল-মামুন আজাদ খান রিপনকে (৪২) গ্রেফতার করেছে পুলিশ।বৃহস্পতিবার রাতে নগরীর সিও বাজার কেল্লাবন্দ এলাকায় অবস্থিত ওই ক্লিনিক থেকে রিপনকে গ্রেফতারের পর শুক্রবার বিকেলে তাকে জেল হাজতে পাঠানো হয়েছে।গ্রেফতার রিপন ধাপ কাকলী লেন এলাকার আব্দুস সালাম খানের ছেলে। এ ঘটনায় মামলা দায়ের করেছেন ধর্ষণের শিকার ওই নারী।মামলা সূত্রে জানা গেছে, নগরীর মনোহরপুর এলাকার দুই সন্তানের জননী ওই নারী তার স্বামীর মৃত্যর পর গত ৬ মাস আগে সুফিয়া কামাল ক্লিনিকে আয়া পদে যোগদান করেন। বুধবার রাতে কাজ শেষে ক্লিনিকেই ঘুমিয়ে পড়েন তিনি। রাত দেড়টার দিকে ওই ক্লিনিকের ব্যবস্থাপনা পরিচালক আল-মামুন আজাদ খান রিপন তাকে একা পেয়ে জোরপূর্বক ধর্ষণ করেন।ঘটনাটি তাৎক্ষণিক ক্লিনিকের অন্যান্য কর্মচারীসহ পরে থানা পুলিশকে জানালে পুলিশ বৃহস্পতিবার রাতে রিপনকে গ্রেফতার করে। এ ঘটনায় শুক্রবার কোতোয়ালি থানায় ধর্ষণের অভিযোগে মামলা দায়ের করেন ওই নারী।গ্রেফতারের বিষয়টি নিশ্চিত করে কোতোয়ালি থানা পুলিশের ভারপ্রাপ্ত কর্মকর্তা (ওসি) বাবুল মিঞা জানান, প্রাথমিক জিজ্ঞাসাবাদ শেষে রিপনকে আদালতের মাধ্যমে জেল হাজতে পাঠানো হয়েছে। ধর্ষণের শিকার ওই নারীর মেডিকেল রিপোর্ট পাওয়ার পর প্রকৃত ঘটনাটি জানা যাবে।জিতু কবীর/এমএএস/আইআই</body>
</article>
