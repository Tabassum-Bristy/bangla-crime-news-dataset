<article>
  <headline>
ধর্ষণকারীদের দৃষ্টান্তমূলক শাস্তির দাবি
</headline>
  <url>https://www.jagonews24.com/national/news/483054</url>
  <published_at>
</published_at>
  <category>ধর্ষণ</category>
  <body>নারী-শিশু ধর্ষণকারীদের দৃষ্টান্তমূলক শাস্তি এবং ধর্ষণের বিরুদ্ধে গণপ্রতিরোধ গড়ে তোলার আহ্বান জানিয়েছে সমাজতান্ত্রিক মহিলা ফোরাম। শুক্রবার জাতীয় প্রেস ক্লাবের সামনে আয়োজিত এক সমাবেশে এ দাবি জানানো হয়।সমাবেশে বক্তারা বলেন, সারাদেশে নারী-শিশু নির্যাতন, ধর্ষণ, হত্যা বেড়েই চলছে। নারী-শিশু নির্যাতন এত ভয়াবহ মাত্রায় আসার একটি অন্যতম কারণ বিচার না হওয়া। নির্যাতনের যত ঘটনা দেশে ঘটে, তার অধিকাংশ ক্ষেত্রেই মামলা হয় না। যেসব ক্ষেত্রে মামলা হয় সেগুলো বছরের পর বছর ঝুলতে থাকে। দেখা যায়, যে মামলাগুলো নিষ্পত্তি হয়েছে তার খুব কম শতাংশের সাজা হয়েছে।বক্তারা আরও বলেন, নারী-শিশু নির্যাতনের বিরুদ্ধে ঐক্যবদ্ধ সামাজিক প্রতিরোধ প্রয়োজন। এই সামাজিক প্রতিরোধ আন্দোলনে বিচার প্রক্রিয়াকে সুষ্ঠুভাবে ত্বরান্বিত করতে সরকারকে বাধ্য করতে পারে এবং সঙ্গে সঙ্গে সামাজিক প্রতিরোধের কারণে অপরাধী কোণঠাসা হয়ে পড়বে।আজকের সমাবেশ থেকে নারী শিশু নির্যাতক, ধর্ষক ও হত্যাকারীদের শাস্তি নিশ্চিত এবং এর বিরুদ্ধে সামাজিক প্রতিরোধ আন্দোলন গড়ে তোলার আহ্বান জানাই।সমাবেশে উপস্থিত ছিলেন আয়োজক সংগঠনের কেন্দ্রীয় সভাপতি রওশন আরা রুশো, সাধারণ সম্পাদক শম্পা বসু, মহিলা ফোরামের কেন্দ্রীয় সহ-সভাপতি দিপালী রানী, সাংগঠনিক সম্পাদক দিলরুবা নূরী, নারীনেত্রী ইসরাত জাহান লিপি প্রমুখ।এএস/এমএমজেড/পিআর</body>
</article>
