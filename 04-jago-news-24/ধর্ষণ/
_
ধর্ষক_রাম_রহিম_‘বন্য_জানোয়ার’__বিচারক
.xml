<article>
  <headline>
ধর্ষক রাম রহিম ‘বন্য জানোয়ার’ : বিচারক
</headline>
  <url>https://www.jagonews24.com/international/news/332860</url>
  <published_at>
</published_at>
  <category>ধর্ষণ</category>
  <body>ভারতের বিতর্কিত ধর্মগুরু ধর্ষক রাম রহিম সিংকে ‘বন্য জানোয়ার’ বলে মন্তব্য করা হয়েছে। দেশটির কেন্দ্রীয় তদন্ত ব্যুরোর (সিবিআই) বিশেষ আদালতের বিচারক জগদ্বীপ সিং ওই মন্তব্য করেন। সোমবার হরিয়ানার সুনারিয়া কারাগারে সিবিআই’র আদালতের এই বিচারক ধর্ষক রাম রহিম সিংকে দুই মামলায় ২০ বছরের কারাদণ্ডের সাজা ঘোষণা করেন।বিতর্কিত এই ধর্মগুরুকে বন্যপশুর সঙ্গে তুলনা করে রায়ে জগদ্বীপ সিং বলেন, রাম রহিম কোনো ক্ষমা পেতে পারে না। তার আস্তানায় সাধ্বীদের ওপর আক্রমণ ছিল ‘বন্দি ধর্ষণ’র মতো। সর্বোচ্চ শাস্তিই তার প্রাপ্য।১৯৯৯ থেকে ২০০২ সাল পর্যন্ত দুই নারী ভক্তকে ধর্ষণের দায়ে স্বঘোষিত এই ধর্মগুরু দোষী সাব্যস্ত হয়েছেন। মামলার আইনজীবীরা তাকে যাবজ্জীবন কারাদণ্ড দেয়ার দাবি জানিয়েছিলেন।ধর্ষণের শিকার নারীদের এক আইনজীবী বলেন, ৪০-৫০ জন নারী রাম রহিমের বিরুদ্ধে ধর্ষণের অভিযোগ নিয়ে এসেছেন। তারা আদালতের কাছে এ মামলার আরো তদন্ত প্রার্থনা করবেন।ধর্ষণের অভিযোগ ছাড়াও রাম রহিমের বিরুদ্ধে দুটি হত্যা মামলা রয়েছে; যার শুনানি আগামী মাসে অনুষ্ঠিত হবে। তবে বিতর্কিত এই ধর্ষক গুরু তার বিরুদ্ধে আনা অভিযোগ অস্বীকার করেছেন।গত শুক্রবার রাম রহিম ধর্ষণে দোষী সাব্যস্ত হওয়ার পর তার ভক্তদের সহিংসতায় অন্তত ৩৮ জনের প্রাণহানি ঘটে। সোমবার এই ধর্মগুরুর বিরুদ্ধে ধর্ষণ মামলার রায় ঘোষণা করতে বিচারক জগদ্বীপ সিংকে কারাগারে নেয়া হয় হেলিকপ্টারযোগে। সেখানেই বিশেষ আদালতে মামলার রায় ঘোষণা করেন তিনি।রায় ঘোষণার সময় জোর কণ্ঠে জগদ্বীপ সিং বলেন, দোষীর সর্বোচ্চ শাস্তিই প্রাপ্য। কারণ তিনি নিজেকে একজন ‘স্বঘোষিত ধর্মগুরু’ হিসেবে তুলে ধরেছেন। তার এই অবস্থানের ওপর ভিত্তি করে প্রচুর সুবিধা নিয়েছেন।সূত্র : বিবিসি।এসআইএস/আরআইপি</body>
</article>
