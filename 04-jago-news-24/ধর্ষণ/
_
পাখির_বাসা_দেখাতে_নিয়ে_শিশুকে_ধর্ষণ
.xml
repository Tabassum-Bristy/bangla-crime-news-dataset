<article>
  <headline>
পাখির বাসা দেখাতে নিয়ে শিশুকে ধর্ষণ
</headline>
  <url>https://www.jagonews24.com/country/news/479649</url>
  <published_at>
</published_at>
  <category>ধর্ষণ</category>
  <body>কোয়েল পাখির বাসা দেখাবে বলে ডেকে নিয়ে ৭ বছরের এক শিশুকে ধর্ষণের ঘটনায় ফজলে রাব্বি (১৮) নামে এক কিশোরের বিরুদ্ধে থানায় মামালা হয়েছে। ঘটনার ১২ দিন পর তাকে আসামি করে মঙ্গলবার সন্ধ্যায় ওই শিশুর মা লক্ষ্মীপুরের চন্দ্রগঞ্জ থানায় মামলা দায়ের করেছেন।রাব্বি সদর উপজেলার কুশাখালি ইউনিয়নের ছিলাদী গ্রামের সাইফুল ইসলাম হারুনের ছেলে।মামলা সূত্রে জানা যায়, গত ২৫ জানুয়ারি (শুক্রবার) দুপুরে উপজেলার ছিলাদী গ্রামের রাব্বি ওই শিশুকে কোয়েল পাখির বাসা থেকে বাচ্চা নিয়ে দেয়ার কথা বলে ডেকে নিয়ে যায়। পরে ওই গ্রামের রফিক মেম্বারের বাড়ির পার্শ্ববর্তী একটি কালভার্টের নিচে নিয়ে শিশুটিকে ধর্ষণ করে। এক পর্যায়ে শিশুটিকে সেখানে ফেলে রাব্বি পালিয়ে যায়।পরে স্থানীয়রা শিশুটিকে দেখতে পেয়ে পরিবারের লোকজনকে খবর দেয়। সেখান থেকে তাকে উদ্ধার করে স্থানীয়ভাবে চিকিৎসা দেয়া হয়। কিন্তু শারীরিক অবস্থার উন্নতি না হওয়ায় তাকে নোয়াখালির একটি প্রাইভেট হাসপাতালে ভর্তি করা হয়। এরআগেও একই স্থানে রাব্বি অন্য একটি শিশুকে ধর্ষণের চেষ্টা করে বলে অভিযোগ রয়েছে।কুশাখালী ইউনিয়ন পরিষদের চেয়ারম্যান মো. নুরুল আমিন বলেন, গত শুক্রবার ঘটনাটি অভিযুক্ত রাব্বির বাবাই আমাকে জানিয়েছে। ভুক্তভোগী পরিবারকে মামলা করার পরামর্শ দেয়া হয়েছে।দাসেরহাট পুলিশ ফাঁড়ির পরিদর্শক ও মামলার তদন্তকারী কর্মকর্তা মো. মফিজ উদ্দিন বলেন, রাব্বিকে আসামি করে থানায় মামলা দায়ের করা হয়েছে। ঘটনার পর থেকেই সে পলাতক। তাকে গ্রেফতারের চেষ্টা চলছে।কাজল কায়েস/এফএ/জেআইএম</body>
</article>
