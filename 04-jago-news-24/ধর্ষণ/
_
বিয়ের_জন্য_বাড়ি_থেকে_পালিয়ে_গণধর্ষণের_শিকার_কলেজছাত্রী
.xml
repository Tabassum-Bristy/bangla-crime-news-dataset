<article>
  <headline>
বিয়ের জন্য বাড়ি থেকে পালিয়ে গণধর্ষণের শিকার কলেজছাত্রী
</headline>
  <url>https://www.jagonews24.com/country/news/415375</url>
  <published_at>
</published_at>
  <category>ধর্ষণ</category>
  <body>কুড়িগ্রাম সদর উপজেলায় এক কলেজছাত্রীকে গণধর্ষণের অভিযোগ উঠেছে। বুধবার দিবাগত রাত ২টার দিকে পুলিশ নির্যাতনের শিকার ওই কলেজছাত্রীকে উদ্ধার করে কুড়িগ্রাম সদর হাসপাতালে ভর্তি করে।এ ঘটনার তিন যুবককে গ্রেফতার করেছে পুলিশ। এরা হলেন- সদর উপজেলার কাঁঠালবাড়ি ইউনিয়নের কালোয়া গ্রামের (২৪), হৃদয় হাসান সুমন (১৮) ও তারপদ (২০)।নির্যাতনের শিকার ওই কলেজছাত্রী জানান, বুধবার রাতে তার প্রেমিক সদর উপজেলার মোগলবাসা ইউনিয়নের বাঞ্ছারাম গ্রামের অটোরিকশাচালক রহমান আলীর ছেলে কামরুল ইসলাম (২২) তাকে বিয়ে করতে ঢাকায় পালিয়ে যাওয়ার সিদ্ধান্ত নেন। কথা মতো তিনি রাত সোয়া ৮টার দিকে কাঁঠালবাড়ি ইউনিয়নের দাশেরহাট কুড়িগ্রাম-ঢাকা মহাসড়কে একটি পেট্রল পাম্পে অপেক্ষা করছিলেন। এ সময় ওই ইউনিয়নের হরিশ্বর কালোয়া গ্রামের মাসুদ রানা, হৃদয় হাসান সুমন ও তারপদ মোটরসাইকেলে করে জোরপূর্বক পার্শ্ববর্তী ফাঁকা মাঠে নিয়ে গিয়ে পালাক্রমে ধর্ষণ করে। এরপর স্বপন, পলাশ, মুকুল, লাইজুসহ অন্তত আরও ৮-৯ জন বখাটে যুবক তাকে ধর্ষণ করে ফেলে রেখে যায়। স্থানীয়রা পুলিশকে সংবাদ দিলে পুলিশ ঘটনাস্থল থেকে ওই কলেজছাত্রীকে উদ্ধার করে কুড়িগ্রাম সদর হাসপাতালে ভর্তি করে।কুড়িগ্রাম সদর থানার ওসি (তদন্ত) রওশন কবির জানান, এ ঘটনায় তিনজনের নাম উল্লেখ করে নারী ও শিশু নির্যাতন দমন আইনে একটি মামলা হয়েছে। রাতেই অভিযুক্ত মাসুদ, সুমন ও তারপদকে গ্রেফতার করা হয়েছে। এ ঘটনায় জড়িত অন্যদের গ্রেফতারে অভিযান অব্যাহত রয়েছে।নাজমুল হোসাইন/আরএআর/জেআইএম</body>
</article>
