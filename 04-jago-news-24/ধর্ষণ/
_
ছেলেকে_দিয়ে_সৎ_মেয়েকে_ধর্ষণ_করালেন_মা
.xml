<article>
  <headline>
ছেলেকে দিয়ে সৎ মেয়েকে ধর্ষণ করালেন মা
</headline>
  <url>https://www.jagonews24.com/international/news/449359</url>
  <published_at>
</published_at>
  <category>ধর্ষণ</category>
  <body>ভারত নিয়ন্ত্রিত জম্মু-কাশ্মিরে ৯ বছরের সৎ মেয়েকে গণধর্ষণ ও হত্যায় সহায়তার অভিযোগে এক মাকে গ্রেফতার করেছে পুলিশ। এ ঘটনার সঙ্গে জড়িত আরো ছয়জনকে গ্রেফতার করা হয়েছে।স্থানীয় পুলিশের কর্মকর্তারা বলেছেন, ‘ওই মহিলা তার সামনে মেয়েটিকে গণধর্ষণ করতে নিজের ১৪ বছর বয়সী ছেলে ও অন্য তিনজনকে নির্দেশ দেয়।’কাশ্মিরের বারামুল্লা জেলার জঙ্গল থেকে রোববার মেয়েটির মরদেহ উদ্ধার করা হয়। পুলিশ বলছে, হত্যার আগে শিশুটিকে নির্যাতন করে অভিযুক্তরা। পরে অ্যাসিডে ঝলসে দেয়া হয় তার শরীর। শিশুটি তার বাবার কাছে অত্যন্ত আদরের ছিল; যে কারণে ওই সৎ মা ক্ষিপ্ত ছিলেন।  পুলিশ বলছে, ১০ দিন ধরে নিখোঁজ থাকার পর রোববার শিশুটির মরদেহ উদ্ধার করা হয়। কাশ্মির পুলিশের জ্যেষ্ঠ কর্মকর্তা মীর ইমতিয়াজ হুসাইন বলেছেন, তারা তদন্তে জানতে পেয়েছেন যে, স্বামীর দ্বিতীয় স্ত্রী ও মেয়েকে নিয়ে ক্ষুব্ধ ছিলেন ওই নারী। মীর হুসাইন বলেন, গণধর্ষণের পর কুঠার দিয়ে কুপিয়ে মেয়েটিকে হত্যা করা হয়। ১৯ বছর বয়সী এক অভিযুক্ত শিশুটির মরদেহ বিকৃত করেছে। সাম্প্রতিক মাসগুলোতে ভারত নিয়ন্ত্রিত কাশ্মিরে এই নিয়ে প্রাণঘাতী ধর্ষণের দুটি ঘটনা ঘটলো। গত এপ্রিলে কাশ্মিরের কাঠুয়া জেলায় আট বছরের এক মুসলিম শিশুকে ধর্ষণের পর হত্যা করা হয়।ওই সময় ধর্ষকদের বিচারের দাবিতে পুরো ভারতে বিক্ষোভ অনুষ্ঠিত হয়। অন্যদিকে, দেশটির ক্ষমতাসীন রাজনৈতিক দল ভারতীয় জনতা পার্টির (বিজেপি) দুই সংসদ সদস্য অভিযুক্ত হিন্দু ধর্ষকদের পক্ষে সমাবেশে অংশ নেয়।এসআইএস/জেআইএম</body>
</article>
