<article>
  <headline>
মোমবাতি জ্বেলে ধর্ষণের প্রতিবাদ
</headline>
  <url>https://www.jagonews24.com/national/news/421320</url>
  <published_at>
</published_at>
  <category>ধর্ষণ</category>
  <body>এক হাতে জ্বলন্ত মোমবাতি। আর হাতে বিভিন্ন স্লোগান সংবলিত পোস্টার। ‘আমি একজন পুরুষ আমি ধর্ষণ সমর্থন করি না’, ‘আমার মা আমার বোন ধর্ষণ রোধে সোচ্চার হোন, আপনার দুই বছর বয়সী শিশু ধর্ষণের শিকার হলে আপনি মানতে পারবেন? পোস্টারে পোস্টারে এমন প্রতিবাদী কথা লিখে ধর্ষণবিরোধী মৌন মানববন্ধন হলো ঢাকা বিশ্ববিদ্যালয় ক্যাম্পাসে।মোমবাতি প্রজ্জ্বলন করে এই মানববন্ধন করেছে তৃণমূল নারী উদ্যোক্তা সোসাইটি (গ্রাসরুটস্) নামে একটি সংগঠন। শুক্রবার সন্ধ্যায় ঢাকা বিশ্ববিদ্যালয়ের টিএসসিতে রাজু ভাস্কর্য চত্বরে এ কর্মসূচি পালন করে সংগঠনটি।আয়োজকরা জানান, সম্প্রতি দেশের বিভিন্ন স্থানে ধর্ষণের ঘটনা বৃদ্ধি পাওয়ায় তাদের এ প্রতিবাদ কর্মসূচি।এমইউ/জেডএ/পিআর</body>
</article>
