<article>
  <headline>
লক্ষ্মীপুরে গৃহবধূকে ধর্ষণের ঘটনায় মামলা, গ্রেফতার ২
</headline>
  <url>https://www.jagonews24.com/country/news/367450</url>
  <published_at>
</published_at>
  <category>ধর্ষণ</category>
  <body>লক্ষ্মীপুরে জমি নিয়ে বিরোধকে কেন্দ্র করে গৃহবধূকে ধর্ষণের ঘটনায় মামলা করা হয়েছে। বুধবার বিকেলে গৃহবধূর ছেলে সদর থানায় দু’জনের নাম উল্লেখ ও অজ্ঞাত আরও দু’জনের বিরুদ্ধে এ মামলা করে।এর আগে সকালে পুলিশ অভিযান চালিয়ে ঘটনার সঙ্গে জড়িত ইউসুফ ও দেলোয়ার হোসেন নামের দুই যুবককে আটক করে। পরে তাদেরকে ধর্ষণ মামলায় গ্রেফতার দেখানো হয়। ইউসুফ উপজেলার তেওয়ারীগঞ্জের হোসেনপুর গ্রামের মৃত হাফিজ উল্যার ছেলে ও দেলোয়ার একই গ্রামের মৃত হানিফের ছেলে।মঙ্গলবার (৩১ অক্টোবর) রাতে সদর উপজেলার তেওয়ারীগঞ্জে ধর্ষণের ঘটনা ঘটে। ওই ক্ষতিগ্রস্ত গৃহবধূকে সদর হাসপাতালের গাইনি বিভাগে চিকিৎসা দেয়া হচ্ছে। তার স্বামী ঢাকায় গ্যাস সিলিন্ডারের ব্যবসা করেন। তিনি ৪ ছেলে ও এক মেয়ের জননী।মামলা সূত্র ও পুলিশ জানায়, দীর্ঘদিন থেকে ইউসুফের পরিবারের সঙ্গে ক্ষতিগ্রস্ত ওই নারীর ভাইদের জমি নিয়ে বিরোধ চলছিল।গত বৃহস্পতিবার তাদের দুই পক্ষের মধ্যে কথা কাটাকাটি হয়। এ নিয়ে ইউসুফ তার সহযোগী দেলোয়ার ও অজ্ঞাত দুই যুবককে নিয়ে মঙ্গলবার গভীর রাতে ঘরে ঢুকে ওই নারীকে একা পেয়ে মারধর ও ধর্ষণ করে। পরে তিনি কৌশলে ঘর থেকে বের হয়ে অন্য বাড়িতে গিয়ে আশ্রয় নেয়। ঘটনাটি জানতে পেরে স্থানীয়রা পুলিশে খবর দেয়।লক্ষ্মীপুর সদর হাসপাতালের আবাসিক মেডিকেল অফিসার আনোয়ার হোসেন বলেন, অসুস্থ নারীকে গাইনি বিভাগে চিকিৎসা দেয়া হচ্ছে। তার শরীরে আঘাতের চিহ্ন ও ধর্ষণের আলামত পাওয়া গেছে।লক্ষ্মীপুর সদর মডেল থানা পুলিশের ভারপ্রাপ্ত কর্মকর্তা (ওসি) লোকমান হোসেন বলেন, ধর্ষণের ঘটনায় মামলা করা হয়েছে। আটক ইউসুফ ও দেলোয়ারকে গ্রেফতার দেখানো হয়েছে। অন্যদের গ্রেফতার করতে পুলিশি অভিযান অব্যাহত রয়েছে।কাজল কায়েস/এএম/জেআইএম</body>
</article>
