<article>
  <headline>
বান্দরবানে পর্যটককে ধর্ষণকারী সেই চালক গ্রেফতার
</headline>
  <url>https://www.jagonews24.com/country/news/486743</url>
  <published_at>
</published_at>
  <category>ধর্ষণ</category>
  <body>বান্দরবানে নারী পর্যটককে ধর্ষণের অভিযোগে রাসেল নামে এক চালককে গ্রেফতার করেছে পুলিশ। রাসেল চট্টগ্রামের সাতকানিয়া উপজেলার পশ্চিম নলুয়া এলাকার মৃত সোনা মিয়ার সন্তান। তিনি বান্দরবানের মেঘলা পর্যটন এলাকায় তালুকদার পাড়ায় বসবাস করেন।সোমবার দুপুরে জেলা পুলিশের একটি দল চট্টগ্রামের সাতকানিয়া ও কক্সবাজারের চকরিয়া এলাকায় অভিযান চালিতে তাকে গ্রেফতার করে।বান্দরবান সদর থানা পুলিশের ভারপ্রাপ্ত কর্মকর্তা (ওসি) শহীদুল ইসলাম চৌধুরী বলেন, ওই নারীর মামলায় এর আগে আমরা মোটেলের নিরাপত্তাকর্মীকে গ্রেফতার করেছি। আর আজ অভিযান চালিয়ে মূল আসামি রাসেলকে গ্রেফতার করেছি। তাকে আদালতে পাঠানো হবে।পুলিশ জানান, গত ২৪ ফেব্রুয়ারি ঢাকার ওই নারী পর্যটক চট্টগ্রামে লোহাগাড়ার বাসিন্দা তার বন্ধুকে নিয়ে বান্দরবানে বেড়াতে যান। সারা দিন ঘুরে বেড়ানোর পর দুজনেই রাত ১১টার দিকে খাওয়ার জন্য বাসস্টেশন এলাকায় যান। সেখানে ওই পর্যটককে রেখে তার বন্ধু সড়কের পাশে একটি রেস্টুরেন্টে খাবার আনতে যান। সেখান থেকে ফিরে দেখেন তার বন্ধু (পর্যটক) নেই । ফোনেও না পেয়ে তাৎক্ষণিকভাবে ওই এলাকার টহল পুলিশকে বিষয়টি জানান।মামলার এজাহারে বলা হয়েছে, রাস্তায় দাঁড়িয়ে থাকার সময় তার বন্ধুর পরিচিত গাড়িচালক মো. রাসেল সেখানে যান। রাসেল তাকে বলেন তার বন্ধুকে পুলিশ মারধর করতে করতে থানায় নিয়ে যাচ্ছে। তাকেও ধরে নিয়ে যাবে। এ সময় তাকে গাড়িতে উঠতে বলেন। কিছুটা ভয়ে এবং বন্ধুর পরিচিত গাড়িচালককে বিশ্বাস করে তিনি গাড়িতে ওঠেন। রাসেল তাকে সেখানকার একটি মোটেলে নিয়ে যান।আরও জানা যায়, মোটেলের নিরাপত্তাপ্রহরী ওসমান গণি ফটক খুলে দিয়ে উপস্থিতি খাতায় নাম না লিখে কক্ষে নিয়ে যান। সেখানে গাড়িচালক রাসেল তাকে ধর্ষণ করেন। পরে খাবার আনতে যাওয়ার কথা বলে তাকে কক্ষে রেখে রাসেল চলে যান। এ সময় নির্যাতিত নারী তার বন্ধুকে ফোন করে আটকে রাখার কথা জানান। পরে পুলিশ তাকে মোটেল থেকে উদ্ধার করে।সৈকত দাশ/এমএএস/পিআর</body>
</article>
