<article>
  <headline>
নরসিংদীতে নারী শ্রমিককে গণধর্ষণ, ধর্ষকদের গণপিটুনি
</headline>
  <url>https://www.jagonews24.com/country/news/318196</url>
  <published_at>
</published_at>
  <category>ধর্ষণ</category>
  <body>নরসিংদীতে এক নারী পাওয়ারলুম শ্রমিক (২৫) গণধর্ষণের শিকার হয়েছেন। বৃহস্পতিবার রাতে শহরের শালিধা এলাকায় এ ঘটনা ঘটে। শুক্রবার দুপুরে এ ঘটনায় চারজনের নাম উল্লেখ করে সদর মডেল থানায় ওই নারী শ্রমিক মামলা করেছেন।এর আগে রাতেই স্থানীয়রা অভিযুক্ত তিনজনকে গণপিটুনি দিয়ে পুলিশে সোপর্দ করে। অভিযুক্ত আসামিরা হলেন- শালিধা এলাকার আবুল বাশারের ছেলে আল আমিন (২০), গোলজার হোসেনের ছেলে রাহাত হোসেন (২০) নয়ন মিয়ার ছেলে বাহার উদ্দিন (১৯) ও অপর একজনের নাম প্রকাশ করেনি পুলিশ।পুলিশ ও স্থানীয়রা জানায়, রাতে শহরের সাটিরপাড়ার পাওয়ারলুমের ওই নারী শ্রমিক কাজ শেষে বাড়ি ফেরার সময় চার যুবক তার গতিরোধ করে শালিধা মহল্লার একটি পরিত্যক্ত বাড়িতে নিয়ে ধর্ষণ করে। একপর্যায়ে ওই নারীর চিৎকারে আশেপাশের লোকজন এগিয়ে এসে ঘটনাস্থল থেকে তিনজনকে আটক করতে সক্ষম হলেও একজন পালিয়ে যান। এ সময় নির্যাতিতা নারী শ্রমিককে উদ্ধার ও আটকদের গণপিটুনি দিয়ে পুলিশে সোপর্দ করে স্থানীয়রা।নরসিংদী সদর মডেল থানা পুলিশের ভারপ্রাপ্ত কর্মকর্তা (ওসি, তদন্ত) সালাহউদ্দিন জানান, ধর্ষণের ঘটনায় নির্যাতিতা নারী চারজনের নাম উল্লেখ করে মামলা দায়ের করেছেন। তিনজনকে গ্রেফতার করা হয়েছে। অপর আসামিকে গ্রেফতারের চেষ্টা চলছে।সঞ্জিত সাহা/আরএআর/এমএস</body>
</article>
