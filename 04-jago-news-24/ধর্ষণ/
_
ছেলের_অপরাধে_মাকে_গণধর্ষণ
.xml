<article>
  <headline>
ছেলের অপরাধে মাকে গণধর্ষণ
</headline>
  <url>https://www.jagonews24.com/country/news/409090</url>
  <published_at>
</published_at>
  <category>ধর্ষণ</category>
  <body>স্ত্রীর সঙ্গে পরকীয়ার অপরাধে প্রেমিকের বৃদ্ধা মাকে উঠিয়ে নিয়ে গণধর্ষণের অভিযোগে দুইজনকে আটক করেছে পুলিশ। শুক্রবার তাদের কারাগারে পাঠানো হয়েছে। যশোরের অভয়নগরের নওয়াপাড়ার ড্রাইভারপাড়া এলাকায় এ ঘটনা ঘটে।ডাক্তারি পরীক্ষার জন্য বৃদ্ধাকে শনিবার যশোর ২৫০ শয্যা জেনারেল হাসপাতালে নেয়া হয়েছে।আটকরা হলেন, উপজেলার নওয়াপাড়া গ্রামের ইব্রাহিম শেখের ছেলে জাহিদ শেখ এবং সোহাগ নামে আরেক যুবক।অভয়নগর থানার ভারপ্রাপ্ত কর্মকর্তা (ওসি) শেখ গনি মিয়া জানান, বৃদ্ধার ছেলের সঙ্গে জাহিদ শেখের স্ত্রীর পরকীয়া ছিল। এর প্রতিশোধ হিসেবে জাহিদ লোকজন নিয়ে ওই বৃদ্ধাকে বুধবার গভীর রাতে বাড়ি থেকে অস্ত্রের মুখে উঠিয়ে নিয়ে যায়। পরে তাকে গণধর্ষণ করে।বৃহস্পতিবার রাতে পরিবারের সদস্যরা ওসিকে বিষয়টি অবহিত করেন। পরে ওই গ্রামে অভিযান চালিয়ে জাহিদ শেখ ও সোহাগকে আটক করে পুলিশ। শুক্রবার তাদের আদালতের মাধ্যমে কারাগারে পাঠানো হয়েছে।ওসি শেখ গনি মিয়া আরো জানান, ওই বৃদ্ধা একসময় জাহিদের বাড়িতে কাজ করতেন। সেসময় তার ছেলে জাহিদের বাড়িতে যাতায়াত করত। যাতায়াতের এক পর্যায়ে জাহিদের স্ত্রীর সঙ্গে ওই বৃদ্ধার ছেলের পরকীয়ার সম্পর্ক গড়ে ওঠে। এরই প্রতিশোধ নেয়ার জন্য তারা ওই বৃদ্ধাকে বাড়ির পাশের বাঁশবাগানে নিয়ে গণধর্ষণ করে। ওই বৃদ্ধার জবানবন্দি ও প্রাথমিক আলামতের ভিত্তিতে ঘটনার সত্যতা মিলেছে। এ ঘটনায় চারজনের নামে থানায় মামলা হয়েছে।মিলন রহমান/এফএ/এমএস</body>
</article>
