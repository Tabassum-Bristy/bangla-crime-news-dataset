<article>
  <headline>
নাজিরপুকে প্রতিবন্ধী কিশোরীকে ধর্ষণের অভিযোগ
</headline>
  <url>https://www.jagonews24.com/country/news/447378</url>
  <published_at>
</published_at>
  <category>ধর্ষণ</category>
  <body>পিরোজপুরের নাজিরপুরে চার সন্তানের জনক হান্নান ফকির নামে এক ব্যক্তির বিরুদ্ধে প্রতিবন্ধী কিশোরীকে ধর্ষণের অভিযোগ পাওয়া গেছে।শনিবার দুপুরে উপজেলার মাটিভাঙা ইউনিয়নের বানিয়ারী গ্রামে এই ঘটনা ঘটে। অভিযুক্ত হান্নান ফকিরের বয়স ৫০ বছর। তিনি ওই এলাকার মৃত মুজিবর ফকিরের ছেলে।এদিকে ঘটনা ধামাচাপা দিতে ওই দিন বিকালে স্থানীয় মান্নান সর্দারের বাড়িতে সালিশ বৈঠক অনুষ্ঠিত হয়। ওই সালিশে ভুক্তভোগী কিশোরীর পরিবারকে ৫০ হাজার টাকার দিয়ে ঘটনাটি ধামাচাপা দেয়ার চেষ্টা চলে।জানা গেছে, শনিবার দুপুরে ওই কিশোরী স্থানীয় বাজারে হান্নান ফকিরের মুদি দোকানে খাবার কিনতে যায়। তখন দোকানদার হান্নান তাকে প্রলোভন দেখিয়ে তার মাছের ঘেরে নিয়ে ধর্ষণ করে। পরে ওই কিশোরী বাড়িতে গিয়ে তার বাবা-মাকে বিষয়টি জানায়।সালিশ বৈঠকে উপস্থিত ছিলেন স্থানীয় ইউপি সদস্য মো. নজরুল সর্দার, সাবেক সদস্য বেলায়েত সর্দার ও ধর্ষকের ছোট ভাই শিক্ষক মো. হাবিবুর রহমান ফকিরসহ স্থানীয় প্রায় অর্ধশত লোক।শালিস বৈঠকে থাকা ইউপি সদস্য মো. নজরুল সর্দার জানান, ধর্ষক সালিশ বৈঠকে উপস্থিত হয়ে তার দোষ স্বীকার করে ওই কিশোরীর ক্ষতিপূরণ বাবদ ৫০ হাজার টাকা প্রদান করেন। তবে শালিস বৈঠকের কেউই আমরা এতে রাজী না হয়ে আইনি বিচারের দাবি করেছি।এ ব্যাপারে নাজিরপুর থানার অফিসার ইনচার্জ (ওসি) এস এম এ সুলতান মাহমুদ জানান, এ ঘটনায় এখনও কোনো অভিযোগ পাওয়া যায়নি। অভিযোগ পেলে আইনি ব্যাবস্থা নেয়া হবে।হাসান মামুন/এমবিআর</body>
</article>
