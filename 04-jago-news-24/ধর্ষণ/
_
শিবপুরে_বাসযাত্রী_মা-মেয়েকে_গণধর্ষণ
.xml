<article>
  <headline>
শিবপুরে বাসযাত্রী মা-মেয়েকে গণধর্ষণ
</headline>
  <url>https://www.jagonews24.com/country/news/487731</url>
  <published_at>
</published_at>
  <category>ধর্ষণ</category>
  <body>নরসিংদীর শিবপুরে মা-মেয়েকে ধর্ষণের ঘটনায় দুইজনকে গ্রেফতার করেছে পুলিশ। শনিবার দুপুরে তাদের আদালতের মাধ্যমে কারাগারে পাঠানো হয়েছে।গ্রেফতাররা হলেন শিবপুরের সৃষ্টিঘর এলাকার আনোয়ার হোসেনের ছেলে দেলোয়ার হোসেন (৩০) ও আব্দুল বারেকের ছেলে শফিক (২৫)। শিবপুর মডেল থানা পুলিশের ভারপ্রাপ্ত কর্মকর্তা (ওসি) এ তথ্য নিশ্চিত করেছেন।পুলিশ ও নির্যাতিতদের স্বজনরা জানায়, ঢাকা থেকে মা-মেয়েসহ পাঁচ নারী বাসযোগে হবিগঞ্জে নিজ বাড়ি ফিরছিলেন। শুক্রবার রাতে যাত্রীবাহী বাসটি ঢাকা-সিলেট মহাসড়কের শিবপুরের সৃষ্টিঘর বাসস্ট্যান্ডের কাছে বিকল হয়। এ সময় গ্রেফতার ছয় ব্যক্তি যাত্রীদের অন্য বাসে তুলে দেয়ার কথা বলে মা-মেয়েকে স্থানীয় একটি জুটমিলের পরিত্যক্ত কক্ষে নিয়ে যায়। সেখানে দুটি কক্ষে তাদের গণধর্ষণ করে তারা।মা-মেয়ের চিৎকার ও কান্নায় ধর্ষকরা পালিয়ে যায়। পরে তারা সৃষ্টিঘর বাসস্ট্যান্ডে গিয়ে সঙ্গে থাকা স্বজন ও স্থানীয়দের ঘটনাটি জানায়। শিবপুর মডেল থানা পুলিশের ভারপ্রাপ্ত কর্মকর্তা (ওসি) আবুল কালাম আজাদ বলেন, নির্যাতনের শিকার মা বাদী হয়ে ছয়জনের বিরুদ্ধে মামলা করেছেন। গ্রেফতার দুই আসামিকে শনিবার দুপুরে আদালতে পাঠানো হয়েছে। নির্যাতনের শিকার মা-মেয়েকে ডাক্তারি পরীক্ষার জন্য নরসিংদী সদর হাসপাতালে পাঠানো হয়। মামলায় অভিযুক্ত বাকি আসামিদের গ্রেফতারের চেষ্টা চলছে।সঞ্জিত সাহা/এমএএস/এমকেএইচ</body>
</article>
