<article>
  <headline>
মায়ের চিকিৎসা করাতে এসে ডাক্তারের ধর্ষণের শিকার তরুণী
</headline>
  <url>https://www.jagonews24.com/country/news/521212</url>
  <published_at>
</published_at>
  <category>ধর্ষণ</category>
  <body>নারায়ণগঞ্জ সদর উপজেলার ফতুল্লায় তরুণীকে (১৭) ধর্ষণের অভিযোগে রফিকুল ইসলাম অপু (৪০) নামে এক দন্ত চিকিৎসককে গ্রেফতার করেছে পুলিশ।সোমবার দুপুরে ফতুল্লার পঞ্চবটি এলাকা থেকে চিকিৎসক অপুকে গ্রেফতার করা হয়। গ্রেফতার অপু ফতুল্লার পঞ্চবটির মামুন মার্কেটের একটি ডেন্টাল ক্লিনিকের চিকিৎসক ও ফতুল্লার কুতুবপুর ইউনিয়নের লামাপাড়া এলাকার আব্দুল করিমের ছেলে।ঘটনার সত্যতা নিশ্চিত করে ফতুল্লা মডেল থানা পুলিশের ভারপ্রাপ্ত কর্মকর্তা (ওসি) আসলাম হোসেন বলেন, ফতুল্লার পঞ্চবটি রোশন হউজিং এলাকায় পরিবারের সঙ্গে বসবাস করেন ধর্ষণের শিকার তরুণী। মায়ের দাঁতের সমস্যা নিয়ে পঞ্চবটির মামুন মার্কেটের একটি ডেন্টাল ক্লিনিকে চিকিৎসার জন্য যান তিনি। চিকিৎসা করাতে গিয়ে ক্লিনিকের চিকিৎসক রফিকুল ইসলাম অপুর কুনজর পড়ে তরুণীর ওপর। তখন চিকিৎসক অপু তরুণীর মাকে জানায় আপনার মেয়েকে পছন্দ হয়েছে আমার। তাকে বিয়ে করতে চাই। এমন প্রস্তাবে তরুণী ও চিকিৎসক অপুর মধ্যে সুসম্পর্ক গড়ে ওঠে। এই সুযোগে শনিবার ওই তরুণীকে ফোনে চেম্বারে ডেকে আনেন অপু। সেখানে তরুণীকে ধর্ষণ করেন তিনি।ওসি আসলাম হোসেন আরও বলেন, ধর্ষণের শিকার তরুণীর অভিযোগের ভিত্তিতে সোমবার দুপুরে চিকিৎসক অপুকে গ্রেফতার করা হয়েছে। এ ঘটনায় ধর্ষণের শিকার তরুণীর মা বাদী হয়ে ফতুল্লা মডেল থানায় মামলা করেছেন।মো. শাহাদাত হোসেন/এএম/এমএস</body>
</article>
