<article>
  <headline>
ধর্ষণচেষ্টা মামলায় যুবদল নেতা গ্রেফতার
</headline>
  <url>https://www.jagonews24.com/country/news/416601</url>
  <published_at>
</published_at>
  <category>ধর্ষণ</category>
  <body>ধর্ষণচেষ্টার মামলায় ব্রাহ্মণবাড়িয়ার কসবা উপজেলায় আতাউর রহমান (৩৫) নামে এক যুবদল নেতাকে গ্রেফতার করেছে পুলিশ।বুধবার বিকেল পাঁচটার দিকে উপজেলা সদরের তেতৈয়া এলাকার নিজ বাড়ি থেকে তাকে গ্রেফতার করা হয়। গ্রেফতার আতাউর কসবা পৌর যুবদলের যুগ্ম আহ্বায়ক। তিনি ওই এলাকার মৃত ফজলুর রহমানের ছেলে।কসবা থানা পুলিশের ভারপ্রাপ্ত কর্মকর্তা (ওসি) মো. মহিউদ্দিন গ্রেফতারের বিষয়টি জাগো নিউজকে নিশ্চিত করেছেন। তিনি জানান, গত ২২ ফেব্রুয়ারি ধর্ষণচেষ্টার অভিযোগ এনে এক নারী যুবদল নেতা আতাউরের বিরুদ্ধে থানায় মামলা দায়ের করেন। বিকেলে পুলিশ তার বাড়িতে অভিযান চালিয়ে ওই মামলায় তাকে গ্রেফতার করে।আজিজুল সঞ্চয়/এএম/এমএস</body>
</article>
