<article>
  <headline>
স্কুলছাত্রের ধর্ষণে শিশুটি হাসপাতালে
</headline>
  <url>https://www.jagonews24.com/country/news/418119</url>
  <published_at>
</published_at>
  <category>ধর্ষণ</category>
  <body>নোয়াখালীর সুবর্ণচর উপজেলার পূর্ব চরবাটা ইউনিয়নে প্রথম শ্রেণির এক ছাত্রীকে (৭) ধর্ষণের অভিযোগে মোশারফ হোসেন ফারুক (১৬) নামের নবম শ্রেণির এক ছাত্রকে গ্রেফতার করেছে পুলিশ।আশঙ্কাজনক অবস্থায় শিশুটিকে উদ্ধার করে নোয়াখালী জেনারেল হাসপাতালে ভর্তি করা হয়েছে। বৃহস্পতিবার দুপুর ১২টার দিকে পূর্ব চরমজিদ আদর্শ গ্রাম থেকে অভিযুক্তকে গ্রেফতার করা হয়েছে। গ্রেফতার মোশারফ হোসেন ফারুক পূর্ব চরমজিদ আদর্শ গ্রামের ইসমাইল হোসেন কালামের ছেলে। সে স্থানীয় হাবিবিয়া উচ্চ বিদ্যালয়ের নবম শ্রেণির ছাত্র।স্থানীয় সূত্রে জানা যায়, বাজার করতে বুধবার সন্ধ্যায় বাড়ি থেকে দোকানে যাচ্ছিল শিশুটি। পথে একই এলাকার মোশারফ হোসেন ফারুক শিশুটিকে সড়কের পাশের একটি বাগানে নিয়ে যায়।এ সময় ফারুক কৌশলে শিশুটিকে ধর্ষণ করে পালিয়ে যায়। পরে রক্তাক্ত অবস্থায় বাড়িতে ফিরে ভিকটিম ঘটনাটি তার মাকে জানায়। রাতে এ বিষয়ে থানায় মামলা করেন তার বাবা। পুলিশ ভিকটিমকে উদ্ধার করে নোয়াখালী জেনারেল হাসপাতালে ভর্তি করে। পরে অভিযোগের ভিত্তিতে বৃহস্পতিবার দুপুরে অভিযুক্ত ফারুকের বাড়িতে অভিযান চালিয়ে তাকে গ্রেফতার করে পুলিশ।নোয়াখালী জেনারেল হাসপাতালের আবাসিক চিকিৎসক (আরএমও) ডা. সৈয়দ মহিউদ্দিন আব্দুল আজিম জানান, মেয়েটিকে প্রাথমিকভাবে চিকিৎসা দেয়া হয়েছে। রিপোর্ট পেলে বিস্তারিত জানা যাবে।চরজব্বার থানা পুলিশের ভারপ্রাপ্ত কর্মকর্তা (ওসি) মো. নিজাম উদ্দিন জানান, অভিযোগের ভিত্তিতে ধর্ষককে গ্রেফতার করা হয়েছে। ঘটনায় নারী ও শিশু নির্যাতন দমন আইনে একটি মামলা হয়।মিজানুর রহমান/এএম/পিআর</body>
</article>
