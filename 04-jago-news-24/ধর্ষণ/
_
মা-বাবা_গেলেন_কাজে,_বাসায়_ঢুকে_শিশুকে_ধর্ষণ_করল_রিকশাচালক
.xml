<article>
  <headline>
মা-বাবা গেলেন কাজে, বাসায় ঢুকে শিশুকে ধর্ষণ করল রিকশাচালক
</headline>
  <url>https://www.jagonews24.com/country/news/485415</url>
  <published_at>
</published_at>
  <category>ধর্ষণ</category>
  <body>গাজীপুরে ১২ বছরের শিশুকে ধর্ষণ করেছে এক রিকশাচালক। এ ঘটনায় ওই রিকশাচালককে গ্রেফতার করেছে পূবাইল থানা পুলিশ। মঙ্গলবার দুপুরে ঢাকার মিরপুর থেকে তাকে গ্রেফতার করা হয়।গ্রেফতারকৃত মো. ফারুক (৩৫) দিনাজপুরের ফুলবাড়ী উপজেলার শিবনগর গ্রামের আব্দুল জব্বারের ছেলে। গাজীপুরের তালটিয়া এলাকার শাহজাহান মিয়ার বাড়িতে ভাড়া থেকে একই এলাকায় রিকশা চালায় ফারুক।পূবাইল থানা পুলিশের ওসি মো. নাজমুল হক ভূইয়া বলেন, ১২ বছরের মেয়েকে সঙ্গে নিয়ে মহানগরের ৪২নং ওয়ার্ডের তালটিয়ার শাহজাহান চিশতীর বাড়িতে ভাড়া থেকে মা-বাবা দুইজনই রাজমিস্ত্রির কাজ করেন। ফারুক একই বাড়িতে ভাড়া থেকে অটোরিকশা চালায়। সোমবার বাবা-মা কাজে গেলে ঘরে ঢুকে শিশুকে তুলে নিয়ে পাশের একটি দালানের খালি কক্ষে ধর্ষণ করে ফারুক।এ ব্যাপারে শিশুটির মা বাদী হয়ে ফারুককে আসামি করে সোমবার রাতেই পূবাইল থানা মামলা করেন। মঙ্গলবার নির্যাতিত ছাত্রীর স্বাস্থ্য পরীক্ষার জন্য শহীদ তাজউদ্দীন আহমদ মেডিকেল কলেজ হাসপাতালে পাঠনো হয়েছে।ছাত্রীর মা বলেন, আমাদের অভাবের সংসার। আমরা ভাড়া থেকে স্বামী-স্ত্রী দুইজনই রাজমিস্ত্রির কাজ করি। প্রতিদিনের মতো সোমবার মেয়েকে বাসায় রেখে কাজে যাই। সোমবার দুপুরে ফারুক আমার মেয়েকে মিথ্যা কথা বলে ঘর থেকে তুলে পাশের বাড়ির দোতলার খালি কক্ষে নিয়ে ধর্ষণ করে। পরে আমার মেয়ের চিৎকারে বাড়ির লোকজন ছুটে এলে কৌশলে পালিয়ে যায় ফারুক। সোমবার রাতে থানায় মামলা দায়ের করলে মঙ্গলবার ঢাকা থেকে ফারুককে গ্রেফতার করে পুলিশ। আমি তার কঠোর শাস্তি চাই।মো. আমিনুল ইসলাম/এএম/জেআইএম</body>
</article>
