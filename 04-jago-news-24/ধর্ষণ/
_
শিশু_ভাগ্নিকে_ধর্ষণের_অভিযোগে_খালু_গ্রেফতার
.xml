<article>
  <headline>
শিশু ভাগ্নিকে ধর্ষণের অভিযোগে খালু গ্রেফতার
</headline>
  <url>https://www.jagonews24.com/country/news/450593</url>
  <published_at>
</published_at>
  <category>ধর্ষণ</category>
  <body>চট্টগ্রামের সাতকানিয়া উপজেলায় আপন খালুর বিরুদ্ধে ১২ বছর বয়সী শিশু ভাগ্নিকে ধর্ষণের অভিযোগ পাওয়া গেছে। এ অভিযোগে বুধবার (১২ সেপ্টেম্বর) দুপুরে খালু এরফানুল হককে (২৬) গ্রেফতার করেছে পুলিশ। গ্রেফতার এরফানুল হকের বাড়ি লোহাগাড়া উপজেলায়। তিনি সাতকানিয়ার পৌর এলাকায় ভাড়া বাসায় থাকতেন।পুলিশ জানায়, এরফানুল হক ও তার শ্বশুর-শাশুড়ি সাতকানিয়ায় একই বাসায় ভাড়া থাকেন। ধর্ষণের শিকার কিশোরীও নানা-নানির সঙ্গে ওই বাসায় থাকত। গত সোমবার রাতে এরফানুল জোর করে ওই শিশুকে ধর্ষণ করে। আজ সকালে বিষয়টি জানাজানি হলে স্থানীয় লোকজন এরফানুলকে আটক করে পুলিশে খবর দেন। দুপুর ১২টার দিকে পুলিশ তাকে গ্রেফতার করে।সাতকানিয়া থানার ভারপ্রাপ্ত কর্মকর্তা (ওসি) মোহাম্মদ রফিকুল হোসেন জাগো নিউজকে বলেন, ‘পরিবারের সদস্য ও স্থানীয় লোকজনের কাছ থেকে অভিযোগ পেয়ে এরফানুল হককে গ্রেফতার করি। এ ঘটনায় শিশুটির পরিবারের পক্ষ থেকে দুপুরে সাতকানিয়া থানায় মামলা করা হয়েছে। ডাক্তারি পরীক্ষার জন্য চট্টগ্রাম মেডিকেল কলেজ হাসপাতালের ওয়ান-স্টপ ক্রাইসিস সেন্টারে (ওসিসি) ওই শিশুকে পাঠানো হয়েছে।’জেডএ/এমএস</body>
</article>
