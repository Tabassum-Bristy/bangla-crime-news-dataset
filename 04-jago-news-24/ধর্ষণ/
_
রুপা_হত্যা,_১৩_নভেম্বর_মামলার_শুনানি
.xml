<article>
  <headline>
রুপা হত্যা, ১৩ নভেম্বর মামলার শুনানি
</headline>
  <url>https://www.jagonews24.com/country/news/363217</url>
  <published_at>
</published_at>
  <category>ধর্ষণ</category>
  <body>টাঙ্গাইলের মধুপুরে চলন্ত বাসে ঢাকার আইডিয়াল ‘ল’ কলেজের ছাত্রী জাকিয়া সুলতানা রুপাকে গণধর্ষণ ও হত্যার ঘটনায় আদালত শুনানির দিন ধার্য করেছে।বুধবার বেলা সাড়ে ১১টায় টাঙ্গাইলের নারী ও শিশু নির্যাতন দমন ট্রাইব্যুনালের বিচারক মো. আব্দুল মান্নান এ মামলার অভিযোগপত্র গ্রহণ করেছেন।গ্রেফতার হওয়া বাসের পাঁচজনের বিরুদ্ধে রুপাকে ধর্ষণ ও হত্যার বিষয়টি এ মামলায় অর্ন্তভুক্ত হয়েছে। একইসঙ্গে আসামি পক্ষে করা জামিন আবেদন নামঞ্জুর এবং চার্জ গ্রহণ করে আগামী ১৩ নভেম্বর মামলাটির শুনানির দিন ধার্য করেছেন আদালত।এ প্রসঙ্গে টাঙ্গাইলের নারী ও শিশু নির্যাতন দমন ট্রাইব্যুনালের বিশেষ পিপি মো. নাছিমুল আখতার জানান, মামলাটির গুরুত্ব বিবেচনা করে বিচারিক আদালত সিনিয়র জুডিশিয়াল ম্যাজিস্ট্রেট আমলি আদালত মধুপুর অঞ্চল থেকে নারী ও শিশু নির্যাতন দমন ট্রাইব্যুনালে বদলি করা হয়। আজ এ মামলাটির অভিযোগপত্র গ্রহণ করেন আদালতের বিজ্ঞ বিচারক মো. আব্দুল মান্নান। একইসঙ্গে আসামি পক্ষের করা জামিন আবেদন নামঞ্জুর করেন আদালত।মামলায় রাষ্ট্র পক্ষের সহায়তায় ছিলেন বাংলাদেশ মানবাধিকার বাস্তবায়ন সংস্থার টাঙ্গাইল জেলার সমন্বয়কারি অ্যাডভোকেট আতাউর রহমান আজাদ। আসামি পক্ষের আইনজীবী ছিলেন শামীম চৌধুরী দয়াল ও ঢাকা জর্জ কোর্টের অ্যাডভোকেট মো. দেলোয়ার হোসেন।আরিফ উর রহমান টগর/এফএ/এমএস</body>
</article>
