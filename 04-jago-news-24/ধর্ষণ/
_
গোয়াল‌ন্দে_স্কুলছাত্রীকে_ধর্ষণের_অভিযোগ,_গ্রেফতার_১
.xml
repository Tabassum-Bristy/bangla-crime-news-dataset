<article>
  <headline>
গোয়াল‌ন্দে স্কুলছাত্রীকে ধর্ষণের অভিযোগ, গ্রেফতার ১
</headline>
  <url>https://www.jagonews24.com/country/news/496484</url>
  <published_at>
</published_at>
  <category>ধর্ষণ</category>
  <body>রাজবাড়ীর গোয়ালন্দে পঞ্চম শ্রেণিতে পড়ুয়া এক স্কুলছাত্রীকে ধর্ষণের অভিযোগ পাওয়া গেছে।শনিবার সন্ধ্যায় এ ঘটনায় ওই ছাত্রীর মা বা‌দী হ‌য়ে শফিকুল ইসলাম বেপারীকে (৪০) আসামি ক‌রে গোয়ালন্দ ঘাট থানায় এক‌টি মামলা করেন।এ ঘটনায় পু‌লিশ অভিযুক্ত শফিকুল ইসলাম বেপারীকে গ্রেফতার করেছে। সে গোয়ালন্দ উপজেলার উত্তর দৌলতদিয়া সামছু মাস্টারের পাড়া গ্রামের মৃত হানিফ বেপারীর ছেলে।মামলা সূত্রে জানা‌ গেছে, স্থানীয় এক‌টি সরকারি প্রাথমিক বিদ্যালয়ের পঞ্চম শ্রেণিতে পড়‌তো ওই ছাত্রী। শনিবার সে স্কুলে দেরিতে আসায় স্কুলের শিক্ষক কারণ জান‌তে চায়। এ সময় ওই শিশু শিক্ষিকাকে জানায়, এক ব্যক্তি স্কুলে আসা-যাওয়ার পথে তাকে ভয়ভীতি দেখিয়ে দীর্ঘদিন ধরে ধর্ষণ করে আসছে এবং আজও এই কারণে দেরি হয়েছে। ওই ধর্ষকের ভয়ে কাউকে কিছু বলার সাহস পায়নি। বিষয়টি নি‌য়ে স্কুল কর্তৃপক্ষ ওই ছাত্রীর পরিবারের সদস্যদের সঙ্গে যোগাযোগ করে গোয়ালন্দ ঘাট থানা পুলিশকে বিষয়‌টি জানায়।গোয়ালন্দ ঘাট থানার ওসি মো. এজাজ শফী জানান, ঘটনাটি জানার পর বিকেলে পুলিশ অ‌ভিযান চা‌লি‌য়ে ওই ধর্ষককে আটক করা হয়। শফিকুলকে আদালতে পাঠানো এবং ধর্ষণের শিকার শিশুকে ডাক্তারি পরীক্ষার প্রস্তুতি চলছে ব‌লে জানান।রু‌বেলুর রহমান/জেএইচ</body>
</article>
