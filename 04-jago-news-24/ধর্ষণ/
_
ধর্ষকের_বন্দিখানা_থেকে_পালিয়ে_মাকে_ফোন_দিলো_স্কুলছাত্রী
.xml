<article>
  <headline>
ধর্ষকের বন্দিখানা থেকে পালিয়ে মাকে ফোন দিলো স্কুলছাত্রী
</headline>
  <url>https://www.jagonews24.com/country/news/438631</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের বন্দর উপজেলায় ১০ম শ্রেণির এক ছাত্রীকে (১৫) অপহরণের পর তিনদিন আটক রেখে ধর্ষণের অভিযোগ পাওয়া গেছে। এ ঘটনায় ধর্ষক উজ্জল ওরফে সাকিবকে আসামি করে মামলা হয়েছে।সোমবার বিকেলে নির্যাতিত স্কুলছাত্রীর মা বাদী হয়ে উজ্জল ওরফে সাকিবকে আসামি করে বন্দর থানায় মামলা করেন। ধর্ষণের শিকার কিশোরী মীরকুন্ডী উচ্চ বিদ্যালয়ের ১০ম শ্রেণির ছাত্রী।মামলা সূত্রে জানা গেছে, ওই ছাত্রী স্কুলে আসা-যাওয়ার পথে একই উপজেলার কলাগাছিয়া ইউনিয়নের জিধরা এলাকার মো. আমিন মিয়ার ছেলে উজ্জল ওরফে সাকিব বিভিন্ন সময় তাকে উত্ত্যক্ত করতো। এর প্রতিবাদ করে ওই ছাত্রী।গত ৪ জুলাই দুপুরে স্কুলছাত্রীকে বাড়ির পাশ থেকে তুলে অজ্ঞাত স্থানে নিয়ে যায় উজ্জল ও তার সহযোগীরা। পরে স্কুলছাত্রীকে নিতাইগঞ্জ এলাকার উজ্জলের কথিত এক ভাবির বাড়িতে আটকে রাখা হয়। সেখানে তাকে তিনদিন আটকে রেখে ধর্ষণ করে উজ্জল।গত ৭ জুন সন্ধ্যায় কৌশলে পালিয়ে এসে বন্দর কুশিয়ারা গিয়াস উদ্দিনের বাড়িতে আশ্রয় নেয় স্কুলছাত্রী। সেখান থেকে মাকে ফোন দিয়ে বিষয়টি জানায়। পরে তাকে সেখান থেকে উদ্ধার করে পরিবার।বিষয়টি নিশ্চিত করে বন্দর থানা পুলিশের ভারপ্রাপ্ত কর্মকর্তা (ওসি) শাহীন মন্ডল বলেন, ধর্ষকের ভয়ে প্রথমে মামলা করেনি ভুক্তভোগীর পরিবার। ওই ছাত্রীকে উদ্ধারের পর সোমবার তার মা বাদী হয়ে মামলা করেছেন। ধর্ষককে গ্রেফতারের চেষ্টা চলছে।মো: শাহাদাত হোসেন/এএম/পিআর</body>
</article>
