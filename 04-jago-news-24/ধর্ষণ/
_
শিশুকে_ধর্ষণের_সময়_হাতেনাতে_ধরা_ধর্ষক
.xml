<article>
  <headline>
শিশুকে ধর্ষণের সময় হাতেনাতে ধরা ধর্ষক
</headline>
  <url>https://www.jagonews24.com/country/news/438347</url>
  <published_at>
</published_at>
  <category>ধর্ষণ</category>
  <body>বাগেরহাটের ফকিরহাট উপজেলার মূলঘর এলাকায় চতুর্থ শ্রেণির এক ছাত্রী (১০) ধর্ষণের শিকার হয়েছে। এ ঘটনায় একই এলাকার কামরুল ইসলাম (৪০) নামের এক কাঠমিস্ত্রিকে গ্রেফতার করেছে পুলিশ।রোববার দুপুরে মূলঘর বদ্দিপাড়া সরকারি প্রাথমিক বিদ্যালয় থেকে বাড়ি ফেরার পথে ওই স্কুলছাত্রী ধর্ষণ করে কামরুল ইসলাম।নির্যাতনের শিকার শিক্ষার্থীর বাবা বলেন, আমার মেয়ে স্কুল থেকে ফেরার পথে কাঠমিস্ত্রি কামরুল ইসলাম তাকে তুলে স্থানীয় হারুন মাস্টারের বাড়ির গাড়ির গ্যারেজে নিয়ে যায়।সেখানে আমার মেয়েকে ধর্ষণ করে সে। ঘটনা দেখে এক মহিলা চিৎকার দিলে স্থানীয় লোকজন ছুটে এসে কামরুলকে হাতেনাতে ধরে ফেলে। পরে পুলিশ এসে কামরুলকে থানায় নিয়ে যায়।ফকিরহাট মডেল থানা পুলিশের ওসি (তদন্ত) জগন্নাথ চন্দ বলেন, ধর্ষক কামরুলকে গ্রেফতার করা হয়েছে। এ ঘটনায় শিশুটির বাবা বাদী হয়ে মামলা করেছেন। ডাক্তারি পরীক্ষার জন্য শিশুটিকে বাগেরহাট সদর হাসপাতালে পাঠানো হয়েছে।শওকত আলী বাবু/এএম/জেআইএম</body>
</article>
