<article>
  <headline>
জনসম্মুখে ধর্ষকের বিচারের দাবি
</headline>
  <url>https://www.jagonews24.com/national/news/518093</url>
  <published_at>
</published_at>
  <category>ধর্ষণ</category>
  <body>ধর্ষণকারীদের জনসম্মুখে দ্রুত বিচারের দাবিতে সাইকেল র‌্যালি ও মানববন্ধন করেছে সাইকেলার্স অব বাংলাদেশ ও ফিমেল সাইকেলার্স অব বাংলাদেশ নামে দুটি সংগঠন।শনিবার জাতীয় প্রেসক্লাবের সামনে সংগঠন দুটির সদস্যরা র্যালি শেষে মানববন্ধন করেন।মানববন্ধনে বক্তারা বলেন, দেশে ধর্ষণের সংখ্যা বেড়েই চলছে। বর্তমানে ধর্ষণ এক ভয়াবহ রূপ ধারণ করেছে। এ ভয়াবহতা থেকে নিস্তার পেতে ধর্ষণের সঙ্গে জড়িতদের দৃষ্টান্তমূলক শাস্তি নিশ্চিত করতে হবে। ধর্ষকদের জনসম্মুখে দ্রুত বিচার করতে হবে। এভাবে ধর্ষকদের বিচারের সম্মুখিন করলে সেটা দেখে অন্যরা ভয় পাবে। অন্যরা এমন কার্যক্রম থেকে বিরত থাকবে। তাই জনসম্মুখে ধর্ষকের বিচার দাবি জানাই আমরা।মানববন্ধনে সাইকেলার্স অফ বাংলাদেশ ও ফিমেল সাইকেলার্স অব বাংলাদেশের প্রেসিডেন্ট সিফাত এ কানিজসহ সংগঠনের অন্য সদস্যরা উপস্থিত ছিলেন।এএস/জেএইচ/এমএস</body>
</article>
