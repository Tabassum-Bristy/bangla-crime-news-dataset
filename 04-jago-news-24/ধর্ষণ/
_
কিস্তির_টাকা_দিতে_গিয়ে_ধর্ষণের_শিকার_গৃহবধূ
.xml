<article>
  <headline>
কিস্তির টাকা দিতে গিয়ে ধর্ষণের শিকার গৃহবধূ
</headline>
  <url>https://www.jagonews24.com/country/news/496005</url>
  <published_at>
</published_at>
  <category>ধর্ষণ</category>
  <body>পঞ্চগড়ের দেবীগঞ্জে এক গৃহবধূকে (১৯) ধর্ষণের অভিযোগ উঠেছে। এ ঘটনায় গতকাল বুধবার রাতে ওই গৃহবধূ বাদী হয়ে মো. শাহীন (২২) নামে এক যুবকের বিরুদ্ধে দেবীগঞ্জ থানায় মামলা করেছেন। বৃহস্পতিবার দুপুরে পঞ্চগড় আধুনিক সদর হাসপাতালে ওই গৃহবধূর ডাক্তারি পরীক্ষা সম্পন্ন হয়েছে।পুলিশ ও মামলা সূত্রে জানা যায়, বুধবার সকালে দেবীগঞ্জ উপজেলার সোনাহার এলাকার ওই গৃহবধূ পার্শ্ববর্তী ধনতলা গ্রামে একটি বেসরকারি সংস্থার ঋণের কিস্তির টাকা দিতে যান। এ সময় ওই কেন্দ্রে অন্য কেউ না থাকায় একা পেয়ে স্থানীয় আব্দুল হামিদের ছেলে মো. শাহীন তাকে ধর্ষণ করে। পরে গৃহবধূ বিষয়টি পরিবারের সদস্যদের জানান এবং রাতেই দেবীগঞ্জ থানায় ধর্ষণ মামলা করেন। ঘটনার পর থেকে অভিযুক্ত শাহীন পলাতক।মামলার তদন্তকারী কর্মকর্তা ও দেবীগঞ্জ থানা পুলিশের উপ-পরিদর্শক (এসআই) সুজিত কুমার কুন্ডু বলেন, বুধবার রাতে শাহীন নামে স্থানীয় এক যুবকের বিরুদ্ধে ধর্ষণ মামলা হয়েছে। বৃহস্পতিবার দুপুরে নির্যাতনের শিকার ওই গৃহবধূর ডাক্তারি পরীক্ষা সম্পন্ন হয়েছে। অভিযুক্ত শাহীনকে গ্রেফতারের চেষ্টা চলছে।।সফিকুল আলম/আরএআর/এমকেএইচ</body>
</article>
