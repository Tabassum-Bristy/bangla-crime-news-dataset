<article>
  <headline>
গাজীপুরে ধর্ষণ মামলায় একজনের যাবজ্জীবন
</headline>
  <url>https://www.jagonews24.com/country/news/450823</url>
  <published_at>
</published_at>
  <category>ধর্ষণ</category>
  <body>গাজীপুরে ধর্ষণ মামলায় কাজল বর্মন নামে এক ব্যক্তির যাবজ্জীবন কারাদণ্ড দিয়েছেন আদালত। বৃহস্পতিবার দুপুরে গাজীপুরের নারী ও শিশু নির্যাতন দমন ট্রাইব্যুনালের বিচারক (জেলা জজ) এম এল বি মেছবাহ উদ্দিন আহমেদ এ রায় দেন।দণ্ডপ্রাপ্ত কাজল বর্মন পলাতক রয়েছেন। তিনি গাজীপুর সিটি কর্পোরেশনের হাতিয়াব উত্তরপাড়া এলাকার জ্ঞান মোহন বর্মনের ছেলে।মামলার এজাহার সূত্রে জানা গেছে, হাতিয়াব উত্তরপাড়া এলাকার ১৪ বছর বয়সী ভিকটিম ১৯৯৯ সালের ৩১ মার্চ রাতে প্রকৃতির ডাকে সাড়া দিতে ঘর বাইরে বের হয়। পরে আগে থেকে ওঁৎ পেতে থাকা আসামি কাজল বর্মণ ভিকটিমকে অস্ত্রের ভয় দেখিয়ে মুখে গামছা বেঁধে পার্শ্ববর্তী জঙ্গলে নিয়ে ধর্ষণ করে। এ ঘটনায় ভিকটিমের ভাই বাদী হয়ে ওই বছরের ২ এপ্রিল জয়দেবপুর থানায় মামলা করেন।মামলার তদন্ত কর্মকর্তা তদন্ত শেষে কাজল বর্মণকে আসামি করে অভিযোগপত্র দাখিল করলে ২০১১ সালের ২১ মার্চ চার্জ গঠন হয়। সাতজন সাক্ষীর সাক্ষ্যগ্রহণ ও শুনানি শেষে আদালত আসামি কাজল বর্মণকে যাবজ্জীবন কারাদণ্ড দেন।আমিনুল ইসলাম/আরএআর/পিআর</body>
</article>
