<article>
  <headline>
প্রবাসীর স্ত্রীকে ধর্ষণ করে স্বামীর কাছে নগ্ন ছবি পাঠাল যুবক
</headline>
  <url>https://www.jagonews24.com/country/news/500795</url>
  <published_at>
</published_at>
  <category>ধর্ষণ</category>
  <body>বরিশালের গৌরনদী উপজেলায় এক প্রবাসীর স্ত্রীকে ধর্ষণ করে তার নগ্ন ছবি স্বামীর কাছে পাঠানোর অভিযোগ পাওয়া গেছে রাকিব সরদার (১৯) নামে এক যুবকের বিরুদ্ধে। ছবি পাঠিয়ে স্ত্রীকে গ্রহণ করতে নিষেধ করা হয়েছে তাকে। তা না হলে স্ত্রীর নগ্ন ছবি ইন্টারনেটে ছড়িয়ে দেয়ার হুমকি দিয়েছে রাকিব সরদার।এ ঘটনায় রাকিব সরদারসহ অজ্ঞাতনামা আরও ২/৩ জনকে আসামি করে বৃহস্পতিবার রাতে গৌরনদী মডেল থানায় নারী ও শিশু নির্যাতন দমন আইনে এবং পর্নগ্রাফি নিয়ন্ত্রণ আইনে মামলা করেছেন ওই গৃহবধূ।অভিযুক্ত রাকিব সরদার উপজেলার পূর্ব বেজহার গ্রামের শাহিন সরদারের ছেলে।মামলা সূত্রে জানা গেছে, রাকিব সরদার দীর্ঘদিন ধরে প্রতিবেশী মজিদ সরদারের বাড়ির ভাড়াটিয়া সৌদি আরব প্রবাসীর স্ত্রীকে (১৯) বিভিন্ন ধরনের কুপ্রস্তাব দিয়ে আসছিল। তার প্রস্তাবে রাজি না হওয়ায় গত ৩০ এপ্রিল সকালে রাকিব ঘরে ঢুকে তাকে ধর্ষণ করে। এ সময় সে ধর্ষণের চিত্র মোবাইল ফোনে ধারণ করে। ওই ছবির ভয় দেখিয়ে তাকে পুনরায় ধর্ষণের চেষ্টা চালায় রাকিব। বিষয়টি ওই গৃহবধূ রাকিবের বাবা-মাকে জানানোর পর তারা কোনো কর্ণপাত না করে উল্টো তাকে শাসিয়ে যায়। অভিভাবকদের জানানোর পর ক্ষিপ্ত হয় ওঠে রাকিব সরদার। গত ১৪ মে নগ্ন ছবি তার প্রবাসী স্বামীর ইমো নম্বরে প্রেরণ করে রাকিব সরদার। ফলে তাদের সুখের সংসার ভাঙার উপক্রম হয়েছে।গৌরনদী মডেল থানা পুলিশের সেকেন্ড অফিসার এসআই মো. তৌহিদুজ্জামান বলেন, মামলার খবর পেয়ে আসামি রাকিব সরদার পালিয়েছে। তাকে গ্রেফতারের জন্য পুলিশের অভিযান চলছে। এরই মধ্যে অভিভাবকদের থানায় ডেকে এনে রাকিব সরদারকে দ্রুত উপস্থিত করতে বলা হয়েছে। এছাড়া রাকিবের মোবাইল নম্বর ট্র্যাকিং করে অবস্থান জানার চেষ্টা করা হচ্ছে।সাইফ আমীন/আরএআর/পিআর</body>
</article>
