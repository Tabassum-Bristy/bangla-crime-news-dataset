<article>
  <headline>
দুই সন্তানকে আটকে রেখে মাকে ধর্ষণ
</headline>
  <url>https://www.jagonews24.com/country/news/477540</url>
  <published_at>
</published_at>
  <category>ধর্ষণ</category>
  <body>সাতক্ষীরার তালা উপজেলার বালিয়াদাহ এলাকায় দুই সন্তানকে আটকে রেখে মাকে ধর্ষণের অভিযোগ পাওয়া গেছে। নির্যাতিত গৃহবধূকে সাতক্ষীরা সদর হাসপাতালে ভর্তি করা হয়েছে।রোববার ভোররাতে এ ঘটনা ঘটে। ধর্ষণের ঘটনায় জড়িত মনিরুল সরদার বালিয়াদাহ গ্রামের আফছার আলী সরদারের ছেলে। বর্তমানে মনিরুল সরদার পলাতক রয়েছে।গৃহবধূ ও তার স্বজনরা জানান, গৃহবধূর স্বামী বরিশালে একটি ইটভাটায় শ্রমিকের কাজ করেন। স্বামী বাড়িতে না থাকার সুযোগে প্রতিবেশী মনিরুল গৃহবধূকে প্রায়ই উত্ত্যক্ত করত। রোববার ভোররাতে গৃহবধূর ঘরের দরজা ভেঙে ভেতরে প্রবেশ করে মনিরুল। পরে দুই সন্তানকে হত্যার ভয় দেখিয়ে আটকে রেখে গৃহবধূকে ধর্ষণ করে পালিয়ে যায় মনিরুল। গুরুতর অবস্থায় গৃহবধূকে উদ্ধার করে সাতক্ষীরা সদর হাসপাতালে ভর্তি করে স্বজনরা। বর্তমানে সদর হাসপাতালে গৃহবধূ চিকিৎসাধীন রয়েছেন।এ বিষয়ে তালা থানা পুলিশের ওসি মেহেদী রাসেল জাগো নিউজকে বলেন, গৃহবধূকে ধর্ষণের ঘটনাটি শুনেছি। ওই নারী সাতক্ষীরা সদর হাসপাতালে ভর্তি আছেন। তবে এখনো কেউ লিখিত অভিযোগ দেয়নি। অভিযোগ পেলে ধর্ষকের বিরুদ্ধে আইনগত ব্যবস্থা নেয়া হবে।আকরামুল ইসলাম/এএম/আরআইপি</body>
</article>
