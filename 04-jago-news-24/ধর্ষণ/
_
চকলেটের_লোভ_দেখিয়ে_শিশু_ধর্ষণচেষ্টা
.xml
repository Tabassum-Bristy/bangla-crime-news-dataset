<article>
  <headline>
চকলেটের লোভ দেখিয়ে শিশু ধর্ষণচেষ্টা
</headline>
  <url>https://www.jagonews24.com/country/news/482728</url>
  <published_at>
</published_at>
  <category>ধর্ষণ</category>
  <body>লক্ষ্মীপুরে চকলেটের লোভ দেখিয়ে ছয় বছর বয়সী এক শিশুকে ধর্ষণচেষ্টার অভিযোগ উঠেছে। বুধবার বেলা ১১টার দিকে পৌরসভার বাস টার্মিনাল এলাকায় এ ঘটনা ঘটে।এ ঘটনায় ওই এলাকার আবু সায়েদের ছেলে ফারুকের বিরুদ্ধে শিশুটির বাবা থানায় একটি অভিযোগ দায়ের করেছেন।অভিযোগে জানা গেছে, লক্ষ্মীপুর পৌরসভার বাস টার্মিনাল এলাকার একটি বাড়ি থেকে ফারুক ওই শিশুটিকে চকলেটের লোভ দেখিয়ে বাগানে নিয়ে যায়। একপর্যায়ে শিশুকে সে ধর্ষণের চেষ্টা করে। এ সময় শিশুটির চিৎকারে আশপাশের লোকজন আসতে দেখে ফারুক দ্রুত পালিয়ে যায়। ঘটনার পর ওই শিশু মানসিকভাবে বিপর্যস্ত হয়ে পড়ে। পরে চিকিৎসার জন্য তাকে সদর হাসপাতালে নেয়া হয়।এ ব্যাপারে লক্ষ্মীপুর সদর মডেল থানা পুলিশের ভারপ্রাপ্ত কর্মকর্তা (ওসি) মোহাম্মদ লোকমান হোসেন বলেন, শিশুটির বাবা থানায় অভিযোগ করেছেন। অভিযুক্ত ফারুককে গ্রেফতারের চেষ্টা চলছে।কাজল কায়েস/আরএআর/এমকেএইচ</body>
</article>
