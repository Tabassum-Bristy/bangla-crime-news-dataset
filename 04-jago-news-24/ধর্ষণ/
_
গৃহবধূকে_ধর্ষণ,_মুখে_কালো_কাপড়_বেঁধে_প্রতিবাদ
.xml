<article>
  <headline>
গৃহবধূকে ধর্ষণ, মুখে কালো কাপড় বেঁধে প্রতিবাদ
</headline>
  <url>https://www.jagonews24.com/country/news/473103</url>
  <published_at>
</published_at>
  <category>ধর্ষণ</category>
  <body>ভোট ডাকাতির নির্বাচন বাতিল, নির্দলীয় সরকারের অধীনে পুনর্নির্বাচন এবং নোয়াখালীর সুবর্ণচরে ভোটের রাতে স্বামী-সন্তানকে বেঁধে গৃহবধূকে দলবেঁধে ধর্ষণের ঘটনার প্রতিবাদ জানিয়ে মুখে কালো কাপড় বেঁধে বরিশালে মানববন্ধন কর্মসূচি পালন করা হয়েছে।বৃহস্পতিবার বেলা ১১টার দিকে নগরীর সদর রোড অশ্বিনী কুমার হলের সামনের সড়কে বাম-গণতান্ত্রিক জোটের ব্যানারে এ কর্মসূচি পালন করা হয়।ঘণ্টাব্যাপী এ মানববন্ধন থেকে নজিরবিহীন ভোট ডাকাতির নির্বাচন বাতিল, নির্দলীয় সরকারের অধীনে পুনর্নির্বাচন এবং নোয়াখালীর সুবর্ণচরে ভোটের রাতে স্বামী-সন্তানকে বেঁধে গৃহবধূকে দলবেঁধে ধর্ষণের ঘটনায় মুখে কালো কাপড় বেঁধে ধিক্কার জানানো হয়।এ সময় উপস্থিত ছিলেন- বাম-গণতান্ত্রিক জোটের সমন্বয়ক ও বাসদ সদস্য সচিব ডা. মনীষা চক্রবর্তী, কমিউনিস্ট পার্টির জেলা সভাপতি একে আজাদ, সাধারণ সম্পাদক অধ্যক্ষ মিজানুর রহমান সেলিম, কমিউনিস্ট লীগের জেলা সভাপতি নিপেন্দ্র নাথ বাড়ৈ, সাধারণ সম্পাদক জলিলুর রহমান জানান ও গণসংহতি আন্দোলনের বরিশাল জেলা শাখার সভাপতি দেওয়ান আব্দুর রশিদ নিলু প্রমুখ।বাসদ সদস্য সচিব ডা. মনীষা চক্রবর্তী বলেন, গণতান্ত্রিক ও শান্তিপূর্ণভাবে কোনো কর্মসূচি পালন করতে দিচ্ছে না এই সরকার। আজ মানববন্ধন কর্মসূচি পালন করতে গিয়ে পুলিশের বাধা ও হুমকির সম্মুখীন হতে হয়েছে আমাদের। সুবর্ণচরে ভোটের রাতে স্বামী-সন্তানকে বেঁধে গৃহবধূকে দলবেঁধে ধর্ষণের ঘটনায় আমরা ধিক্কার জানিয়ে বিচার দাবি করেছি। একই সঙ্গে নজিরবিহীন ভোট ডাকাতির নির্বাচন বাতিল এবং নির্দলীয় সরকারের অধীনে পুনর্নির্বাচন চাই।সাইফ আমীন/এএম/এমকেএইচ</body>
</article>
