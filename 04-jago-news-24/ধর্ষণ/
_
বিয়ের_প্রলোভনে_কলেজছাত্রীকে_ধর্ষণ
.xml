<article>
  <headline>
বিয়ের প্রলোভনে কলেজছাত্রীকে ধর্ষণ
</headline>
  <url>https://www.jagonews24.com/country/news/522636</url>
  <published_at>
</published_at>
  <category>ধর্ষণ</category>
  <body>নোয়াখালীর কবিরহাটের চাপরাশিরহাট ইউনিয়নে বিয়ের প্রলোভন দিয়ে কলেজছাত্রীকে (২৪) ধর্ষণের অভিযোগ উঠেছে সাইফুর রহমান (২৭) নামে এক যুবকের বিরুদ্ধে। এ ঘটনায় সোমবার সকালে ওই তরুণী বাদী হয়ে কবিরহাট থানায় মামলা করেছেন।অভিযুক্ত সাইফুর রহমান কবিরহাট পৌরসভার পূর্ব ফতেজঙ্গপুর গ্রামের সেকান্দার মিয়ার ছেলে। সে আগ বিদেশ ছিল। অপরদিকে ভিকটিম তরুণী কবিরহাট সরকারি কলেজের স্নাতক( ডিগ্রি) শেষ বর্ষের ছাত্রী। বাড়ি চাপরাশিরহাট ইউনিয়নের নরসিংহপুর গ্রামে।মামলা সূত্রে জানা গেছে, প্রবাসী সাইফুর রহমানের সঙ্গে দীর্ঘ ৭ বছর ধরে প্রেমের সম্পর্ক ছিল ওই কলেজছাত্রীর। দেশে আসার পর নিয়মিত তার সঙ্গে যোগাযোগ হতো। গত ২৩ আগস্ট বিকেলে তারা একসঙ্গে ঘুরতে বের হয়। সন্ধ্যায় সাইফুর তাকে নিজ বাড়ির একটি নির্মাণাধীন ঘরের ছাদে নিয়ে যায়। পরে বিয়ে করবে বলে রাতভর একাধিক বার ধর্ষণ করে। এরপর শনিবার ভোরে তাকে কৌশলে বাড়ি পাঠিয়ে দেয়ার পর যোগাযোগ বন্ধ করে দেয় সাইফুর।কবিরহাট থানার পুলিশ পরিদর্শক (তদন্ত) টমাস বড়ুয়া জানান, ডাক্তারি পরীক্ষার জন্য ভিকটিমকে নোয়াখালী জেনারেল হাসপাতালে পাঠানো হয়েছে। এছাড়া ভিকটিমের অভিযোগের ভিত্তিতে সাইফুর রহমানকে গ্রেফতারের জন্য অভিযান চলছে।মিজানুর রহমান/এমএমজেড/এমকেএইচ</body>
</article>
