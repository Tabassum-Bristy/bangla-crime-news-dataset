<article>
  <headline>
বিয়ের প্রতিশ্রুতি দিয়ে দিনের পর দিন কিশোরীকে ধর্ষণ
</headline>
  <url>https://www.jagonews24.com/international/news/455405</url>
  <published_at>
</published_at>
  <category>ধর্ষণ</category>
  <body>আলাপ হয়েছিল ফেসবুকে। এক বছর ধরে প্রেম করেছেন দু’জন। সম্পর্কের গভীরতা বাড়ছিল। বিয়ের প্রতিশ্রুতি দিয়ে কিশোরী প্রেমিকাকে দিনের পর দিন ধর্ষণ করেছেন বলে এক যুবকের বিরুদ্ধে অভিযোগ উঠেছে।ওই কিশোরীর দাবি, এখন আট মাসের অন্তঃসত্ত্বা সে। কিন্তু বিয়ে করতে রাজি হচ্ছে না ওই যুবক। ভারতের বনগাঁ থানায় অভিযোগ দায়ের করেছেন ওই কিশোরীর পরিবার। অভিযুক্ত সুমন বিশ্বাসকে গ্রেফতার করেছে পুলিশ।উত্তর ২৪ পরগনার গোপালপুরে আকাইপুরের বাসিন্দা সুমন বিশ্বাস। বছর খানেক আগে সামাজিক মাধ্যমে নবম শ্রেণির ওই ছাত্রীর সঙ্গে আলাপ হয় তার। কিশোরীর পরিবারের অভিযোগ, নিজেকে সফটওয়্যার ইঞ্জিনিয়ার বলে পরিচয় দিয়েছিল সুমন।অল্প সময়েই ওই নাবালিকার সঙ্গে ঘনিষ্ট সম্পর্ক তৈরি হয় ওই যুবকের। বিয়ের প্রতিশ্রুতি দিয়ে কিশোরীর সঙ্গে শারীরিক সম্পর্ক করে সে। প্রথমে বাড়িতে কিছুই জানায়নি নবম শ্রেণির ছাত্রীটি। কিন্তু, যখন সে অন্তঃসত্ত্বা হয়ে পড়েন, তখন সবকিছু জানাজানি হয়ে যায়।নির্যাতিতার দাবি, বিয়েতে সুমনকে রাজি করানোর বহু চেষ্টা করেছিল সে। কিন্তু লাভ হয়নি। শেষ পর্যন্ত বিয়ের প্রতিশ্রুতি দিয়ে ধর্ষণের অভিযোগে সুমন বিশ্বাসের বিরুদ্ধে বনগাঁ থানায় অভিযোগ দায়ের করে তার পরিবার।টিটিএন/এমএস</body>
</article>
