<article>
  <headline>
স্কুলছাত্রীকে ধর্ষণের পর হত্যা, আটক ৩
</headline>
  <url>https://www.jagonews24.com/country/news/442816</url>
  <published_at>
</published_at>
  <category>ধর্ষণ</category>
  <body>খাগড়াছড়ির দিঘীনালা উপজেলার নয়মাইল এলাকার স্কুলছাত্রী কির্তিকা ত্রিপুরাকে ধর্ষণের পর হত্যার ঘটনায় সন্দেহভাজন তিনজনকে আটক করেছে পুলিশ।আটককৃতরা হলো- মো. শাহ আলম, মো. মনির হোসেন ও মো. নজরুল ইসলাম প্রকাশ ভান্ডারী। রোববরার রাতে ও সোমবার সকালে তাদের আটক করা হয়।আটককৃতদের সবাই দীঘিনালার মেরুং ইউনিয়নের ৫নং ওয়ার্ডের বাসিন্দা। দীঘিনালা থানা পুলিশের ওসি আটকের বিষয়টি নিশ্চিত করে বলেন, আটককৃতদের জিজ্ঞাসাবাদ করা হচ্ছে।এ ঘটনায় কির্তিকা ত্রিপুরার মা অনুমতি ত্রিপুরা রোববার (২৯ জুলাই) সন্ধ্যায় ২-৩ জন অজ্ঞাত আসামি করে দীঘিনালা থানায় মামলা করেন।এদিকে, স্কুলছাত্রী কির্তিকা ত্রিপুরাকে ধর্ষণের পর হত্যার প্রতিবাদে উত্তাল হয়ে উঠেছে খাগড়াছড়ি। তাকে হত্যার প্রতিবাদে শিক্ষক-শিক্ষার্থী থেকে শুরু করে বিভিন্ন শ্রেণিপেশার মানুষ এক কাতারে দাঁড়িয়েছে। সেইসঙ্গে কির্তিকা ত্রিপুরাকে ধর্ষণের পর নৃশংসভাবে হত্যা করা হয়েছে দাবি করে তার হত্যাকারীদের গ্রেফতার করে শাস্তির দাবিতে সোমবার সকালে মানববন্ধন করেছে বাংলাদেশ ত্রিপুরা কল্যাণ সংসদ।প্রসঙ্গত, গত শনিবার (২৮ জুলাই) দুপুরে নিখোঁজ হওয়ার পর রাত সোয়া ১১টার দিকে বাড়ির পাশ থেকে পঞ্চম শ্রেণির ছাত্রী কির্তিকা ত্রিপুরার রক্তাক্ত মরদেহ উদ্ধার করে পুলিশ।মুজিবুর রহমান ভুইয়া/এএম/পিআর</body>
</article>
