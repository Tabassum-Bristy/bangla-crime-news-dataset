<article>
  <headline>
প্রথম শ্রেণির ছাত্রীকে ধর্ষণ, তৃতীয় শ্রেণির ছাত্রের জামিন
</headline>
  <url>https://www.jagonews24.com/country/news/375328</url>
  <published_at>
</published_at>
  <category>ধর্ষণ</category>
  <body>কুষ্টিয়ার মিরপুরে ধর্ষণের অভিযোগে গ্রেফতার তৃতীয় শ্রেণির ছাত্র জীবনের জামিন মঞ্জুর করেছেন আদালত। বুধবার দুপুরে শুনানি শেষে অতিরিক্ত জেলা ও দায়রা জজ আদালতের বিচারক এবিএম মাহমুদুল হক তার জামিন মঞ্জুর করেন।সোমবার রাত ১টার দিকে মিরপুর উপজেলার বহলবাড়ীয়া ইউনিয়নের সাহেবনগর গ্রামের একটি মাদরাসা থেকে তৃতীয় শ্রেণির ছাত্র জীবনকে মিরপুর থানা পুলিশ গ্রেফতার করে থানায় নেয়। পরে তাকে মঙ্গলবার দুপুর ১টার দিকে পুলিশভ্যানে আদালতে পাঠানো হয়। সে সাহেবনগর গ্রামের জামাত আলীর ছেলে।গত ২৩ অক্টোবর সাহেব নগর গ্রামের প্রথম শ্রেণিতে পড়ুয়া ৬ বছরের এক শিশুকে ধর্ষণের অভিযোগে কুষ্টিয়ার নারী ও শিশু নির্যাতন দমন বিশেষ আদালতে মামলা করেন শিশুটির বাবা।আদালতের বিচারক এ ব্যাপারে তদন্ত করে আদালতে প্রতিবেদন দাখিলের জন্য মিরপুর থানার ওসিকে নির্দেশ দেন। তদন্ত করে আদালতে কোনো প্রতিবেদন দাখিল করেনি পুলিশ। আদেশের কপি থানায় পৌঁছলে মিরপুর থানার ওসি রফিকুল আলমের নির্দেশে এসআই গোলাম মোস্তফা শিশু জীবনকে তার মাদরাসা থেকে সোমবার রাতে গ্রেফতার করে থানায় নিয়ে আসে।আল-মামুন সাগর/এএম/জেআইএম</body>
</article>
