<article>
  <headline>
বাউল শিল্পীকে গণধর্ষণের ঘটনায় গ্রেফতার ২
</headline>
  <url>https://www.jagonews24.com/country/news/322066</url>
  <published_at>
</published_at>
  <category>ধর্ষণ</category>
  <body>আশুলিয়ায় গানের অনুষ্ঠানে ডেকে এনে বাউল শিল্পীকে গণধর্ষণের ঘটনায় রাজ্জাক ও আতাউর নামে দুই ব্যক্তিকে গ্রেফতার করেছে পুলিশ। ঘটনায় জড়িত বাকিদের ধরতে অভিযান চালানো হচ্ছে।শুক্রবার সকালে আশুলিয়ার বিভিন্ন এলাকা থেকে তাদের গ্রেফতার করা হয়।জানা গেছে, ওই বাউল শিল্পীর বাড়ি নারায়ণগঞ্জে। আশুলিয়ার অপর এক নারী বাউলের মাধ্যমে বুধবার রাতে গান গাওয়ার জন্য তাকে ভাড়া করে আশুলিয়ার আউকপাড়া এলাকার কিছু যুবক। কিন্তু রাতে গানের আসরের বদলে ওই যুবকরা বাউল শিল্পীর হাত-পা বেঁধে গণধর্ষণ করে। এ ঘটনায় ওই বাউল শিল্পী বৃহস্পতিবার সন্ধ্যা ৭টায় আশুলিয়া থানায় একটি মামলা দায়ের করেন।আশুলিয়া থানার ভারপ্রাপ্ত কর্মকর্তা (ওসি) আব্দুল আউয়াল জানান, ধর্ষিতা তার অভিযোগে ৭/৮ জনের দ্বারা ধর্ষিত হওয়ার অভিযোগ করেছেন। তবে তিনি অভিযুক্তদের সঠিক পরিচয় জানাতে পারেননি। এ বিষয়ে পুলিশ তদন্ত শুরু করেছে।আল-মামুন/এফএ/এমএস</body>
</article>
