<article>
  <headline>
বন্ধুদের নিয়ে প্রেমিকাকে পালাক্রমে ধর্ষণ, প্রেমিক গ্রেফতার
</headline>
  <url>https://www.jagonews24.com/country/news/508545</url>
  <published_at>
</published_at>
  <category>ধর্ষণ</category>
  <body>নেত্রকোনার কেন্দুয়া উপজেলার চাঞ্চল্যকর কিশোরী (১৭) গণধর্ষণ মামলার মূল আসামি মো. ইকবালকে (২৪) গ্রেফতার করেছে র‌্যাব-১৪। রোববার ভোররাতে ময়মনসিংহের গৌরীপুর উপজেলার টাঙ্গুয়া গ্রাম থেকে তাকে গ্রেফতার করা হয়।র‌্যাব-১৪ এর উপ-পরিচালক কোম্পানি অধিনায়ক লে. কমান্ডার (বিএন) এম শোভন খান রোববার বেলা ১১টার দিকে নেত্রকোনা জেলা প্রেসক্লাবে প্রেস ব্রিফিংয়ে এ তথ্য জানান।তিনি জানান, নেত্রকোনার কেন্দুয়া পৌরসভাধীন স্বল্প কমলপুর এলাকার বাসিন্দা সিদ্দিকুর রহমানের ছেলে মো. ইকবাল ওই কিশোরীকে প্রেমের ফাঁদে ফেলে বিয়ের প্রলোভন দেখিয়ে ঈদের পরদিন বাড়ি থেকে কৌশলে বের করে নেয়। পরে উপজেলার স্বল্প কমলপুর থেকে সাহিতপুর যাওয়ার পথে পাকা রাস্তার পাশে সেচের গভীর নলকূপের টিনসেড ঘরে ছয়দিন আটকে রেখে সে ও তার বন্ধুরা মিলে পালাক্রমে ওই কিশোরীকে ধর্ষণ করে। ধর্ষণকারীরা গত ১২ জুন গভীর রাতে মেয়েটিকে অজ্ঞান করে কেন্দুয়া-মদন সড়কের গোগবাজার জামতলা এলাকার ফেলে রেখে পালিয়ে যায়। পরে স্থানীয়দের সহায়তায় তাকে কেন্দুয়া উপজেলা স্বাস্থ্য কমপ্লেক্সে ভর্তি হয়। পরে ওই কিশোরী ঘটনাটি খুলে বলে।র‌্যাব কর্মকর্তা এম শোভন খান জানান, এ ব্যাপারে ওই কিশোরীর বাবা বাদী হয়ে কথিত প্রেমিক মো. ইকবালসহ তার বন্ধুদের বিরুদ্ধে কেন্দুয়া থানায় মামলা করেন। এরপর র‌্যাব পলাতক আসামিদের গ্রেফতারের জন্য ছায়া তদন্ত শুরু করে ও গোয়েন্দা নজরদারি বৃদ্ধি করে। র‌্যাব মোবাইল ট্র্যাকিংয়ের মাধ্যমে মূল আসামি ইকবালের অবস্থান শনাক্ত করার পর রোববার ভোররাতে বিশেষ অভিযান চালিয়ে গৌরীপুরের টাঙ্গুয়া গ্রাম থেকে তাকে গ্রেফতার করে।তিনি আরও জানান, প্রাথমিক জিজ্ঞাসাবাদে ইকবাল তার বন্ধুদের নিয়ে ওই কিশোরীকে পালাক্রমে ধর্ষণের কথা স্বীকার করেছে। এজাহারভুক্ত অন্যান্য আসামিদের গ্রেফতারের চেষ্টা চলছে।আরএআর/জেআইএম</body>
</article>
