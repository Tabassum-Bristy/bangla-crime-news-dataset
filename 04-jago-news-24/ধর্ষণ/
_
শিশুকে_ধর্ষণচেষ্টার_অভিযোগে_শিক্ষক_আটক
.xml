<article>
  <headline>
শিশুকে ধর্ষণচেষ্টার অভিযোগে শিক্ষক আটক
</headline>
  <url>https://www.jagonews24.com/country/news/418689</url>
  <published_at>
</published_at>
  <category>ধর্ষণ</category>
  <body>লক্ষ্মীপুরে সাত বছরের শিশুকে ধর্ষণের চেষ্টার অভিযোগে আবদুল জলিল সুলতান নামে এক শিক্ষককে আটক করে পুলিশে সোর্পদ করেছে এলাকাবাসী। তিনি ইসলামিক ফাউন্ডেশনের ইসলাম ভিত্তিক গণশিক্ষা কেন্দ্রের শিক্ষক।রোববার দুপুরে সদর উপজেলার ভবানীগঞ্জ ইউনিয়ন পরিষদ কার্যালয় থেকে তাকে আটক করা হয়। এসময় ওই শিশুকে পুলিশ হেফাজতে নেয়া হয়। এর আগে বেলা ১১টার দিকে ওই ইউনিয়নের পশ্চিম চরমনসা শিক্ষা কেন্দ্রে শিশু ছাত্রীকে ধর্ষণ চেষ্টার অভিযোগে শিক্ষককে আটক করে এলাকাবাসী।স্থানীয়রা জানায়, আবদুল জলিল শিশুটিকে ধর্ষণের চেষ্টা করে। এসময় স্থানীয় এক ব্যক্তি বিষয়টি দেখে ফেলে। পরে ওই ব্যক্তিসহ এলাকাবাসী তাকে আটক করে। এসময় উত্তেজিত লোকজন তাকে মারধর করে। খবর পেয়ে ওই ইউনিয়নের চেয়ারম্যান মো.মানিক ঘটনাস্থলে গিয়ে অভিযুক্তকে ও ভিকটিমকে উদ্ধার করে।লক্ষ্মীপুর সদর মডেল থানার ভারপ্রাপ্ত কর্মকর্তা (ওসি) মো. লোকমান হোসেন বলেন, এ ঘটনায় অভিযুক্তকে আটক করা হয়েছে। এবিষয়ে আইনগত ব্যবস্থা নেয়ার প্রক্রিয়া চলছে।কাজল কায়েস/আরএ/জেআইএম</body>
</article>
