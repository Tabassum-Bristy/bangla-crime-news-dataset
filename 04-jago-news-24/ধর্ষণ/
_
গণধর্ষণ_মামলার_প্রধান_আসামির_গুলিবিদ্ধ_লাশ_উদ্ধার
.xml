<article>
  <headline>
গণধর্ষণ মামলার প্রধান আসামির গুলিবিদ্ধ লাশ উদ্ধার
</headline>
  <url>https://www.jagonews24.com/national/news/511803</url>
  <published_at>
</published_at>
  <category>ধর্ষণ</category>
  <body>চট্টগ্রামে কোরিয়ান ইপিজেডের কিশোরী শ্রমিককে গণধর্ষণের ঘটনায় অভিযুক্ত প্রধান আসামি আবদুন নুরের (২৫) গুলিবিদ্ধ লাশ উদ্ধার করেছে আনোয়ারা থানা পুলিশ।রোববার সকালে নিহতের লাশ উদ্ধার করা হয়।বিষয়টি জাগো নিউজকে নিশ্চিত করেছেন আনোয়ারা থানার ভারপ্রাপ্ত কর্মকর্তা (ওসি) দুলাল মাহমুদ।তিনি জানান, কোরিয়ান ইপিজেড সংলগ্ন পাহাড়ের ঢালে কেইপিজেডের নারীকর্মী ধর্ষণ ঘটনায় প্রধান অভিযুক্ত আবদুন নুরের লাশ উদ্ধার করা হয়েছে। সকালে স্থানীয়দের কাছ থেকে খবর পেয়ে নিহতের লাশ উদ্ধার করেছে পুলিশ।বুধবার (৩ জুন) রাতে আনোয়ারা থানার চৌমুহনী এলাকার কালার মার দিঘীর অন্ধকার ঝোপের পাশ থেকে মুমূর্ষু অবস্থায় উদ্ধার করা হয় এক কিশোরীকে। ওই কিশোরী কোরিয়ান ইপিজেডে কর্ণফুলী সু ফ্যাক্টরিতে কাজ করতেন।পরিবারের অভিযোগ, দুর্বৃত্তরা মেয়েটিকে ধর্ষণের পর মুমূর্ষু অবস্থায় রাস্তায় ফেলে যায়। মেয়েটি এখনও চমেক হাসপাতালে চিকিৎসাধীন। ঘটনার পর বৃহস্পতিবার (৪ জুলাই) ওই কিশোরীর ভাই অজ্ঞাত চারজনের বিরুদ্ধে থানায় মামলা করেন।আবু আজাদ/জেএইচ/জেআইএম</body>
</article>
