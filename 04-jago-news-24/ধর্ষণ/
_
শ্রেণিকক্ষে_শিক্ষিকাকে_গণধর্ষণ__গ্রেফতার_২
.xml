<article>
  <headline>
শ্রেণিকক্ষে শিক্ষিকাকে গণধর্ষণ : গ্রেফতার ২
</headline>
  <url>https://www.jagonews24.com/country/news/326677</url>
  <published_at>
</published_at>
  <category>ধর্ষণ</category>
  <body>বরগুনার বেতাগীতে শ্রেণিকক্ষে শিক্ষিকাকে গণধর্ষণের ঘটনায় সম্পৃক্ত থাকার অভিযোগে দুজনকে গ্রেফতার করেছে পুলিশ। শুক্রবার রাতে বেতাগী উপজেলার হোসনাবাদ ইউনিয়নের বিভিন্ন স্থানে অভিযান চালিয়ে তাদের গ্রেফতার করা হয়।গ্রেফতাররা হলেন- বেতাগী উপজেলার হোসনাবাদ ইউনিয়নের কদমতলা গ্রামের মৃত আমজাদ আলী হাওলাদারের ছেলে আবদুর হাকিম হাওলাদার (৪৫) ও একই গ্রামের মৃত আজাহার কাজীর ছেলে কুদ্দুস কাজী (৪২)।পুলিশ জানায়, গ্রেফতারদের বিরুদ্ধে বৃহস্পতিবারের ঘটনায় ঘটনাস্থলে থেকে অভিযুক্তদের বিভিন্নভাবে উৎসাহিত করার পাশাপাশি ঘটনার পর তাদের এলাকা ছেড়ে পালিয়ে যেতে সহযোগিতা করার প্রমাণ পেয়েছে পুলিশ। তাই তাদের গ্রেফতার করা হয়েছে।বেতাগী থানার ভারপ্রাপ্ত কর্মকর্তা (ওসি) মামুন-অর রশীদ জানান, শুক্রবার রাতে হোসনাবাদ ইউনিয়নের কদমতলা গ্রামে অভিযান চালিয়ে তাদের গ্রেফতার করা হয়। পুলিশের তদন্তে গ্রেফতারদের ধর্ষণের ঘটনায় সম্পৃক্ত থাকার প্রমাণ পাওয়ায় তাদের ভুক্তভোগী ওই শিক্ষিকার দায়ের করা মামলায় গ্রেফতার দেখিয়ে আদালতে পাঠানো হয়েছে।সাইফুল ইসলাম মিরাজ/এফএ/আরআইপি</body>
</article>
