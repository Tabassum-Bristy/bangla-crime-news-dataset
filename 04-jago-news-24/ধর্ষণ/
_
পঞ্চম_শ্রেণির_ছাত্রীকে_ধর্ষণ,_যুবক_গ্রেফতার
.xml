<article>
  <headline>
পঞ্চম শ্রেণির ছাত্রীকে ধর্ষণ, যুবক গ্রেফতার
</headline>
  <url>https://www.jagonews24.com/country/news/491130</url>
  <published_at>
</published_at>
  <category>ধর্ষণ</category>
  <body>নীলফামারীর ডোমার উপজেলায় পঞ্চম শ্রেণির এক ছাত্রীকে ধর্ষণের অভিযোগে আব্দুর রহিম (২৪) নামে এক যুবককে গ্রেফতার করেছে পুলিশ।শনিবার গভীর রাতে গ্রেফতারের পর রোববার দুপুরে আব্দুর রহিমকে কারাগারে পাঠানো হয়। একই সঙ্গে ডাক্তারি পরীক্ষার জন্য স্কুলছাত্রীকে নীলফামারী আধুনিক সদর হাসপাতালে পাঠানো হয়েছে।স্থানীয় সূত্র জানায়, উপজেলার বোড়াগাড়ী ইউনিয়নের বাগডোকরা বুড়ারডোবা এলাকার আনছার আলীর ছেলে আব্দুর রহিম একই এলাকার পঞ্চম শ্রেণির এক ছাত্রীকে গত বৃহস্পতিবার দুপুরে বাড়ির পাশে ধর্ষণ করে। এ সময় ছাত্রীর চিৎকারে আশেপাশের লোকজন এগিয়ে এলে পালিয়ে যায় আব্দুর রহিম।পরে ছাত্রীকে উদ্ধার করে স্থানীয়ভাবে চিকিৎসা দেয়া হয়। এ বিষয়ে ছাত্রীর বাবা বাদী হয়ে ডোমার থানায় নারী শিশু নির্যাতন দমন আইনে মামলা করেন। পরে ডোমার থানা পুলিশের এসআই আব্দুল লতিফ, গোলাম মোস্তফা, পিএসআই পলাশ অধিকারী ও আরমান আলী অভিযান চালিয়ে শনিবার গভীর রাতে আব্দুর রহিমকে গ্রেফতার করে।বিষয়টি নিশ্চিত করে ডোমার থানা পুলিশের ভারপ্রাপ্ত কর্মকর্তা (ওসি) মোকছেদ আলী বলেন, রোববার দুপুরে ডাক্তারি পরীক্ষার জন্য স্কুলছাত্রীকে নীলফামারী আধুনিক সদর হাসপাতালে পাঠানো হয়েছে। অভিযুক্ত আব্দুর রহিমকে গ্রেফতার করে আদালতের মাধ্যমে জেলা কারাগারে পাঠানো হয়েছে।এএম/পিআর</body>
</article>
