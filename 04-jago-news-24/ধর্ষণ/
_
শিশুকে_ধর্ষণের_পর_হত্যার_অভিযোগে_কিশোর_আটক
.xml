<article>
  <headline>
শিশুকে ধর্ষণের পর হত্যার অভিযোগে কিশোর আটক
</headline>
  <url>https://www.jagonews24.com/country/news/441708</url>
  <published_at>
</published_at>
  <category>ধর্ষণ</category>
  <body>নরসিংদীর পলাশ উপজেলায় কাকলি আক্তার নামে ছয় বছরের এক শিশুকে ধর্ষণের পর হত্যার অভিযোগে এক কিশোরকে আটক করেছে পুলিশ। আটক কিশোরের নাম রবিন মিয়া, বয়স ১৪ বছর।বিষয়টি নিশ্চিত করেন পলাশ থানার উপপরিদর্শক (এসআই) মীর সোহেল রানা জানান, মঙ্গলবার সন্ধ্যায় উপজেলার গজারিয়া ইউনিয়নের ধনারচর গ্রামে এ ঘটনা ঘটেছে। আটক রবিন ওই গ্রামের কাশেম মিয়ার ছেলে।নিহতের পরিবারের বরাত দিয়ে পুলিশ জানায়, ঘটনার দিন বিকালে শিশু কাকলি বাড়ির পাশে খেলা করছিল। পরে অনেকক্ষণ তাকে দেখতে না পেয়ে খোঁজাখুঁজির একপর্যায়ে বাড়ির পাশের একটি নির্জনস্থানে শিশুটি রক্তাক্ত অবস্থায় পড়ে থাকতে দেখে এলাকাবাসী শিশুটির পরিবারকে জানায়। পরে ওই স্থানে শিশুটিকে মৃত অবস্থায় পায় তার পরিবার। খবর পেয়ে পুলিশ ঘটনাস্থালে গিয়ে হত্যার সঙ্গে জড়িত সন্দেহে রবিন নামে এক কিশোরকে আটক করে।পলাশ থানা পুলিশের ভারপ্রাপ্ত কর্মকর্তা (ওসি-তদন্ত) গোলাম মোস্তফা জানান, শিশুটিকে ধর্ষণের পর গলাটিপে হত্যার বিষয়টি প্রাথমিকভাবে নিশ্চিত হওয়া গেছে। শুনেছি শিশুটি খেলা করা অবস্থায় তার সঙ্গে রবিন নামে ওই কিশোরটি ছিল। ধর্ষণ ও হত্যার সঙ্গে সে জড়িত থাকতে পারে বলে আমাদের ধারণা। তাই তাকে জিজ্ঞাসাবাদের জন্য আটক করা হয়েছে।এদিকে এ ঘটনায় পর থেকে পুরো এলাকায় শোকের ছায়া নেমে আসে। মেয়েকে হারিয়ে পাগলপ্রায় হয়ে পড়ে শিশুটির মা ফারজানা আক্তারসহ পরিবারের সদস্যরা।সঞ্জিত সাহা/আরএ/পিআর</body>
</article>
