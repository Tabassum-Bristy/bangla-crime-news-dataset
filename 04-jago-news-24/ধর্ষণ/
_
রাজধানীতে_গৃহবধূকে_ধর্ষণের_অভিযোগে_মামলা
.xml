<article>
  <headline>
রাজধানীতে গৃহবধূকে ধর্ষণের অভিযোগে মামলা
</headline>
  <url>https://www.jagonews24.com/national/news/349993</url>
  <published_at>
</published_at>
  <category>ধর্ষণ</category>
  <body>রাজধানীর দক্ষিণখান এলাকায় ২৪ বছরের এক গৃহবধূকে ধর্ষণের অভিযোগে মামলা করা হয়েছে। মামলার পর মঙ্গলবার দুপুরে স্বাস্থ্য পরীক্ষা ও ধর্ষণের আলামত শনাক্তে ওই গৃহবধূকে ঢাকা মেডিকেল কলেজ (ঢামেক) হাসপাতালে পাঠিয়েছে দক্ষিণখান থানা পুলিশ।দক্ষিণখান থানার অফিসার ইনচার্জ (ওসি) তপন চন্দ্র সাহা জাগো নিউজকে বলেন, স্বামী-স্ত্রী মিলে দক্ষিণখানের চালাবন এলাকায় নিজেদের বাড়িতে বসবাস করতেন। রোববার রাত ৮টার দিকে ওই গৃহবধূর স্বামীর বড় ভাই (ভাসুর) মামুনের বন্ধু শফিক তাকে ধর্ষণ করেছে বলে মামলার এজাহারে উল্লেখ করা হয়েছে। ধর্ষণের পর ওই গৃহবধূ তার স্বামীকে ঘটনা খুলে বলে। গতকাল (সোমবার) তারা মামলাটি করেন।তিনি আরও জানান, মামলায় দুজনকে আসামি করা হয়েছে। তারা হলেন মামুন ও তার বন্ধু শফিক। মামলার প্রধান আসামি শফিককে গ্রেফতার করেছে পুলিশ। ধর্ষণের বিষয়টি তদন্ত করা হচ্ছে। মেডিকেল রিপোর্ট হাতে পেলে তদন্তের অগ্রগতি সম্পর্কে বলা যাবে।এআর/আরএস/জেআইএম</body>
</article>
