<article>
  <headline>
অস্ত্রের মুখে প্রবাসীর স্ত্রীকে গণধর্ষণ
</headline>
  <url>https://www.jagonews24.com/country/news/362662</url>
  <published_at>
</published_at>
  <category>ধর্ষণ</category>
  <body>মাদারীপুরের কালকিনি উপজেলায় এক ইটালি প্রবাসীর স্ত্রীকে অস্ত্র ঠেকিয়ে পালাক্রমে গণধর্ষণ করা হয়েছে বলে দুই যুবকের বিরুদ্ধে অভিযোগ উঠেছে। ঘটনার পর থেকে ধর্ষকরা গা ঢাকা দিয়েছে। এ বিষয় ধর্ষিতা বাদী হয়ে আদালতে মামলা করেছেন।এদিকে, মামলা তুলে নিতে নির্যাতিত গৃহবধূ ও তার পরিবারকে অব্যাহত হুমকি দিয়ে আসছে আসামি পক্ষের লোকজন। বিষয়টি ফাঁস হয়ে গেলে মঙ্গলবার এলাকায় ব্যাপক সমালোচনার ঝড় সৃষ্টি হয়।মামলা ও ভুক্তভোগী পরিবার সূত্রে জানা গেছে, উপজেলার চরফতেবাহাদুর গ্রামের ইটালি প্রবাসীর স্ত্রী তার দুই সন্তান নিয়ে উপজেলা সদরের আলমগীর হাওলাদারের বাড়িতে দীর্ঘদিন ভাড়া থাকেন।গত ১৪ অক্টোবর রাতে দুই সন্তানকে নিয়ে কোচিং শেষে বাসায় ফেরেন গৃহবধূ। এ সময় বাসার পাশে ওঁৎপেতে থাকা পৌর এলাকার চড়ঝাউতলা গ্রামের সুমন কাজী ও পাঙ্গাশিয়া গ্রামের রিপন প্যাদা ওই গৃহবধূকে অস্ত্রের মুখে ধর্ষণ করেন।এ সময় গৃহবধূর চিৎকার শুনে তার শিশুপুত্র বাঁচাতে এগিয়ে এলে তার গলায় চাকু ঠেকিয়ে হত্যার হুমকি দিয়ে জিম্মি করে রাখা হয়।এ ঘটনায় গৃহবধূ বাদী হয়ে গত ১৬ অক্টোবর মাদারীপুর আদালতে মামলা করেন। পরে মামলা তুলে নিতে ধর্ষিতাকে প্রাণনাশের হুমকি দেন আসামি পক্ষের লোকজন।এ ব্যাপারে কালকিনি থানা পুলিশের ভারপ্রাপ্ত কর্মকর্তা (ওসি) কৃপা সিন্ধু বালা বলেন, গৃহবধূকে ডাক্তারি পরীক্ষার জন্য মেডিকেলে পাঠানো হয়েছে। ডাক্তারি রিপোর্টের পর আসামিদের বিরুদ্ধে ব্যবস্থা নেয়া হবে।এ কে এম নাসিরুল হক/এএম/এমএস</body>
</article>
