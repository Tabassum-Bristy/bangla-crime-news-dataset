<article>
  <headline>
প্রতিবন্ধী কিশোরীকে ধর্ষণ, ব্যবসায়ী গ্রেফতার
</headline>
  <url>https://www.jagonews24.com/country/news/386533</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের ফতুল্লায় এক প্রতিবন্ধী কিশোরীকে (১৬) ধর্ষণের অভিযোগে ধর্ষক মো. হাসান মুন্সিকে (২৬) গ্রেফতার করেছে পুলিশ। বুধবার সকালে ফতুল্লার ইসদাইর রসুলবাগ এলাকা থেকে তাকে গ্রেফতার করা হয়। ধর্ষক শহরের দ্বিগুবাবুর বাজার এলাকায় কাঁচামালের ব্যবসা করেন। তিনি ইসদাইর রসুলবাগ এলাকার (নতুন কোর্ট সংলগ্ন) মোতালেব বেপারির ছেলে।ফতুল্লা মডেল থানা পুলিশের ভারপ্রাপ্ত কর্মকর্তা (ওসি) কামাল উদ্দিন ঘটনার সত্যতা নিশ্চিত করে জানান, শহরের কলেজ রোড আল্লামা ইকবাল রোড এলাকার প্রতিবন্ধী কিশোরীর পরিবারের সঙ্গে পূর্ব পরিচিত থাকার সুবাধে কাঁচা মাল ব্যবসায়ী হাসান মুন্সি তাদের বাসায় আসা যাওয়া করতেন। মঙ্গলবার বিকেলে তাদের বাসায় গিয়ে ওই কিশোরীকে একা পেয়ে ধর্ষণ করেন তিনি।এ ঘটনায় প্রতিবন্ধীর মা ফতুল্লা মডেল থানায় অভিযোগ দায়ের করলে পুলিশ হাসান মুন্সিকে গ্রেফতার করে।শাহাদাত হোসেন/এমএএস/এমএস</body>
</article>
