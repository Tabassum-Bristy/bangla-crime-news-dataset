<article>
  <headline>
৯ বছরের শিশুকে ধর্ষণ : যুবকের যাবজ্জীবন
</headline>
  <url>https://www.jagonews24.com/law-courts/news/444583</url>
  <published_at>
</published_at>
  <category>ধর্ষণ</category>
  <body>রাজধানীর খিলগাঁও এলাকায় ৯ বছরের শিশুকে ধর্ষণের অভিযোগে করা মামলায় মানিক নামের এক যুবককে যাবজ্জীবন কারাদণ্ড দিয়েছেন ট্রাইব্যুনাল।বুধবার (৮ আগস্ট) ঢাকার নারী ও শিশু নির্যাতন দমন ট্রাইব্যুনাল-৩ এর বিচারক জয়শ্রী সমাদ্দার আসামির উপস্থিতিতে এ রায় ঘোষণা করেন। যাবজ্জীবন কারাদণ্ডের পাশাপাশি আসামিকে ৫০ হাজার টাকা জরিমানা অনাদায়ে আরো এক মাসের কারাদণ্ডের আদেশ দেন। রায় ঘোষণার পর সাজা পরোয়ানা দিয়ে আসামিকে কারাগারে পাঠানো হয়।রায়ের বিষয়টি জাগো নিউজকে নিশ্চিত করেছেন ওয়ান-স্টপ-ক্রাইসিস সেন্টারের (ওসিসি) আইনজীবী ফাহমিদা আক্তার। তিনি বাদী পক্ষকে আইনগত সহযোগিতা করেন।মামলার অভিযোগ থেকে জানা যায়, ২০১৩ সালের ২২ জানুয়ারি সন্ধ্যা সাড়ে ৬টায় খিলগাঁও থানাধীন বাসায় ওই শিশু একা ছিল। সুযোগ পেয়ে মানিক তাকে মুখ বেঁধে ধর্ষণ করে। ওই ঘটনায় মানিকের বিরুদ্ধে খিলগাঁও থানায় ধর্ষণের শিশুটির মা রাবেয়া বেগম মামলা করেন।২০১৩ সালের ১ এপ্রিল মানিককে একমাত্র আসামি করে আদালতে চার্জশিট দেয় তদন্তকারী কর্মকর্তা। একই বছরের ২৪ জুলাই তার বিরুদ্ধে নারী ও শিশু আইনের ৯(১) ধারায় অভিযোগ গঠন করে ট্রাইব্যুনাল। মামলায় ১১ সাক্ষীর মধ্যে বিভিন্ন সময়ে ৮ জন সাক্ষ্য প্রদান করেন।জেএ/এমআরএম/আরআইপি</body>
</article>
