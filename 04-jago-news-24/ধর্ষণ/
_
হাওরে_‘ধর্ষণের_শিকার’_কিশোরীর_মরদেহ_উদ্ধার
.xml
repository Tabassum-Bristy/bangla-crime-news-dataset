<article>
  <headline>
হাওরে ‘ধর্ষণের শিকার’ কিশোরীর মরদেহ উদ্ধার
</headline>
  <url>https://www.jagonews24.com/country/news/415707</url>
  <published_at>
</published_at>
  <category>ধর্ষণ</category>
  <body>হবিগঞ্জের শায়েস্তাগঞ্জে হাওর থেকে বিউটি আক্তার (১৬) নামে এক কিশোরীর মরদেহ উদ্ধার করেছে পুলিশ। সম্প্রতি বিউটির বাবা তাকে ধর্ষণের অভিযোগ এনে হবিগঞ্জ আদালতে একটি মামলা করেন বলে জানিয়েছে পুলিশ।শনিবার বেলা সাড়ে ১১টায় শায়েস্তাগঞ্জের পুরাইকলা বাজার সংলগ্ন হাওর থেকে মরদেহটি উদ্ধার করা হয়। বিউটি আক্তার উপজেলার ব্রাহ্মণডুরা এলাকার সায়েদ আলীর মেয়ে।শায়েস্তাগঞ্জ থানার ভারপ্রাপ্ত কর্মকর্তা (ওসি) আনিছুর রহমান জানান, স্থানীয়দের কাছ থেকে খবর পেয়ে হাওর থেকে মরদেহটি উদ্ধার করেছে পুলিশ। মরদেহের শরীরে ধারালো অস্ত্রের আঘাত রয়েছে। মরদেহটি ময়নাতদন্তের জন্য হবিগঞ্জ আধুনিক জেলা সদর হাসপাতালে পাঠানো হবে।কামরুজ্জামান আল রিয়াদ/এফএ/এমএস</body>
</article>
