<article>
  <headline>
ছেলের বান্ধবীকে ব্ল্যাকমেইল করে প্রতিদিন ধর্ষণ করতেন তিনি
</headline>
  <url>https://www.jagonews24.com/country/news/491915</url>
  <published_at>
</published_at>
  <category>ধর্ষণ</category>
  <body>চাঁপাইনবাবগঞ্জের শিবগঞ্জ উপজেলায় এক স্কুলছাত্রীকে ধর্ষণ এবং সেই দৃশ্য মোবাইল ফোনে ধারণ করে ব্ল্যাকমেইল করার ঘটনায় ধর্ষক শাহ্জাহান বাদশাকে (৪০) নওগাঁ থেকে আটক করেছে র‌্যাব-৫।আটক শাহ্জাহান বাদশা শিবগঞ্জ উপজেলার তেলকুপি গ্রামের একরামুল হকের ছেলে এবং তেলকুপি উচ্চ বিদ্যালয়ের করণিক।শুক্রবার দুপুরে র‌্যাব-৫ চাঁপাইনবাবগঞ্জ ক্যাম্প কমান্ডার স্কোয়াড্রন লিডার সাঈদ আব্দুল্লাহ আল মুরাদ এক প্রেসব্রিফিংয়ে জানান, নওগাঁর সাপাহার উপজেলার সোনাডাঙ্গা গ্রামে শুক্রবার সকাল ৮টার দিকে অভিযান চালিয়ে একটি বাড়ি থেকে শাহ্জাহান বাদশাকে আটক করা হয়। এসময় তার কাছ থেকে দুটি মোবাইল ফোন ও কিছু টাকা উদ্ধার করা হয়। র‌্যাব আরও জানায়, ২০১৩ সালে তেলকুপি উচ্চ বিদ্যালয়ে ৬ষ্ঠ শ্রেণিতে পড়াকালীন একই বিদ্যালয়ের করণিক শাহজাহান বাদশা তার ছেলের বান্ধবী ওই ছাত্রীর ওপর কু-নজর পড়ে। একপর্যায়ে ওই ছাত্রীকে জোরপূর্বক ধর্ষণ ও সেই দৃশ্য মোবাইল ফোনে ধারণ করে তাকে ব্ল্যাকমেইল করে একাধিকবার ধর্ষণ করে।বর্তমানে এইচএসসি প্রথম বর্ষে অধ্যয়নরত ওই ছাত্রীকে শাহ্জাহান বাদশা আবারও ব্ল্যাকমেইল করলে ১৮ মার্চ ওই ছাত্রীর ভাই বাদী হয়ে শিবগঞ্জ থানায় একটি মামলা দায়ের করেন। মামলা দায়েরের পর থেকে শাহ্জাহান বাদশা পলাতক ছিলেন।মোহাঃ আব্দুল্লাহ/এমএএস/পিআর</body>
</article>
