<article>
  <headline>
চার তরুণীকে গণধর্ষণ, নিলয়-ছোটন রিমান্ডে
</headline>
  <url>https://www.jagonews24.com/country/news/475688</url>
  <published_at>
</published_at>
  <category>ধর্ষণ</category>
  <body>ফেনীতে চার তরুণীকে গণধর্ষণের মামলার প্রধান আসামি কাওসার বিন কাশেম নিলয়ের পাঁচদিন ও তার সহযোগী সাইদুল হক ছোটনের তিনদিনের রিমান্ড মঞ্জুর করেছেন আদালত।বৃহস্পতিবার ফেনীর সিনিয়র জুডিশিয়াল ম্যাজিস্ট্রেট শেখ মো. বদিউল আলম এ রিমান্ড মঞ্জুর করেন। এর আগে ১০ জানুয়ারি মামলার আরেক আসামি মো. ওমায়েরকে তিনদিনের রিমান্ড দেন আদালত।মামলার তদন্ত কর্মকর্তা (এসআই) মো. শাহজাহান বলেন, আসামিদের জিজ্ঞাসাবাদের জন্য ১০ দিন করে রিমান্ড আবেদন করে পুলিশ। পরে আদালত প্রধান আসামি কাওসার বিন কাশেম নিলয়কে পাঁচদিন ও তার সহযোগী সাইদুল হক ছোটনের তিনদিনের রিমান্ড মঞ্জুর করেন।৭ জানুয়ারি ফেনী শহরের রামপুরের ‘কাশেম কটেজ’ নামের একটি বাসায় জিম্মি দশা থেকে চার তরুণীকে উদ্ধার করে পুলিশ।এ সময় ওই বাসা থেকে ৫৫ পিস ইয়াবা উদ্ধার করা হয়। এ ঘটনায় এক তরুণী বাদী হয়ে কাওসারকে প্রধান আসামি করে অজ্ঞাত ১২-১৩ জনের বিরুদ্ধে ফেনী মডেল থানায় ধর্ষণ মামলা করেন।ওই দিনই ফেনী সদর উপজেলার মধ্যম কাছাড় গ্রামের মো. ওমায়ের, সোনাগাজী উপজেলার বগাদানা ইউনিয়নের ব্রমনী বাজার গ্রামের আরিফুল ইসলাম আরমানকে গ্রেফতার করে পুলিশ। পরে রামপুর এলাকা থেকে কাওসার বিন কাশেম নিলয় ও সাইদুল হক ছোটনকে গ্রেফতার করে পুলিশ।ফেনী শহর পুলিশ ফাঁড়ির উপ-পরিদর্শক (এসআই) শাহজাহান মিয়া বলেন, ঘটনার সঙ্গে জড়িত অপর আসামিদের গ্রেফতারে অভিযান অব্যাহত রয়েছে।রাশেদুল হাসান/এএম/এমকেএইচ</body>
</article>
