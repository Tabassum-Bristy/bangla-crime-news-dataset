<article>
  <headline>
সৎ মেয়েকে ধর্ষণ করলেন বাবা
</headline>
  <url>https://www.jagonews24.com/international/news/509214</url>
  <published_at>
</published_at>
  <category>ধর্ষণ</category>
  <body>পাকিস্তানের রাজধানী ইসলামাবাদে এক সৎ বাবা নিজের বাড়িতে তার দশ বছর বয়সী মেয়েকে ধর্ষণ করেছেন বলে অভিযোগ উঠেছে। ধর্ষিতা মেয়েটির মা এমন অভিযোগ তুলে তার স্বামীর বিরুদ্ধে মামলা করেছেন। দৈনিক ডনের এক অনলাইন প্রতিবেদনে এ তথ্য জানানো হয়েছে।পাকিস্তানের ফৌজদারি দণ্ডবিধির ধর্ষণ বিষয়ক ৩৭৬ নম্বর ধারাতে মামলাটি (এফআইআর) দায়ের করা হয়েছে। রাজধানী ইসলামাবাদের একটি নারী পুলিশ স্টেশন মামলাটি আমলে নিয়ে ধর্ষণের ঘটনায় অভিযুক্ত বাবাকে গ্রেফতার করেছে।পুলিশ ঘটনাটি তদন্ত শুরুর পর ঘটনার শিকার ওই কিশোরীর মেডিকেল পরীক্ষার জন্য হাসপাতালে পাঠিয়েছে। গৃহকর্মী ওই মা বলেছেন, প্রথম স্বামীর তিনটি কন্যা সন্তান রয়েছে তার। ছয় বছর আগে অভিযুক্তকে দ্বিতীয়বার বিয়ে করেন তিনি।আরও পড়ুন&gt;&gt; মাদরাসা শিক্ষক ‘জয় শ্রী রাম’ না বলায় ট্রেন থেকে ধাক্কাপাকিস্তানে সংখ্যালঘু ওই পরিবারটি রাজধানী ইসলামাবাদের বারি ইমাম নামক এলাকার মুসলিম কলোনিতে বসবাস করে। অভিযোগকারী ওই নারীর বোনও তাদের সঙ্গে থাকেন। সেখানেই প্রথম পক্ষের মেয়েকে ধর্ষণ করেছেন তার স্বামী।মামলার এজহার অনুযায়ী, একদিন বিকেলে অভিযোগকারী ওই মা পাশের বাড়িতে কাজ শেষ করে ঘরে ফেরেন। তিনি বাড়িতে এসে দেখেন যে, তার দশ বছর বয়সী মেয়েটি শারীরিকভাবে বিপর্যস্ত অবস্থায় পড়ে আছে। তাকে জিজ্ঞেস করলে সে জানায়, তার সৎ বাবার তাকে ধর্ষণ করেছে।মেয়ের কাছে ঘটনা শোনার পর তার মা স্থানীয় নারী পুলিশ স্টেশনে গিয়ে স্বামীর বিরুদ্ধে মামলা করেন। পুলিশ অভিযুক্ত ওই বাবাকে গ্রেফতারের পর রিমান্ড আবেদন করে। স্থানীয় একটি আদালত দুই দিনের রিমান্ড মঞ্জুর করেছে।এসএ/এমএস</body>
</article>
