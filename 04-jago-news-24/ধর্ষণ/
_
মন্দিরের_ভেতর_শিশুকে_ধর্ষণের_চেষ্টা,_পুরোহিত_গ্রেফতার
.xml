<article>
  <headline>
মন্দিরের ভেতর শিশুকে ধর্ষণের চেষ্টা, পুরোহিত গ্রেফতার
</headline>
  <url>https://www.jagonews24.com/country/news/494313</url>
  <published_at>
</published_at>
  <category>ধর্ষণ</category>
  <body>যশোরে শিশুকে ধর্ষণচেষ্টার অভিযোগে প্রকাশ ব্যানার্জি (৫৪) নামে মন্দির পুরোহিতকে গ্রেফতার করেছে পুলিশ। মঙ্গলবার রাতে শহরতলির বিরামপুর শ্রীশ্রী অনুকূল চন্দ্র ঠাকুর মন্দির থেকে তাকে গ্রেফতার করা হয়।এ ঘটনায় বুধবার শিশুটির মা কোতোয়ালি থানায় মামলা করেছেন। গ্রেফতার প্রকাশ ব্যানার্জি ওই মন্দিরের পুরোহিত ও বিরামপুর এলাকার কালীপদ ব্যানার্জির ছেলে।বিষয়টি নিশ্চিত করে কোতোয়ালি থানা পুলিশের ভারপ্রাপ্ত কর্মকর্তা (ওসি-তদন্ত) সমীর কুমার সরকার বলেন, পহেলা বৈশাখ (১৪ এপ্রিল) দুপুরে পুরোহিত প্রকাশ ব্যানার্জি মন্দিরে পূজার্চনা করছিলেন। এ সময় শিশুরাও সেখানে উপস্থিত ছিল। একপর্যায়ে সাড়ে ৯ বছর বয়সী এক শিশুকে চকলেটের প্রলোভন দেখিয়ে ভেতরে একটি কক্ষে ডেকে নেয়। সেখানে শিশুটিকে ধর্ষণের চেষ্টা করে প্রকাশ ব্যানার্জি। শিশুটি চিৎকার করলে ঘটনাটি ফাঁস হয়। সেই সঙ্গে ওই শিশু বাড়িতে গিয়ে তার পরিবারকে বিষয়টি জানায়।ওসি সমীর কুমার সরকার আরও বলেন, বিষয়টি জানতে পেরে মঙ্গলবার রাতে প্রকাশ ব্যানার্জিকে মন্দির থেকে গ্রেফতার করে পুলিশ। এ ঘটনায় বুধবার শিশুটির মা থানায় মামলা করেন। ওই মামলায় পুরোহিত প্রকাশ ব্যানার্জিকে গ্রেফতার দেখিয়ে আদালতে পাঠানো হয়েছে।মিলন রহমান/এএম/এমএস</body>
</article>
