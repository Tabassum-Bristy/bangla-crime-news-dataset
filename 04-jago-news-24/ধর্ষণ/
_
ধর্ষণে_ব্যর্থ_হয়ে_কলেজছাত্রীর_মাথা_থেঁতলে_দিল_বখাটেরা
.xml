<article>
  <headline>
ধর্ষণে ব্যর্থ হয়ে কলেজছাত্রীর মাথা থেঁতলে দিল বখাটেরা
</headline>
  <url>https://www.jagonews24.com/country/news/433731</url>
  <published_at>
</published_at>
  <category>ধর্ষণ</category>
  <body>রংপুরের পীরগঞ্জ উপজেলায় ধর্ষণে ব্যর্থ হয়ে ইট দিয়ে কলেজছাত্রীর মাথা থেঁতলে দিয়েছে চার বখাটে। উপজেলার বিটিসি আজমপুর বাঁধ এলাকায় বুধবার রাতে এ ঘটনা ঘটে। নির্যাতনের শিকার ওই কলেজছাত্রীকে পীরগঞ্জ উপজেলা স্বাস্থ্য কমপ্লেক্সে ভর্তি করা হয়েছে।আহত কলেজছাত্রীর এক স্বজন জানান, বগুড়া আজিজুল হক কলেজে অনার্সে পড়াশোনা করছে মেয়েটি। ঈদের ছুটিতে কয়েকদিন আগে বাড়িতে আসে সে। বুধবার রাত ২টার দিকে সাহরী খাওয়ার জন্য ঘুম থেকে উঠে ঘরের বাইরে বের হলে আগে থেকে ওঁৎ পেতে থাকা চার বখাটে মেয়েটিকে ধর্ষণের চেষ্টা করে। এ সময় তার চিৎকারে বাড়ির লোকজন জেগে উঠলে দুর্বৃত্তরা ইট দিয়ে মেয়েটির মাথা থেঁতলে দিয়ে পালিয়ে যায়। পরে রাতেই তাকে পীরগঞ্জ উপজেলা স্বাস্থ্য কমপ্লেক্সে ভর্তি করা হয়।পীরগঞ্জ থানা পুলিশের ভারপ্রাপ্ত কর্মকর্তা (ওসি) রেজাউল করিম জানান, এ বিষয়ে থানায় কোনো অভিযোগ পাইনি। অভিযোগ পেলে প্রয়োজনীয় আইনগত ব্যবস্থা গ্রহণ করা হবে।জিতু কবীর/আর/জেআইএম</body>
</article>
