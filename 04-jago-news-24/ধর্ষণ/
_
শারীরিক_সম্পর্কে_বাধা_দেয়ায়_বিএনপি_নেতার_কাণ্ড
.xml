<article>
  <headline>
শারীরিক সম্পর্কে বাধা দেয়ায় বিএনপি নেতার কাণ্ড
</headline>
  <url>https://www.jagonews24.com/country/news/439319</url>
  <published_at>
</published_at>
  <category>ধর্ষণ</category>
  <body>রাজশাহীর মোহনপুর উপজেলার বিএনপি নেতা মাহাবুব অর রশিদের বিরুদ্ধে ধর্ষণ মামলা দায়ের করেছেন এক কলেজছাত্রী।গতকাল বুধবার রাতে মামলাটি দায়ের হওয়ার পর বৃহস্পতিবার সকালে ওই কলেজছাত্রীকে ধর্ষণের আলামত পরীক্ষার জন্য রাজশাহী মেডিকেল কলেজ (রামেক) হাসপাতালে পাঠিয়েছে পুলিশ।অভিযুক্ত মাহাবুব অর রশিদ মোহনপুর উপজেলা বিএনপির সাধারণ সম্পাদক এবং বাকশিমইল ইউনিয়নের সাবেক চেয়ারম্যান।ওই ছাত্রী মামলায় উল্লেখ করেন, উপজেলার ভাতুড়িয়া গ্রামের মৃত আনিসুর রহমানের ছেলে বিএনপি নেতা মাহাবুব অর রশিদের সঙ্গে ওই কলেজছাত্রীর তিন বছর ধরে প্রেমের সম্পর্ক রয়েছে। এ সম্পর্কের সূত্র ধরে তাদের মধ্যে শারীরিক সম্পর্ক গড়ে ওঠে। বিয়ের প্রতিশ্রুতি দিয়ে বিএনপি নেতা মাহাবুব ওই ছাত্রীর সঙ্গে অবৈধ সম্পর্ক চালিয়ে যায়।সোমবার দুপুর আড়াইটার সময় আবারও বিয়ে করার কথা বলে কলেজছাত্রীকে নিজ বাড়িতে ডেকে নেয় মাহাবুব। এ সময় শারীরিক সম্পর্ক করতে চাইলে ছাত্রী বিয়ের কথা বলেন। সেই সঙ্গে শারীরিক সম্পর্ক করতে বাধা দেন ছাত্রী। এতে ওই ছাত্রীকে মারপিট করে বাড়ি থেকে বের করে দেয় মাহাবুব। এ ঘটনায় ওই ছাত্রী ধর্ষণের অভিযোগ এনে বিএনপি নেতা মাহাবুবের বিরুদ্ধে মামলা করেন।বিষয়টি নিশ্চিত করে মোহনপুর থানা পুলিশের ওসি এসএম আবুল কাশেম আজাদ বলেন, কলেজছাত্রীকে ধর্ষণের আলামত পরীক্ষার জন্য হাসপাতালে পাঠানো হয়েছে। আসামি মাহাবুবকে গ্রেফতারের জন্য অভিযান শুরু হয়েছে।এএম/জেআইএম</body>
</article>
