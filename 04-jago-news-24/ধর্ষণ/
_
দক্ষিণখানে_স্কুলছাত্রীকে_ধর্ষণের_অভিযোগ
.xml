<article>
  <headline>
দক্ষিণখানে স্কুলছাত্রীকে ধর্ষণের অভিযোগ
</headline>
  <url>https://www.jagonews24.com/national/news/319894</url>
  <published_at>
</published_at>
  <category>ধর্ষণ</category>
  <body>রাজধানীর দক্ষিণখান এলাকায় ১৪ বছর বয়সী এক স্কুলছাত্রীকে ঘরে ঢুকে ধর্ষণের অভিযোগ করা হয়েছে। সোমবার দুপুরে এ ঘটনায় একটি মামলা দায়ের করেন ওই স্কুলছাত্রীর মা। ধর্ষণের আলামত পরীক্ষায় মেয়েটিকে ঢাকা মেডিকেল কলেজ (ঢামেক) হাসপাতালে পাঠানো হয়েছে।দক্ষিণখান থানার ভারপ্রাপ্ত কর্মকর্তা (ওসি) তপন চন্দ্র সাহা জাগো নিউজকে মামলার বিষয়টি নিশ্চিত করেছেন। তিনি জানান, তদন্ত চলছে, আসামি গ্রেফতারের চেষ্টা চলছে।মামলার এজাহারে উল্লেখ করা হয়েছে, রোববার দুপুরে স্কুল ছাত্রী বাসায় একা ছিল। এই সুযোগে একই এলাকার আশিক (১৮) নামের এক কলেজছাত্র তাদের বাসায় ঢুকে ওই স্কুল ছাত্রীকে জোরপূর্বক ধর্ষণ করে। এসময় বাধা দিলে মেয়েটিকে মারধর করে।এজাহারে উল্লেখ করা হয়েছে, আশিকের সঙ্গে ওই স্কুল ছাত্রীর প্রেমের সম্পর্ক ছিল। মোবাইলেও কথা বলতো তারা দু’জন।এআর/এসএইচএস/আরআইপি</body>
</article>
