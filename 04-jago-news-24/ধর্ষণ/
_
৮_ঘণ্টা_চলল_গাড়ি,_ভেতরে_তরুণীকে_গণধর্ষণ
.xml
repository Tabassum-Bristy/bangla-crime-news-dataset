<article>
  <headline>
৮ ঘণ্টা চলল গাড়ি, ভেতরে তরুণীকে গণধর্ষণ
</headline>
  <url>https://www.jagonews24.com/international/news/345631</url>
  <published_at>
</published_at>
  <category>ধর্ষণ</category>
  <body>ভারতের রাজধানী নয়াদিল্লিতে এক তরুণীকে চলন্ত গাড়িতে তুলে নেয়ার পর গণধর্ষণের ঘটনা ঘটেছে। শুক্রবার সন্ধ্যা ৬টার দিকে ওই তরুণীকে জোরপূর্বক গাড়িতে তুলে নেয় দুই দুর্বৃত্ত। পরে রাত আড়াইটা পর্যন্ত তরুণীকে পালাক্রমে ধর্ষণ করে দুর্বৃত্তরা।ধর্ষণের শিকার তরুণী বলেছেন, শুক্রবার সন্ধ্যার দিকে নয়ডা গলফ কোর্সের সামনে থেকে তাকে তুলে নেয়া হয়। নয়ডা ৩৬ সেক্টরের বাসিন্দা ওই তরুণী বলেন, সন্ধ্যা সাড়ে ৬টায় তিনি অটোরিকশার জন্য অপেক্ষা করছিলেন। এ সময় দুই ব্যক্তি মাহিন্দ্র স্কর্পিও গাড়ি নিয়ে তার সামনে দাঁড়ায় এবং সেক্টর ১৮’র রাস্তা সম্পর্কে জানতে চায়।তিনি বলেন, রাস্তা সম্পর্কে তথ্য দেয়ার সময় জোরপূর্বক তাকে গাড়িতে তুলে নিয়ে ঘটনাস্থল দ্রুত ত্যাগ করে দুর্বৃত্তরা। নয়ডা এবং দিল্লির বিভিন্ন এলাকায় ঘুরতে থাকে গাড়ি। চলন্ত গাড়িতে দুই ধর্ষক তাকে পালাক্রমে ধর্ষণ করেছে অভিযোগ করেছেন ওই তরুণী। পরে রাত ২টার দিকে নয়াদিল্লির আকশারধাম মন্দিরের কাছে তাকে নামিয়ে দিয়ে ঘটনাস্থল থেকে পালিয়ে যায়।পরে ওই তরুণী ১০০ নম্বরে ফোন করে পুলিশকে ঘটনা সম্পর্কে জানায়। দিল্লি পুলিশের একটি দল ঘটনাস্থলে পৌঁছে সেক্টর ৩৯ পুলিশ স্টেশনে নিয়ে যায়। পুলিশ কর্মকর্তা অভিনিশ দীক্ষিত বলেন, অভিযুক্তদের বিরুদ্ধে ভীতি প্রদর্শন ও গণধর্ষণের অভিযোগে মামলা হয়েছে। তবে ওই তরুণী মেডিকেল টেস্ট করাতে অস্বীকৃতি জানিয়েছেন।দীক্ষিত বলেন, ‘ব্যক্তিগত গোপনীয়তার কথা বলে তদন্তের স্বার্থে ওই তরুণী নিজের মোবাইল ফোনও পুলিশের কাছে দিতে রাজি হয়নি।’সূত্র : টাইমস অব ইন্ডিয়া।এসআইএস/আইআই</body>
</article>
