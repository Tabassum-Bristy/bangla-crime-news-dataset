<article>
  <headline>
দুই সন্তানের গলায় ছুরি ধরে মাকে ধর্ষণ
</headline>
  <url>https://www.jagonews24.com/country/news/510110</url>
  <published_at>
</published_at>
  <category>ধর্ষণ</category>
  <body>জামালপুরের বকশীগঞ্জ উপজেলায় দুই সন্তানের গলায় ছুরি ধরে ভয় দেখিয়ে তাদের মাকে ধর্ষণ করেছে জামাল মিয়া (৩০) নামে এক যুবক। এ ঘটনায় শনিবার ওই ধর্ষকের বিরুদ্ধে মামলা করেছেন ধর্ষিত মা। গত বৃহস্পতিবার পৌর এলাকার চর কাউরিয়া সীমারপাড় গ্রামে এ ঘটনা ঘটেছে।বকশীগঞ্জ থানা পুলিশের ভারপ্রাপ্ত কর্মকর্তা (ওসি) একেএম মাহবুব আলম জানান, চর কাউরিয়া সীমারপাড় গ্রামের মিস্টার আলীর বাড়িতে বসবাস করতো হতদরিদ্র এক রিকশাচালকের স্ত্রী (২৫) ও তার দুই সন্তান। ওই রিকশাচালক ঢাকায় রিকশা চালান। তিনি বাড়িতে না থাকায় বৃহস্পতিবার ভোর বেলা একই গ্রামের জামাল মিয়া ওই নারীর ঘরে ঢুকে তার দুই সন্তানের গলায় ছুরি ধরে এবং হত্যার ভয় দেখিয়ে ধর্ষণ করে। এ সময় ওই নারীর সঙ্গে ধস্তাধস্তির এক পর্যায়ে বাড়ির মালিক মিস্টার আলী এগিয়ে এলে ধর্ষক দ্রুত পালিয়ে যায়। এ ঘটনার পর থেকে ধর্ষক জামাল মিয়া পলাতক রয়েছেন।এ ঘটনায় মামলার তদন্ত কর্মকর্তা এসআই ফারুক জানান, ঘটনার পর ধর্ষণের শিকার ওই নারী ও তার পরিবার স্থানীয়ভাবে মীমাংসা করতে চেয়েছিলেন, কিন্তু ধর্ষক পলাতক থাকায় স্থানীয়রা কোনো বিচার করতে না পারায় শনিবার থানায় মামলা করেন ওই নারী।তিনি আরও বলেন, পুলিশসহ গোয়েন্দা সংস্থার সদস্যরাও ধর্ষণের ঘটনাটি তদন্ত করছে। আসামিকে গ্রেফতারের চেষ্টা চলছে।আসমাউল আসিফ/এমএএস/এমকেএইচ</body>
</article>
