<article>
  <headline>
বিয়ের প্রলোভনে প্রতিবন্ধীকে ধর্ষণ, মোটরসাইকেল চালক গ্রেফতার
</headline>
  <url>https://www.jagonews24.com/country/news/500800</url>
  <published_at>
</published_at>
  <category>ধর্ষণ</category>
  <body>জেলার কলমাকান্দা উপজেলার সীমান্তবর্তী রংছাতী ইউপিতে বিয়ের প্রলোভন দিয়ে প্রতিবন্ধী ছাত্রীকে ধর্ষণের অভিযোগে আকবর আলী নামে এক মোটরসাইকেল চালককে গ্রেফতার করেছে পুলিশ।শুক্রবার বিকেলে উপজেলার সীমান্তবর্তী রংছাতী ইউনিয়নের পাঁচগাও পূর্ব জলপাড়া গ্রাম থেকে তাকে গ্রেফতার করা হয়। সে ওই গ্রামের রমজান আলীর ছেলে।জানা গেছে ধর্ষিতা উপজেলার রংছাতি উচ্চ বিদ্যালয়ের অষ্টম শ্রেণির ছাত্রী ও সমাজসেবা অধিদফতরের প্রতিবন্ধী কার্ডধারী। সে পাঁচগাও পূর্ব জলপাড়া গ্রামে উকিল বোনের বাড়িতে আসা যাওয়ার সময় আকবর আলীর সঙ্গে পরিচয় হয়। ধীরে ধীরে সেই পরিচয় প্রেমে রূপ নেয়। এরপর আকবর বিয়ের প্রলোভন দেখিয়ে তাকে একাধিকবার ধর্ষণ করে। লজ্জায় বিষয়টি কাউকে বলেনি সে।সম্প্রতি তার মা হঠাৎ মেয়ের শারীরিক পরিবর্তন দেখতে পান। পরে স্বাস্থ্য পরীক্ষা করে জানতে পারেন তার মেয়ে তিন মাসের অন্তঃসত্ত্বা। এরপর ধর্ষণের বিষয়টি জানাজানি হয়।পরে এ ঘটনায় গত ১৬ মে রাতে ওই ছাত্রীর বাবা বাদী হয়ে মোটরসাইকেল চালক আকবর আলীকে আসামি করে কলমাকান্দা থানায় নারী ও শিশু নির্যাতন দমন আইনে একটি মামলা করেন।কলমাকান্দা থানার ওসি মো. মাজহারুল করিম বলেন, আকবর আলীকে অভিনব কৌশলে গ্রেফতার করা হয়েছে। তাকে শনিবার সকালে আদালতে সোপর্দ করা হবে।তিনি আরও বলেন, শনিবার সকালে ওই ছাত্রীকে ডাক্তারি পরীক্ষার জন্য নেত্রকোনা আধুনিক সদর হাসপাতালে ও ২২ ধারায় জবানবন্দি দেয়ার জন্য জেলা অতিরিক্ত চিফ জুডিশিয়াল ম্যাজিস্ট্রেট আদালতে পাঠানো হবে।কামাল হোসাইন/এমএমজেড/এমকেএইচ</body>
</article>
