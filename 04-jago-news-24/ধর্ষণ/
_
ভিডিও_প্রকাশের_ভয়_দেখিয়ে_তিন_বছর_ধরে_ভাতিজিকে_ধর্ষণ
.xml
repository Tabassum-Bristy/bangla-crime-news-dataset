<article>
  <headline>
ভিডিও প্রকাশের ভয় দেখিয়ে তিন বছর ধরে ভাতিজিকে ধর্ষণ
</headline>
  <url>https://www.jagonews24.com/country/news/489773</url>
  <published_at>
</published_at>
  <category>ধর্ষণ</category>
  <body>কুড়িগ্রামের রাজারহাটে অশ্লীল ভিডিও প্রকাশের ভয় দেখিয়ে ভাতিজিকে ধর্ষণের অভিযোগে চাচা হামিদুল ইসলাম দুলুকে (৩৩) গ্রেফতার করেছে পুলিশ। এ ঘটনায় সোমবার দুপুরে রাজারহাট থানায় মামলার পর রাতেই তাকে গ্রেফতার করা হয়।পুলিশ সূত্রে জানা গেছে, উপজেলার রতিরাম কমলওঝাঁ গ্রামের জামাল উদ্দিনের ছেলে হামিদুল ইসলাম দুলু (৩৩) একই গ্রামের বাসিন্দা তার চাচাতো ভাইয়ের মেয়েকে (১৮) প্রায় তিন বছর ধরে অশ্লীল ভিডিও ফেসবুকে প্রকাশের ভয় দেখিয়ে নিয়মিত ধর্ষণ করে আসছে। সম্প্রতি মেয়েটি গর্ভবতী হলে আসামি ওষুধ সেবন করিয়ে তার গর্ভপাত ঘটায়। গত ১৫ মার্চ মেয়েটির বিয়ে ঠিক হলে হামিদুল বিয়ে ভেঙে দেয়ার চেষ্টা চালায়। এরপরও বিয়ে হয়ে যাওয়ায় হামিদুল নতুন জামাইকে তাদের অবৈধ সম্পর্কের কথা জানিয়ে মেয়েটিকে ডিভোর্স দেয়ার জন্য চাপ দিতে থাকে। পরে এ ঘটনায় সোমবার দুপুরে মেয়েটি বাদী হয়ে হামিদুল ইসলাম দুলুর বিরুদ্ধে রাজারহাট থানায় নারী ও শিশু নির্যাতন দমন আইনে মামলা দায়ের করেন।রাজারহাট থানা পুলিশের ভারপ্রাপ্ত কর্মকর্তা (তদন্ত) মনিবুর রহমান ঘটনার সত্যতা নিশ্চিত করে বলেন, মামলা দায়েরের পর সোমবার রাতেই অভিযুক্ত হামিদুল ইসলাম দুলুকে গ্রেফতার করা হয়েছে।নাজমুল/আরএআর/জেআইএম</body>
</article>
