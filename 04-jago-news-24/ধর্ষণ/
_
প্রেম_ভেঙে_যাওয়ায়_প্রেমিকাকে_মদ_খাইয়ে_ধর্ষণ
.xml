<article>
  <headline>
প্রেম ভেঙে যাওয়ায় প্রেমিকাকে মদ খাইয়ে ধর্ষণ
</headline>
  <url>https://www.jagonews24.com/country/news/459384</url>
  <published_at>
</published_at>
  <category>ধর্ষণ</category>
  <body>গোপালগঞ্জের মুকসুদপুর উপজেলায় এক স্কুলছাত্রীকে মদপান করিয়ে ধর্ষণ করার অভিযোগ উঠেছে। বৃহস্পতিবার গোপালগঞ্জ জেনারেল হাসপাতালে ওই ছাত্রীর ডাক্তারী পরীক্ষা সম্পন্ন হয়েছে।নবম শ্রেণির ওই ছাত্রীর অভিযোগ, কলিগ্রাম বঙ্গরত্ন কলেজের দ্বাদশ শ্রেণির ছাত্র সোহাগ মল্লিকের সঙ্গে তার দীর্ঘদিন প্রেমের সম্পর্ক ছিল। সম্প্রতি এ সম্পর্কে ফাঁটল ধরে। এ নিয়ে সোহাগ তাকে দেখে নেওয়ার হুমকি দেয়।ওই ছাত্রীর মা জানান, গত ২৩ অক্টোবর মঙ্গলবার রাত ৮টার দিকে বাড়ির পাশের টিউবওয়েলে পানি আনতে যায় তার মেয়ে। ফেরার পথে সোহাগ মেয়ের মুখ চেপে ধরে পাশের ঝোপে নিয়ে জোর করে মদপান করায়।ওই ছাত্রী অভিযোগ করে, সোহাগ তার পেটে লাথি ও চড়-থাপ্পড় মারলে সে অজ্ঞান হয়ে যায়। এরপর ধর্ষণ করে তাকে ফেলে পালিয়ে যায়। পরের দিন সকালে তার জ্ঞান ফেরে। বাড়ি ফিরে পরিবারের সদস্যদের রাতের ঘটনা জানায়। বুধবার তাকে গোপালগঞ্জ ২৫০ শয্যাবিশিষ্ট জেনারেল হাসপাতালে ভর্তি করা হয়।স্কুলছাত্রীর পরিবারের সদস্যরা জানিয়েছেন, ঘটনাস্থলে মদের বোতল পাওয়া গেছে। এ ঘটনার পর থেকে সোহাগ পলাতক রয়েছে।এ বিষয়ে মুকসুদপুর থানার ভারপ্রাপ্ত কর্মকর্তা (ওসি) মোস্তফা কামাল পাশা বলেন, এ ব্যাপারে এখনো কেউ অভিযোগ করেনি। অভিযোগ করলে আমরা আইনানুগ ব্যবস্থা গ্রহণ করব।এফএ/এমএস</body>
</article>
