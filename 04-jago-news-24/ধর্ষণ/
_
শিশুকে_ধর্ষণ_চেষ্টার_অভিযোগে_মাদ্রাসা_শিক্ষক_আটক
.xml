<article>
  <headline>
শিশুকে ধর্ষণ চেষ্টার অভিযোগে মাদ্রাসা শিক্ষক আটক
</headline>
  <url>https://www.jagonews24.com/country/news/509083</url>
  <published_at>
</published_at>
  <category>ধর্ষণ</category>
  <body>সাভারে পাঁচ বছর বয়সী এক শিশুকে ধর্ষণের চেষ্টার অভিযোগে ইদ্রিস আলী (৩৮) নামে এক মাদরাসা শিক্ষককে আটক করেছে পুলিশ।সোমবার (২৪ জুন) বিকেলে সাভারের আনন্দপুর এলাকার তালিমুল কুরআন মাদরাসায় ওই শিশুকে ধর্ষণের চেষ্টা চালায় অভিযুক্ত ওই শিক্ষক।আটক ইদ্রিস আলী মাদারীপুর জেলার কালকিনি থানার কানাই সরদারের চর এলাকার আব্দুর রহমানের ছেলে। সে সাভার পৌর এলাকার আনন্দপুর মহল্লার শাহাদাৎ মিয়ার বাসায় ভাড়া থেকে স্থানীয় তালিমুল কুরআন মাদ্রাসায় শিক্ষকতা করে।ওই শিশুর বাবার দায়ের করা অভিযোগ থেকে জানা গেছে, প্রতিদিন সকাল সাড়ে ৮টার দিকে তিনি তার মেয়েকে ওই মাদ্রাসায় পৌঁছে দিয়ে স্থানীয় একটি টেইলার্সের দোকানে কাজে যেতেন। কাজ শেষ করে বিকেল ৫টার দিকে মাদ্রাসা থেকে মেয়েকে নিয়ে বাসয় ফিরতেন। গতকাল সোমবারও তিনি মেয়েকে মাদ্রাসায় দিয়ে কাজে যান। এদিন দুপুরে ১২টার দিকে বিরতির সময় ওই শিক্ষক কৌশলে শিশুটিকে তার কক্ষে নিয়ে ধর্ষণের চেষ্টা চালায়। এসময় শিশুটি কান্নাকাটি করলে বিষয়টি কাউকে না জানানোর জন্য ভয়ভীতি দেখায়। বিকেলে মাদ্রাসা থেকে মেয়েকে আনতে গেলে কান্নাকাটি করে তার বাবাকে পুরো বিষয়টি জানায় ওই শিশু। পরে স্থানীয়রা ইদ্রিস আলীকে আটক করে গণধোলাই দিয়ে তাকে পুলিশে সোপর্দ করে।সাভার মডেল থানার ভারপ্রাপ্ত কর্মকর্তা (ওসি) এ এফ এম সায়েদ বলেন, ধর্ষণ চেষ্টার ঘটনায় অভিযুক্ত মাদ্রাসা শিক্ষক ইদ্রিস আলীকে আটক করা হয়েছে। ভুক্তভোগী ওই শিশুর বাবার দায়ের করা মামলার পরিপ্রেক্ষিতে আটক মাদরাসা শিক্ষককে গ্রেফতার দেখিয়ে আজ মঙ্গলবার আদালতে পাঠানো হবে।আল-মামুন/এমবিআর/জেআইএম</body>
</article>
