<article>
  <headline>
ঘরে গৃহবধূকে একা পেয়ে ধর্ষণের চেষ্টা : তরুণ গ্রেফতার
</headline>
  <url>https://www.jagonews24.com/national/news/455890</url>
  <published_at>
</published_at>
  <category>ধর্ষণ</category>
  <body>রাজধানীর মোহাম্মদপুরে নবীনগর হাউজিংয়ের একটি বাসায় অন্তঃসত্ত্বা গৃহবধূকে ধর্ষণের চেষ্টা ও নির্যাতনের অভিযোগে মেহেদি হাসান (২২) নামে এক তরুণকে গ্রেফতার করেছে পুলিশ।রোববার দুপুরে নির্যাতনের এ ঘটনা ঘটে। শারীরিকভাবে অসুস্থ হওয়ায় সোমবার দুপুরে ওই গৃহবধূকে ঢাকা মেডিকেল কলেজ হাসপাতালে ভর্তি করা হয়েছে।ভুক্তভোগীর স্বামী জানান, তিনি নির্মাণ শ্রমিক। দেড় মাসের অন্তঃসত্ত্বা স্ত্রীকে (১৯) নিয়ে ১০ দিন আগে গ্রাম থেকে ঢাকার নবীনগর হাউজিংয়ের একটি ভাড়া বাসায় উঠেন। গতকাল দুপুরে তিনি কাজের জন্য বাসার বাইরে ছিলেন। বাসায় একা ছিলেন তার স্ত্রী। এ সময় পাশের বাসার ভাড়াটিয়া মেহেদী (২২) তাদের রুমের দরজায় কড়া নাড়ে। পরে তার স্ত্রী দরজা খুলে দিলে ওই তরুণ সঙ্গে সঙ্গে রুমের ভেতর গিয়ে তার স্ত্রীকে ধর্ষণের চেষ্টা চালায়। ধস্তাধস্তির সময় পেটে আঘাত পেয়ে রক্তপাত শুরু হয়।ঠিক এ সময়ই ওই তরুণীর স্বামী দুপুরের খাবার খেতে এসে রুমের ভেতরে এ ঘটনা দেখতে পান। পরে মেহেদীকে আটকে রেখে স্ত্রীকে নিয়ে স্থানীয় হাসপাতালে যান তিনি। সেইসঙ্গে তিনি মোহাম্মদপুর থানায় অভিযোগ করেন। এরপর পুলিশ অভিযুক্ত মেহেদীকে গ্রেফতার করে।এ ব্যাপারে মোহাম্মদপুর থানার ভারপ্রাপ্ত কর্মকর্তা (ওসি) জামাল উদ্দিন মীর বলেন, ঘটনার পরিপ্রেক্ষিতে ভুক্তভোগী গৃহবধূর স্বামী বাদী হয়ে প্রচলিত আইনে মামলা করেছেন। মামলায় মেহেদীকে গ্রেফতার দেখিয়ে আদালতে পাঠানো হয়েছে।জেইউ/জেডএ/পিআর</body>
</article>
