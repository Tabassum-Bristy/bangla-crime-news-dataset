<article>
  <headline>
২ শিশুর বিরুদ্ধে শিশু ধর্ষণের অভিযোগ
</headline>
  <url>https://www.jagonews24.com/country/news/430594</url>
  <published_at>
</published_at>
  <category>ধর্ষণ</category>
  <body>দিনাজপুরে দুই শিশুর বিরুদ্ধে সাড়ে চার বছরের শিশুকে যৌন নির্যাতনের অভিযোগ উঠেছে। ধর্ষণের শিকার শিশুটিকে দিনাজপুর এম আব্দুর রহিম মেডিকেল কলেজ হাসপাতালে ভর্তি করা হয়েছে। এ ঘটনার পর অভিযুক্ত দুই শিশুর পরিবার বাড়ি ছেড়ে পালিয়েছে।সোমবার দুপুরে কাহারোল উপজেলা ৩নং মুকুন্দপুর ইউনিয়নের একটি গ্রামে এ ঘটনা ঘটে। অভিযুক্ত শিশুদের একজনের বয়স ৯ ও অপর জনের বয়স ১৩ বছর।যৌন নির্যাতনের শিকার শিশুটির বাবা জানান, সোমবার দুপুরে বাড়ির পাশে তার সাড়ে চার বছরের শিশু কন্যাসহ তিনটি শিশু খেলা করছিল। এ সময় ওই দুই শিশু তার কন্যা শিশুটিকে মার্বেল দেয়ার কথা বলে বাড়ির ঘরের ভেতরে নিয়ে যায়। পরে তার উপর যৌন নির্যাতন চালায়। এ সময় শিশুটির চিৎকারে এলাকার এক নারী এসে তাকে উদ্ধার করে। পরে বিকেলে শিশুটিকে কাহারোল উপজেলা স্বাস্থ্য কমপ্লেক্স নিয়ে গেলে কর্তরত চিকিৎসক মেয়েটিকে দিনাজপুর এম আব্দুর রহিম মেডিকেল কলেজ হাসপাতালে পাঠায়। এর আগে শিশুটির বাবা শিশুটিকে নিয়ে থানায় গেলে কাহারোল থানা পুলিশের ভারপ্রাপ্ত কর্মকর্তা (ওসি) আইয়ুব আলী শিশুটিকে হাসপাতালে ভর্তি করতে বলেন এবং মামলা করার পরামর্শ দেন।এদিকে সোমবার বিকালে ঘটনার পর এসআই এরশাদ ঘটনাস্থলে গিয়ে অভিযুক্ত দুই শিশুর বাড়ির গেটে তালা দেখতে পান।এ বিষয়ে পুলিশের ভারপ্রাপ্ত কর্মকর্তা (ওসি) আইয়ুব আলী বলেন, যাদের বিরুদ্ধে যৌন নির্যাতনের অভিযোগ করা হচ্ছে তারাও শিশু। তবে প্রাথমিকভাবে ঘটনার সত্যতা পাওয়া গেছে। এ ঘটনায় শিশু আইনে মামলা গ্রহণ করা হবে। অভিযুক্ত শিশু দুটিকে পাওয়া গেলে তাদেরকে কোর্টের মাধ্যমে শিশু সংশোধনাগারে পাঠানো হবে।প্রসঙ্গত, ১৮৬০ সালের দণ্ডবিধি (২০০৪ সালে সংশোধিত) অনুয়ায়ী ৯ বছরের কম বয়সী কোনো শিশুকে অপরাধী বলা যাবে না। পুলিশ তাকে আটক করতে পারবে না। তবে ১২ এর বেশি (১৮ পর্যন্ত) শর্তসাপেক্ষে কাউকে ধরে নিয়ে কিশোর সংশোধনাগারে রাখা যাবে।এমদাদুল হক মিলন/আরএ/আরআইপি </body>
</article>
