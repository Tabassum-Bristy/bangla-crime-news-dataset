<article>
  <headline>
সুবর্ণচরের সেই নারীর সঙ্গে দেখা করলেন ঐক্যফ্রন্ট নেতারা
</headline>
  <url>https://www.jagonews24.com/country/news/473421</url>
  <published_at>
</published_at>
  <category>ধর্ষণ</category>
  <body>নোয়াখালী জেনারেল হাসপাতালে সুবর্ণচরে গণধর্ষণের শিকার সেই নারীর সঙ্গে দেখা করেছেন বিএনপি মহাসচিব মির্জা ফখরুল ইসলাম আলমগীরসহ ঐক্যফ্রন্টের নেতারা। শনিবার দুপুর ১২টায় ভিকটিমকে দেখতে হাসপাতালে যান তারা। সেখানে তারা কিছুক্ষণ ওই নারীর পাশে বসেন ও ভিকটিমের কথা শোনেন। পরে তাকে আর্থিক সহযোগিতা দেন।পরে বিএনপি মহাসচিব মির্জা ফখরুল ইসলাম আলমগীর সাংবাদিকদের বলেন, দেশ আজ একদলীয় শাসন ব্যবস্থার কারণে অন্ধকার যুগের দিকে যাচ্ছে। আওয়ামী লীগ ও রাষ্ট্র জনগণের বিরুদ্ধে অবস্থান নিয়ে দেশে দীর্ঘস্থায়ী ক্ষত সৃষ্টি করেছে। নির্বাচনের আগে ও পরে যে সহিংসতা ঘটেছে এতে জনগণের অধিকার হরণ করা হয়েছে। আমরা এর বিরুদ্ধে রুখে দাঁড়াব।এ সময় উপস্থিত ছিলেন ঐক্যফ্রন্টের সমন্বয়ক আ স ম আবদুর রব, বঙ্গবীর আবদুল কাদের সিদ্দিকী, অ্যাডভোকেট সুব্রত চৌধুরী, নজরুল ইসলাম খান, মো. বরকতউল্লা বুলু, ব্যারিস্টার মাহবুব উদ্দিন খোকন, জয়নুল আবদিন ফারুক, মো. শাহজাহান, শহীদ উদ্দিন চৌধুরী এ্যানি, অ্যাডভোকেট আসিফা আশরাফী পাপিয়া, জেলা বিএনপির সভাপতি গোলাম হায়দার, জেলা বিএনপির সেক্রেটারি অ্যাডভোকেট আব্দুর রহমান ও শামীমা বরকত লাকীসহ আরও অনেকে।মিজানুর রহমান/এফএ/এমএস</body>
</article>
