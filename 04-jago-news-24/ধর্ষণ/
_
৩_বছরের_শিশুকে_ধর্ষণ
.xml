<article>
  <headline>
৩ বছরের শিশুকে ধর্ষণ
</headline>
  <url>https://www.jagonews24.com/country/news/491138</url>
  <published_at>
</published_at>
  <category>ধর্ষণ</category>
  <body>টাঙ্গাইলের মির্জাপুর উপজেলায় তিন বছরের এক শিশুকে ধর্ষণের অভিযোগ পাওয়া গেছে। ধর্ষণের সঙ্গে জড়িত থাকার অভিযোগে এক কিশোরকে গ্রেফতার করেছে পুলিশ।সোমবার দুপুরে ধর্ষণের শিকার শিশুর মা মির্জাপুর থানায় লিখিত অভিযোগ দিলে কিশোরকে গ্রেফতার করে পুলিশ। গ্রেফতার কিশোর উপজেলার তরফপুর ইউনিয়নের পাথরঘাটা টানপাড়া গ্রামের বছির উদ্দিনের ছেলে।অভিযোগ সূত্রে জানা যায়, কয়েকজন শিশু শুক্রবার দুুপুরে বাড়ির পাশে কাপড় দিয়ে ঘর তৈরি করে খেলছিল। এ সময় ওই কিশোর শিশুদের সঙ্গে খেলায় অংশ নেয়। একপর্যায়ে অন্য শিশুরা চলে গেলে খেলার ছলে ওই শিশুকে ধর্ষণ করে কিশোর।পরে শিশুটির কান্নার ঘটনা জানাজানি হয়। বিষয়টি গ্রাম্য সালিশ-বৈঠকের মাধ্যমে মীমাংসার উদ্যোগ নেয়া হয়। এরই মধ্যে ধর্ষণের শিকার শিশুর শারীরিক অবস্থার অবনতি হলে সোমবার সকালে টাঙ্গাইল সদর হাসপাতালে নেয়া হয়। কিন্তু সেখানে কর্তব্যরত চিকিৎসকরা শিশুটিকে চিকিৎসা না দিয়ে থানায় অভিযোগ দেয়ার পরামর্শ দেন।চিকিৎসকের পরামর্শে সোমবার দুপুরে শিশুর মা মির্জাপুর থানায় লিখিত অভিযোগ দেন। বিকেলে অভিযুক্ত কিশোরকে গ্রেফতার করে থানায় নিয়ে যায় পুলিশ। এ বিষয়ে শিশু নির্যাতন দমন ও ধর্ষণ আইনে মামলার প্রক্রিয়া চলছে বলে মির্জাপুর থানা পুলিশের উপ-পরিদর্শক (এসআই) খোকন কুমার জানিয়েছেন।মির্জাপুর থানা পুলিশের পরিদর্শক (তদন্ত) মোশারফ হোসেন ঘটনার সত্যতা স্বীকার করে বলেন, এ ঘটনায় জড়িত কিশোরকে গ্রেফতার করা হয়েছে। তার বিরুদ্ধে আইনগত ব্যবস্থা নেয়া হবে।এস এম এরশাদ/এএম/এমএস</body>
</article>
