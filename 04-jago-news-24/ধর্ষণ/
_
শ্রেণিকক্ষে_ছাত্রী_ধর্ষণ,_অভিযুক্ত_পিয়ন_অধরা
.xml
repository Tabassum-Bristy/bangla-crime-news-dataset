<article>
  <headline>
শ্রেণিকক্ষে ছাত্রী ধর্ষণ, অভিযুক্ত পিয়ন অধরা
</headline>
  <url>https://www.jagonews24.com/country/news/424993</url>
  <published_at>
</published_at>
  <category>ধর্ষণ</category>
  <body>লক্ষ্মীপুরে একা পেয়ে বিদ্যালয়ের শ্রেণিকক্ষে পঞ্চম শ্রেণির এক ছাত্রীকে ধর্ষণের অভিযোগ পাওয়া গেছে পিয়নের বিরুদ্ধে। অভিযুক্ত বিদ্যালয়ের পিয়নের নাম হাছান আহম্মদ। ওই ছাত্রীর মা বাদী হয়ে চন্দ্রগঞ্জ থানায় নারী ও শিশু নির্যাতন আইনে একটি মামলা দায়ের করেন। ঘটনার পর থেকে ওই পিয়ন পলাতক রয়েছেন।এঘটনায় বুধবার পর্যন্ত ১০ দিন পার হয়ে গেলেও অভিযুক্ত পিয়নকে গ্রেপ্তার করতে পারেনি পুলিশ। এর আগে মঙ্গলবার রাতে ওই ছাত্রীকে ডাক্তারি পরীক্ষার জন্য সদর হাসপাতালে পাঠিয়েছে পুলিশ। প্রাথমিক পরীক্ষা-নিরীক্ষায় ধর্ষণের আলামত পাওয়া গেছে বলে জানিয়েছেন কর্তব্যরত চিকিৎসক আনোয়ার হোসেন।জানা যায়, গত ২২ এপ্রিল সদর উপজেলার রতনেরখিল এলাকায় স্থানীয় একটি বিদ্যালয়ের শ্রেণিকক্ষে ধর্ষণের শিকার হয় ওই ছাত্রী।পুলিশ জানায়, ঘটনার দিন সকালে বিদ্যালয়ে যায় ওই ছাত্রী। ওইসময় কোন শিক্ষার্থী ও শিক্ষক বিদ্যালয়ে আসেননি। সুযোগ পেয়ে পিয়ন হাছান চকলেটের প্রলোভন দেখিয়ে তাকে বিদ্যালয়ের কক্ষে নিয়ে ধর্ষণ করে।চন্দ্রগঞ্জ থানার পুলিশ পরিদর্শক (তদন্ত) জাফর আহম্মদ বলেন, ধর্ষণের ঘটনায় পিয়নের বিরুদ্ধে থানায় মামলা করা হয়েছে। অভিযুক্তকে গ্রেফতারের চেষ্টা অব্যাহত আছে।কাজল কায়েস/আরএ/এমএস</body>
</article>
