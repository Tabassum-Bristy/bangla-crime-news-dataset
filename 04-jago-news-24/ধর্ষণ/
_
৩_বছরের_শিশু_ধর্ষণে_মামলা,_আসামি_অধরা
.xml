<article>
  <headline>
৩ বছরের শিশু ধর্ষণে মামলা, আসামি অধরা
</headline>
  <url>https://www.jagonews24.com/country/news/431184</url>
  <published_at>
</published_at>
  <category>ধর্ষণ</category>
  <body>লক্ষ্মীপুরের কমলনগরে তিন বছরের শিশু ধর্ষণের ঘটনায় মামলা করা হয়েছে। শুক্রবার রাতে ওই শিশুর বাবা বাদী হয়ে পান ব্যবসায়ী সাঈদ উল্যাকে আসামি করে থানায় এ মামলা দায়ের করেন। তবে শনিবার দুপুর পর্যন্ত মামলার আসামিকে গ্রেফতার করতে পারেনি পুলিশ।পুলিশ জানায়, শুক্রবার সকালে কমলনগর উপজেলার একটি গ্রামে পান ব্যবসায়ী সাঈদ উল্যা পথে একা পেয়ে তিন বছরের শিশুকে তুলে নিয়ে জোরপূর্বক ধর্ষণ করে। সাঈদের বাড়ি উপজেলার চরলরেন্স এলাকার হলেও তিনি চরমার্টিন গ্রামের শ্বশুর বাড়িতে থাকতেন। পরে স্থানীয় লোকজন শিশুকে উদ্ধার করে আশঙ্কাজনক অবস্থায় সদর হাসপাতালে ভর্তি করেন। পরে উন্নত চিকিৎসার জন্য তাকে ঢাকা হাসপাতালে স্থানান্তর করা হয়। খবর পেয়েই পুলিশ ঘটনাস্থল পরিদর্শন করেন। দায়ের করা মামলাটি তদন্তের জন্য হাজীরহাট পুলিশ তদন্ত কেন্দ্রকে উপ-পরিদর্শকক (এসআই) আবুল কালাম আজাদকে দায়িত্ব দেয়া হয়েছে।কমলনগর থানা পুলিশের ভারপ্রাপ্ত কর্মকর্তা (ওসি) ইকবাল হোসেন বলেন, শিশু ধর্ষণের ঘটনায় মামলা হয়েছে। আসামিকে গ্রেফতার করতে কয়েকটি স্থানে অভিযান চালানো হয়েছে। আমাদের অভিযান অব্যাহত রয়েছে।কাজল কায়েস/আরএ/জেআইএম</body>
</article>
