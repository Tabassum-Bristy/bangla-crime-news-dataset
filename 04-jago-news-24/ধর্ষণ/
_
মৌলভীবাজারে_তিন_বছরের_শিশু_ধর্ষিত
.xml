<article>
  <headline>
মৌলভীবাজারে তিন বছরের শিশু ধর্ষিত
</headline>
  <url>https://www.jagonews24.com/country/news/426218</url>
  <published_at>
</published_at>
  <category>ধর্ষণ</category>
  <body>মৌলভীবাজারের কুলাউড়ায় তিন বছরের শিশুকে ধর্ষণের অভিযোগ উঠেছে। এ ঘটনায় মঙ্গলবার শিশুটির মা কুলাউড়া থানায় মামলা দায়ের করেছেন।মামলা সূত্রে জানা যায়, গত রোববার দুপুরে উপজেলার ভাটেরা ইউনিয়নের একটি গ্রামে বিস্কুট খাওয়ানোর লোভ দেখিয়ে প্রতিবেশী আপন মামাতো ভাই শিপু মিয়া (১৮) শিশুটিকে তার ঘরে ডেকে নিয়ে ধর্ষণ করেন। শিশুটি বাড়ি ফিরে কান্নাকাটি করতে থাকে। কান্নার কারণ জানতে গিয়ে বাবা-মা ধর্ষণের কথা বুঝতে পারেন।পরে শিশুর স্বজনরা শিপুর অভিভাবকদের কাছে গিয়ে এ ঘটনার বিচার দাবি করেন এবং ইউপি সদস্যকে ঘটনা অভিহিত করেন। মঙ্গলবার শিশুটির মা বাদী হয়ে কুলাউড়া থানায় শিপুকে আসামি করে নারী ও শিশু নির্যাতন আইনে মামলা করেন।কুলাউড়া থানার ভারপ্রাপ্ত কর্মকর্তা শামীম মুসা জাগো নিউজকে জানান, শিশুর বক্তব্য শুনে ঘটনাটি ধর্ষণ বলে প্রাথমিকভাবে ধারণা করা হচ্ছে। ইতোমধ্যে শিপু মিয়া তার মা-বাবাসহ বাড়ি থেকে পালিয়ে গেছে। আসামি গ্রেফতারের চেষ্টা করা হচ্ছে।তিনি আরও জানান, ধর্ষিত শিশুর প্রয়োজনীয় পরীক্ষা-নিরীক্ষার জন্য মৌলভীবাজারের ২৫০ শয্যার হাসপাতালে পাঠানো হয়েছে।বিএ</body>
</article>
