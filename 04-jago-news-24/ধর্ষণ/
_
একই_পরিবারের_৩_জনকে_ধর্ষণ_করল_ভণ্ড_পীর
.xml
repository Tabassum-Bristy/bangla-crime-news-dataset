<article>
  <headline>
একই পরিবারের ৩ জনকে ধর্ষণ করল ভণ্ড পীর
</headline>
  <url>https://www.jagonews24.com/country/news/498353</url>
  <published_at>
</published_at>
  <category>ধর্ষণ</category>
  <body>সাভারের আশুলিয়ায় একই পরিবারের মা, মেয়েসহ ৩ নারীকে ধর্ষণের অভিযোগে এক ভণ্ড পীরকে গ্রেফতার করেছে পুলিশ। ভুক্তভোগী নারীদের মেডিকেল পরীক্ষার জন্য ঢাকা মেডিকেল কলেজ হাসপাতালে পাঠানো হয়েছে।এ ঘটনায় ভুক্তভোগী এক নারী বাদী হয়ে ভণ্ড পীর ও তার সহযোগীর বিরুদ্ধে মামলা করেছেন। সোমবার দুপুরে আশুলিয়া থানা পুলিশ এ তথ্য নিশ্চিত করে। পরে তাকে রিমান্ড চেয়ে আদালতে পাঠানো হয়।এর আগে রোববার রাতে ভণ্ড পীর মো. মনির হোসেনকে আশুলিয়ার কুরগাঁও এলাকা থেকে অভিযান চালিয়ে গ্রেফতার করা হয়। এ সময় তার আস্তানা থেকে ওই তিন নারীকে উদ্ধার করা হয়। গ্রেফতার মনির হোসেন আশুলিয়ার কুরগাঁও এলাকার মৃত আব্দুল রহিমের ছেলে।পুলিশ জানায়, দীর্ঘদিন ধরে বড় বোনকে ধর্মের অপব্যাখ্যা দিয়ে মুরিদ বানিয়ে ধর্ষণ করে আসছিল ওই ভণ্ড পীর। পরে তার ছোট বোনকে একই কৌশলে ধর্ষণ করে। এরপর সে বড় বোনের কিশোরী মেয়েকে ধর্ষণ শুরু করে। পরে আস্তানা থেকে গোপনে বের হয়ে ছোট বোন আশুলিয়া থানায় অভিযোগ জানালে অভিযান চালিয়ে ভণ্ড পীরকে গ্রেফতার করা হয়।ভণ্ড ওই পীর তার নিজ বাড়িতে আস্তানা তৈরি করে আরও একাধিক নারীকে ধর্ষণ করেছে বলে জানিয়েছে পুলিশ। এ ঘটনায় মকবুল নামে তার এক সহযোগী পলাতক।এফএ/এমকেএইচ</body>
</article>
