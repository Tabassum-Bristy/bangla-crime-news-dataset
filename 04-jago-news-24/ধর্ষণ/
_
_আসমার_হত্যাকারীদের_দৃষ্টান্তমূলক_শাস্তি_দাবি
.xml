<article>
  <headline>
 আসমার হত্যাকারীদের দৃষ্টান্তমূলক শাস্তি দাবি
</headline>
  <url>https://www.jagonews24.com/national/news/522004</url>
  <published_at>
</published_at>
  <category>ধর্ষণ</category>
  <body>রাজধানীর কমলাপুর রেলস্টেশনে ট্রেনের পরিত্যক্ত বগির টয়লেট থেকে গত ১৯ আগস্ট মাদরাসাছাত্রী আসমা খাতুনের মরদেহ উদ্ধার করে পুলিশ। গণধর্ষণের পর হত্যার শিকার এই ছাত্রীর হত্যাকারীদের দৃষ্টান্তমূলক শাস্তির দাবি জানিয়েছে ঢাকাস্থ পঞ্চগড়বাসী।শুক্রবার জাতীয় প্রেস ক্লাবের সামনে এক মানববন্ধনে এ দাবি জানানো হয়।মানববন্ধনে বক্তরা বলেন, গণমাধ্যমের খবরে আমরা জেনেছি, পঞ্চগড় থেকে আসমা তার প্রেমিক মারুফ হাসান বাঁধনের সঙ্গে ঢাকায় আসছিল। আসার পথেই ট্রেনের মধ্যে পালাক্রমে ধর্ষণের পর তাকে শ্বাসরোধে হত্যা করা হয়। আমরা আমাদের বোন আসমা হত্যা ও ধর্ষণের বিচার চাইতে এসেছি। দোষীদের এমন শাস্তির ব্যবস্থা করা হোক যাতে আর কোনো বোন আর ধর্ষিত না হয়।মানববন্ধনে ঢাকাস্থ পঞ্চগড়বাসীর সভাপতি সাজ্জাদ হোসেন সরকার বলেন, এর আগে দিনাজপুরের মেয়ে ইয়াসমিন হত্যার বিচারের দাবিতে গোটা উত্তরবঙ্গ যেভাবে ফুঁসে উঠেছিল, আসমা হত্যা ও ধর্ষণের বিচার না হলে আবার্র ফুঁসে উঠবে উত্তরবঙ্গ। কাজেই আমি সংশ্লিষ্ট প্রশাসনকে অনুরোধ করবো, অবিলম্বে আসমা হত্যার সঙ্গে জড়িত সবাইকে আইনের আওতায় এনে দৃষ্টান্তমূলক শাস্তি প্রদান করা হোক।মানববন্ধনে সংগঠনটির সাধারণ সম্পাদক আশরাফুল ইসলাম সহ অন্যান্যরা উপস্থিত ছিলেন।এইউএ/এমএসএইচ/এমএস</body>
</article>
