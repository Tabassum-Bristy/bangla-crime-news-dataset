<article>
  <headline>
ভারতে রুশ তরুণীকে গণধর্ষণ
</headline>
  <url>https://www.jagonews24.com/international/news/440447</url>
  <published_at>
</published_at>
  <category>ধর্ষণ</category>
  <body>ভারতের তামিলনাড়ু প্রদেশের মন্দির শহরে গণধর্ষণের শিকার হয়েছেন ২১ বছর বয়সী রাশিয়ান এক তরুণী। প্রদেশের রাজধানী চেন্নাই থেকে ১৯০ কিলোমিটার দক্ষিণ-পশ্চিমাঞ্চলের মন্দির শহর তিরুবন্নামালাইয়ের একটি অ্যাপার্টমেন্টে ওই তরুণীকে নেশা জাতীয় পানীয় পানের পর গণধর্ষণের অভিযোগ উঠেছে।দেশটির ইংরেজি দৈনিক টাইমস অব ইন্ডিয়া বলছে, এ ঘটনায় জড়িত সন্দেহে ৬ জনকে আটক করে জিজ্ঞাসাবাদ শুরু করেছেন তদন্তকারী কর্মকর্তারা। আটককৃতদের একজন সোমবার ওই তরুণীকে অবচেতন অবস্থায় হাসপাতালে ভর্তি করে।পরে চিকিৎসকরা ওই তরুণীর শারীরিক পরীক্ষা-নিরীক্ষার পর পুলিশে খবর দেন। তিরুবন্নামালাই পুলিশের উপ-পরিদর্শক জে ইল্লাভারসি রুশ তরুণীকে ধর্ষণের ঘটনায় মামলা দায়ের করেছেন।আরও পড়ুন : পর্নো দেখে ৮ বছরের মেয়েকে ৫ শিশুর ধর্ষণতিরুবন্নামালাই পুলিশ বলছে, মেয়েটির মুখে ও হাতে কামড়ের চিহ্ন রয়েছে। শরীরের উপরের অংশেও আঁচড়ের দাগ পাওয়া গেছে। যৌন নির্যাতনের প্রমাণও মিলেছে। এছাড়া অ্যাপার্টমেন্ট থেকে মাদকদ্রব্য উদ্ধার করা হয়েছে।তবে আটককৃতদের একজন পুলিশকে জানিয়েছেন, মন্দির ও আশ্রমে তরুণীকে সঙ্গ দিতেন তিনি। শনিবার রাতে নিজের অ্যাপার্টমেন্টে তাকে ডেকে নেয় ওই তরুণী। রাতে উভয়ের সম্মতিক্রমেই শারীরিক সম্পর্কে জড়িয়ে পড়েন।তবে রুশ ওই তরুণীর জন্য ফল ও শাক-সবজি কিনতে বাইরে যান তিনি। পরে সোমবার সন্ধ্যার দিকে অ্যাপার্টমেন্টে ফিরে তাকে অবচেতন অবস্থায় পড়ে থাকতে দেখেন।সূত্র : টাইমস অব ইন্ডিয়া।এসআইএস/এমএস</body>
</article>
