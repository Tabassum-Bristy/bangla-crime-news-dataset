<article>
  <headline>
ঘরে ঢুকে ৩ বছরের শিশুকে ধর্ষণ
</headline>
  <url>https://www.jagonews24.com/country/news/265357</url>
  <published_at>
</published_at>
  <category>ধর্ষণ</category>
  <body>শরীয়তপুর জাজিরা উপজেলার নাওডোবা ইউনিয়নের হাজি মান্নান ফকিরের কান্দি এলাকায় ৩ বছরের এক শিশুকে ধর্ষণের অভিযোগ উঠেছে। শুক্রবার দুপুরে এ ঘটনা ঘটে।রাতে শিশুটির বাবা বাদী হয়ে জাজিরা থানায় একটি মামলা দায়ের করেছেন। রাতেই ধর্ষক ইমরান চোকদারকে আটক করেছে পুলিশ।আটক ইমরান চোকদার নাওডোবা ইউনিয়নের হাজি মান্নান ফকিরের কান্দি গ্রামের দুদু মিয়া চোকদারের ছেলে।অভিযোগ সূত্রে জানা গেছে, শুক্রবার দুপুরে শিশুটিকে ঘরে টিভি ছেড়ে রেখে রান্না করছিল তার মা। তখন বখাটে ইমরান ঘরে ঢুকে হাত বেঁধে শিশুটিকে ধর্ষণ করে। এসময় শিশুটি চিৎকার করলে মা দৌড়ে আসে। পরে মা চিৎকার করলে প্রতিবেশীরাও এগিয়ে আসে। কিন্তু ততক্ষণে বখাটে ইমরান পালিয়ে যায়।পরে শিশুটিকে জাজিরা স্বাস্থ্য কমপ্লেক্সে নিলে কর্তব্যরত চিকিৎসক শরীয়তপুর সদর হাসপাতালে রেফার্ড করেন। অসুস্থ অবস্থায় শিশুটি সদর হাসপাতালে ভর্তি রয়েছে।এ ব্যাপারে সদর হাসপাতালের আবাসিক মেডিকেল অফিসার ডা. মিতু আক্তার বলেন, শুক্রবার বিকেলে তিন বছরের একটি শিশু হাসপাতালে ভর্তি হয়। রিপোর্ট দেখলে বলতে পারব শিশুটিকে ধর্ষণ করা হয়েছে কিনা।জাজিরা থানা পুলিশের ভারপ্রাপ্ত কর্মকর্তা (ওসি) নজরুল ইসলাম বলেন, এ ঘটনায় শিশুটির বাবা বাদী হয়ে শুক্রবার রাতে একটি মামলা দায়ের করেন। রাত ১১টার দিকে অভিযুক্তকে গ্রেফতার করে থানায় এনেছি।মো. ছগির হোসেন/এফএ/এমএস</body>
</article>
