<article>
  <headline>
ব্যবহারিক খাতায় স্বাক্ষরের জন্য বাসায় ডেকে ছাত্রীকে ধর্ষণ
</headline>
  <url>https://www.jagonews24.com/country/news/411512</url>
  <published_at>
</published_at>
  <category>ধর্ষণ</category>
  <body>লালমনিরহাটের আদিতমারীতে ছাত্রীকে ধর্ষণের অভিযোগে আসাদুজ্জামান আসাদ (৩৫) নামে মানসিকা মেডিকেল ইনস্টিটিউটের পরিচালককে গ্রেফতার করেছে পুলিশ।শুক্রবার সকালে আদালতের মাধ্যমে তাকে জেলহাজতে পাঠানো হয়। এর আগে বৃহস্পতিবার দুপুরে নিজ বাসা থেকে তাকে গ্রেফতার করা হয়।গ্রেফতার আসাদুজ্জামান আদিতমারী উপজেলার সাপ্টিবাড়ি ইউনিয়নের খাতাপাড়া এলাকার অ্যাডভোকেট শামছুল আলমের ছেলে। তিনি ওই এলাকার মানসিকা মেডিকেল ইনস্টিটিউটের পরিচালক।জানা গেছে, গত ৫ ফেব্রুয়ারি ব্যবহারিক খাতায় স্বাক্ষর করার জন্য প্রতিষ্ঠানের এক শিক্ষার্থী পরিচালককে ফোন করেন। পরে তিনি ওই শিক্ষার্থীকে তার বাসভবনে ডাকেন। বাসায় যাওয়া মাত্রই পরিচালক রুমের দরজা বন্ধ করে জোরপূর্বক ওই শিক্ষার্থীকে ধর্ষণ করেন। পরে বিষয়টি প্রকাশ না করতে নম্বর কম দেয়াসহ প্রাণনাশের হুমকি দেন।অবশেষে ওই শিক্ষার্থী বিষয়টি তার স্বামীকে অবগত করলে তার স্বামী স্থানীয় থানায় অভিযোগ করেন। ঘটনার সত্যতা পেয়ে পুলিশ ধর্ষণ মামলা গ্রহণ করে আসাদুজ্জামানকে গ্রেফতার করে।আদিতমারী থানার ভারপ্রাপ্ত কর্মকর্তা (ওসি) হরেশ্বর রায় বিষয়টি নিশ্চিত করেছেন।রবিউল হাসান/এফএ/পিআর</body>
</article>
