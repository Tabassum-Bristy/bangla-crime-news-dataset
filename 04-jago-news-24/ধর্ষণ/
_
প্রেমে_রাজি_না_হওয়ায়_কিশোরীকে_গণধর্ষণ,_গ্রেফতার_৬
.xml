<article>
  <headline>
প্রেমে রাজি না হওয়ায় কিশোরীকে গণধর্ষণ, গ্রেফতার ৬
</headline>
  <url>https://www.jagonews24.com/country/news/422567</url>
  <published_at>
</published_at>
  <category>ধর্ষণ</category>
  <body>কিশোরগঞ্জের অষ্টগ্রাম উপজেলার আদমপুর গ্রামে কিশোরী গণধর্ষণ মামলার এজাহারভুক্ত চার আসামিসহ অভিযুক্ত ছয়জনকে গ্রেফতার করেছে র‌্যাব।বৃহস্পতিবার ভোরে গোপন সংবাদের ভিত্তিতে সিলেটের কোম্পানীগঞ্জ উপজেলার সীমান্তবর্তী এলাকা দয়ারবাজার থেকে তাদেরকে গ্রেফতার করা হয়।বিকেলে ৩টার দিকে ভৈরব র‌্যাব ক্যাম্পে এক সংবাদ সম্মেলনে এ তথ্য নিশ্চিত করেছেন ক্যাম্পের অধিনায়ক অতিরিক্ত পুলিশ সুপার মো. মাহফুজুর রহমান।গ্রেফতারকৃতরা হলো- হজরত আলী (২০), আসাদ মিয়া (২০), সুশেন মিয়া (১৯), এমদাদুল (১৭), মাসুম মিয়া (২৩) ও জাহের মিয়া (২৭)। এরা সবাই অষ্টগ্রামের আদমপুরের বাসিন্দা।মো. মাহফুজুর রহমান আরও জানান, গ্রেফতার হজরত আলীর প্রেমের প্রস্তাবে রাজি না হওয়ায় গত ১২ এপ্রিল সন্ধ্যা ৭টার দিকে আদমপুরের বৈরাগিরকান্দি গ্রামের রহিম আলীর একমাত্র মেয়েকে তুলে নিয়ে যায় গ্রেফতারকৃতরা। পরে মুখে গামছা বেঁধে বাড়ির অদূরে পতিত জমিতে নিয়ে গণধর্ষণ করা হয়।অজ্ঞান অবস্থায় তাকে ফেলে রেখে পালিয়ে যায় ধর্ষকরা। মুমূর্ষু অবস্থায় কিশোরীকে উদ্ধার করে প্রথমে অষ্টগ্রাম উপজেলা স্বাস্থ্য কমপ্লেক্সে ভর্তি করা হয়। সেখান থেকে উন্নত চিকিৎসার জন্য স্বজনরা তাকে কিশোরগঞ্জ আধুনিক সদর হাসপাতালে ভর্তি করেন।এ ঘটনায় কিশোরীর মা জরিনা খাতুন বাদী হয়ে গত ১৫ এপ্রিল হজরত আলীকে প্রধান আসামি করে চারজনের নাম উল্লেখ করে ছয়জনের বিরুদ্ধে অষ্টগ্রাম থানায় নারী ও শিশু নির্যাতন দমন আইনে মামলা করেন। এই মামলায় তাদের গ্রেফতার করা হয়।এএম/জেআইএম</body>
</article>
