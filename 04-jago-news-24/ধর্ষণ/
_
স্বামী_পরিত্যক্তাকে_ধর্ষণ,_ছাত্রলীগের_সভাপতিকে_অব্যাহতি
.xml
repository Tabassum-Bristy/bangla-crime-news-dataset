<article>
  <headline>
স্বামী পরিত্যক্তাকে ধর্ষণ, ছাত্রলীগের সভাপতিকে অব্যাহতি
</headline>
  <url>https://www.jagonews24.com/country/news/342184</url>
  <published_at>
</published_at>
  <category>ধর্ষণ</category>
  <body>টাঙ্গাইলের দেলদুয়ার উপজেলায় স্বামী পরিত্যক্তা নারীকে ধর্ষণের অভিযোগে আটিয়া ইউনিয়ন ছাত্রলীগের সভাপতি মো. সেলিম মিয়া ওরফে শেখ সোয়েবকে (২৬) অব্যাহতি দেয়া হয়েছে।রোববার বিকেলে জেলা ছাত্রলীগের নির্দেশক্রমে দেলদুয়ার উপজেলা ছাত্রলীগ এক জরুরি সভা ডেকে ও সর্বসম্মতিক্রমে তাকে তার পদ থেকে অব্যাহতি দেয়া হয়। উপজেলা ছাত্রলীগ সভাপতি মাসুদ রানা ও সাধারণ সম্পাদক হাবিবুর রহমান হাবিব স্বাক্ষরিত অব্যাহতিপত্রের মাধ্যমে বিষয়টি নিশ্চিত করেন।গত ৮ সেপ্টেম্বর টাঙ্গাইলের আশেকপুর এলাকার সাবিনা নামের এক স্বামী পরিত্যক্তা নারীকে তার ঘরে ঢুকে ধর্ষণ করেন সোয়েব। ধর্ষণের ভিডিওচিত্র তার সহযোগী শিপনের মাধ্যমে মোবাইলফোনের ক্যামেরায় ধারণ করেন।এ ঘটনায় ওই নারী শেখ সোয়েব ও তার সহযোগী শিপনকে আসামি করে ১১ সেপ্টেম্বর টাঙ্গাইল নারী ও শিশু নির্যাতন ট্রাইব্যুনাল আদালতে মামলা করেন।আরিফ উর রহমান টগর/এএম/জেআইএম</body>
</article>
