<article>
  <headline>
জাম পেড়ে দেয়ার প্রলোভনে শিশুকে ধর্ষণচেষ্টা
</headline>
  <url>https://www.jagonews24.com/country/news/506595</url>
  <published_at>
 </published_at>
  <category>ধর্ষণ</category>
  <body>রাজশাহীর বাগমারায় ধর্ষণচেষ্টার শিকার হয়েছে আট বছরের এক শিশু। শুক্রবার সকাল ১০টার দিকে উপজেলার দ্বীপপুর এলাকায় এ ঘটনা ঘটে।পুলিশ অভিযুক্ত সাদেক হোসেনকে (৪২) গ্রেফতার করেছে। তিনি একই এলাকার বাসিন্দা। দুপুরের পর তাকে আদালতের মাধ্যমে জেলহাজতে পাঠানো হয়।বাগমারা থানার ভারপ্রাপ্ত কর্মকর্তা (ওসি) আতাউর রহমান বিষয়টি নিশ্চিত করেছেন। তিনি বলেন, সকালে বাড়ির পাশে খেলছিল ওই শিশু। জাম পেড়ে দেয়ার প্রলোভন দেখিয়ে তাকে গ্রামের পাশের জঙ্গলে নিয়ে যান সাদেক।সেখানেই ওই শিশুকে ধর্ষণচেষ্টা চালান তিনি। টের পেয়ে এলাকার আরেক ব্যক্তি ধাওয়া করে ধরে ফেলেন সাদেককে। খবর পেয়ে দুপুরের দিকে পুলিশ গিয়ে তাকে হেফাজতে নেয়।ওসি আরও বলেন, ঘটনার দায় স্বীকার করেছেন সাদেক আলী। ওই শিশুর বাবার দায়ের করা মামলায় দুপুরের পর তাকে আদালতে নেয়া হয়। এনিয়ে আইনত ব্যবস্থা নেয়া হয়েছে।ফেরদৌস সিদ্দিকী/বিএ/এমকেএইচ</body>
</article>
