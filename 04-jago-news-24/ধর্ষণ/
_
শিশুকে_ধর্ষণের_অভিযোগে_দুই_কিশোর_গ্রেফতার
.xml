<article>
  <headline>
শিশুকে ধর্ষণের অভিযোগে দুই কিশোর গ্রেফতার
</headline>
  <url>https://www.jagonews24.com/country/news/510315</url>
  <published_at>
</published_at>
  <category>ধর্ষণ</category>
  <body>জামালপুরের বকশীগঞ্জে তৃতীয় শ্রেণিতে পড়ুয়া ১০ বছর বয়সী এক শিশুকে ধর্ষণের অভিযোগে দুই কিশোরকে গ্রেফতার করেছে পুলিশ। গত বুধবার (২৬ জুন) রাতে উপজেলার বগারচর ইউনিয়নের দক্ষিণ খাসের গ্রামের এ ধর্ষণের ঘটনা ঘটে।মামলার তদন্ত কর্মকর্তা ও বকশীগঞ্জ থানার এসআই ফরুক আহমেদ জানান, ঘটনার দিন বুধবার রাতে ওই শিশুর বাবা-মা বাড়িতে ছিলেন না। রাত ৮টার দিকে সে তার ঘর বের হয়ে পাশের বাড়িতে যাওয়ার সময় আগে থেকে ওঁৎ পেতে থাকা একই গ্রামের সুরুজ্জামালের ছেলে শাকিল মিয়া (১৬) ও মোকছেদ আলীর ছেলে আপন মিয়া (১৪) তার মুখ চেপে ধরে টেনেহিঁচড়ে বাড়ির পেছন একটি ক্ষেতে নিয়ে যায়। পরে শাকিল মিয়া ওই শিশুকে ধর্ষণ করে এবং আপন মিয়া পাহারা দেয়।তিনি আরও জানান, পরে মেয়েটি তার পরিবারকে বিষয়টি জানায়। কিন্তু শিশুটির পরিবার মান-সম্মানের ভয়ে মামলা করেনি। পরে ঘটনাটি এলাকায় জানাজানি হলে ওই শিশু মা বাদী হয়ে শনিবার দিবাগত রাত ১টায় বকশীগঞ্জ থানায় একটি ধর্ষণ মামলা দায়ের করেন। মামলা দায়েরের পর সাঁড়াশি অভিযান চালিয়ে ওই রাতেই দুই কিশোরকে আটক করা হয়।এ বিষয়ে বকশীগঞ্জ থানার ওসি একেএম মাহবুব আলম জানান, শিশু ধর্ষণের ঘটনায় গ্রেফতার দুইজনকে আদালতে পাঠানো হয়েছে। এছাড়া ডাক্তারি পরীক্ষার জন্য শিশুটিকে সিভিল সার্জন কার্যালয়ে পাঠানো হয়েছে।আসমাউল আসিফ/এমবিআর/এমকেএইচ</body>
</article>
