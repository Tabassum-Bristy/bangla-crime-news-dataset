<article>
  <headline>
প্রতিবন্ধী শিশুকে ধর্ষণ মামলায় যুবকের যাবজ্জীবন
</headline>
  <url>https://www.jagonews24.com/country/news/343582</url>
  <published_at>
</published_at>
  <category>ধর্ষণ</category>
  <body>চাঁপাইনবাবগঞ্জে এক প্রতিবন্ধী শিশুকে ধর্ষণের মামলায় এক যুবকের যাবজ্জীবন সশ্রম কারাদণ্ড ও এক লাখ টাকা জরিমানা অনাদায়ে আরো ৩ বছরের কারাদণ্ড প্রদান করেছেন আদালত।চাঁপাইনবাবগঞ্জের নারী ও শিশু নির্যাতন দমন ট্রাইব্যুনাল-২ এর বিচারক অতিরিক্ত জেলা ও দায়রা জজ জিয়াউর রহমান বুধবার আসামির উপস্থিতেতে এ রায় দেন।দণ্ডপ্রাপ্ত যুবক হলেন, জেলার ভোলাহাট উপজেলার বড়গাছি উত্তরপাড়া গ্রামের সেনারুল মিস্ত্রীর ছেলে গোলাম কিবরিয়া (২১)।অতিরিক্ত পাবলিক প্রসিকিউটর অ্যাডভোকেট আঞ্জুমান আরা জানান, ২০১৬ সালের ২৮ মে কিবরিয়া তার প্রতিবেশীর আট বছরের মানসিক প্রতিবন্ধী শিশুকন্যাকে নিজ বাড়িতে ডেকে নিয়ে যায়। ওই সময় বাড়িতে কেউ না থাকায় সে শিশুটিকে ধর্ষণ করে।এ ঘটনার দুইদিন পর ৩০ মে ওই শিশুর বাবা বাদী হয়ে ভোলাহাট থানায় গোলাম কিবরিয়াকে অভিযুক্ত করে নারী ও শিশু নির্যাতন দমন আইনে মামলা দায়ের করেন। মামলার তদন্তকারী কর্মকর্তা ভোলাহাট থানার পরিদর্শক কবির হোসেন ওই বছর ৩১ অক্টোবর আদালতে অভিযোগপত্র দাখিল করেন। ১২ জন সাক্ষীর সাক্ষ্যগ্রহণ শেষে আদালত এ রায় প্রদান করেন।আব্দুল্লাহ/এফএ/জেআইএম</body>
</article>
