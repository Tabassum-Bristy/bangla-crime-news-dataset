<article>
  <headline>
ধর্ষণ থেকে বাঁচতে নগ্ন অবস্থায়ই ঝাঁপ দিল যুবতী
</headline>
  <url>https://www.jagonews24.com/international/news/458519</url>
  <published_at>
</published_at>
  <category>ধর্ষণ</category>
  <body>গণধর্ষণ থেকে রক্ষা পেতে অ্যাপার্টমেন্টের তিনতলা থেকে নগ্ন অবস্থায়ই ঝাঁপ দিয়েছেন এক যুবতী। ভারতের জয়পুরের মোহানা এলাকায় শনিবার এ ঘটনা ঘটেছে।পুলিশ জানিয়েছে, আশপাশের লোকজন ৩২ বছর বয়সী ওই যুবতীর আর্তনাদ শুনে এগিয়ে যায়। পরে তাকে স্থানীয় জয়পুরিয়া হাসপাতালে ভর্তি করে। এ ঘটনার পর পরই অভিযুক্তরা ঘটনাস্থল থেকে পালিয়ে যায়। পরে ওই যুবতীর অভিযোগের ভিত্তিতে লোকেশ সাইনি (১৯) এবং কমল সাইনি (২৪) নামে দুই যুবককে গ্রেফতার করেছে পুলিশ।পুলিশ জানায়, শুক্রবার সন্ধ্যার দিকে ওই দু’জনের সঙ্গে এক নারীকে ফ্ল্যাটে আসতে দেখেন। মর্নিং ওর্য়াক করতে যাওয়ার সময়ে অনেকেই ওই নারীর আর্তনাদ শুনতে পান।পুলিশ আরও জানায়, দিল্লিবাসী ওই নারী আসলে নেপালি। দুই অভিযুক্তের একজনের সঙ্গে তাকে প্রায়ই দেখা যেত।ঘটনার তদন্ত কর্মকর্তা পুলিশের সহকারী কমিশনার কে কে আওয়াস্থি জানান, প্রাথমিক তদন্তের পর তারা নিশ্চিত যে, অভিযুক্তদের একজনের সঙ্গে ওই নারীর শারীরিক সম্পর্ক ছিল। কিন্তু বিপত্তি ঘটে যখন দ্বিতীয় ব্যক্তি ওই নারীর অনুমতি ছাড়াই ঘরে ঢুকে তাকে ধর্ষণের চেষ্টা করে। এ সময় সে বাধা দিলেও দু’জনেই তাকে ধর্ষণের চেষ্টা করে।এদিকে জয়পুরিয়া হাসপাতাল কর্তৃপক্ষ জানিয়েছেন, একজন গাইনোকোলজিস্ট ওই নারীর চিকিৎসা করছেন। অর্থোপেডিক সার্জনদের সঙ্গেও পরামর্শ করা হয়েছে। তবে তিনি এখন বিপদ মুক্ত। সূত্র : পিটিআইএমএমজেড</body>
</article>
