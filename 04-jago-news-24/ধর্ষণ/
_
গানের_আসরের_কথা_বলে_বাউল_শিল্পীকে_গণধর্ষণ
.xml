<article>
  <headline>
গানের আসরের কথা বলে বাউল শিল্পীকে গণধর্ষণ
</headline>
  <url>https://www.jagonews24.com/country/news/321922</url>
  <published_at>
</published_at>
  <category>ধর্ষণ</category>
  <body>আশুলিয়ায় এক নারী বাউল শিল্পীকে (৩২) গানের আসরের কথা বলে ভাড়া নেয়ার পর গণধর্ষণ করার অভিযোগ পাওয়া গেছে। এ ঘটনায় ওই বাউল শিল্পী বৃহস্পতিবার সন্ধ্যা ৭টায় আশুলিয়া থানায় একটি মামলা দায়ের করেছেন।অভিযোগ সূত্রে জানা গেছে, ওই বাউল শিল্পীর বাড়ি নারায়ণগঞ্জে। আশুলিয়ার অপর এক নারী বাউলের মাধ্যমে বুধবার রাতে গান গাওয়ার জন্য তাকে ভাড়া করে আশুলিয়ার আউকপাড়া এলাকার কিছু যুবক। কিন্তু রাতে গানের আসরের বদলে ওই যুবকরা বাউল শিল্পীর হাত-পা বেঁধে গণধর্ষণ করেন।আশুলিয়া থানার ভারপ্রাপ্ত কর্মকর্তা (ওসি) আব্দুল আউয়াল জানান, ধর্ষিতা তার অভিযোগে ৭/৮ জনের দ্বারা ধর্ষিত হওয়ার অভিযোগ করেছেন। তবে তিনি অভিযুক্তদের সঠিক পরিচয় জানাতে পারেননি। এ বিষয়ে পুলিশ তদন্ত শুরু করেছে। শিগগিরই অভিযুক্তদের আটক করার আশ্বাস দেন তিনি।তিনি আরও জানান, ধর্ষিতার মেডিকেল পরীক্ষার জন্য তাকে ঢাকা মেডিকেল কলেজ হাসপাতালে পাঠানো হয়েছে।আল-মামুন/বিএ</body>
</article>
