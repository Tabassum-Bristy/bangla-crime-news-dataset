<article>
  <headline>
বরিশালে ৬ বছরের শিশুকে বলাৎকার, যুবক গ্রেফতার
</headline>
  <url>https://www.jagonews24.com/country/news/427791</url>
  <published_at>
</published_at>
  <category>ধর্ষণ</category>
  <body>বরিশালের গৌরনদী উপজেলায় ৬ বছরের এক শিশুকে বলাৎকারের অভিযোগে রাতুল (১৮) নামে এক যুবককে গ্রেফতার করেছে পুলিশ।বুধবার সকালে উপজেলা পরিষদের কোয়ার্টার থেকে তাকে গ্রেফতার করা হয়। বুধবার দুপুরে বরিশাল অতিরিক্ত চিফ জুডিশিয়াল ম্যাজিস্ট্রেট আদালতে সোপর্দ করলে আদালতের বিচারক তাকে কারাগারে পাঠান।গ্রেফতার রাতুল গৌরনদী উপজেলা প্রকৌশল দফতরের কম্পিউটার অপারেটর মো. ফারুক হোসেনের ছেলে। নির্যাতিত শিশুটি উপজেলা নির্বাহী কর্মকর্তার অফিসের পিয়নের ছেলে।গৌরনদী থানা পুলিশের পরিদর্শক (তদন্ত) আফজাল হোসেন জানান, গত ১৩ মে শিশুটিকে (৬) একা পেয়ে রাতুল তাদের বাসায় ডেকে নিয়ে মুখ বেঁধে বলাৎকার করে পালিয়ে যায়।পরবর্তিতে শিশুটিকে তার বাবা-মা অসুস্থ অবস্থায় উদ্ধার করে স্থানীয় স্বাস্থ্যকেন্দ্রে ভর্তি করে। অবস্থার অবনতি হলে তাকে বরিশাল শেবাচিম হাসপাতালে ভর্তি করা হয়।এ ঘটনায় নির্যাতিতা শিশুর বাবা গৌরনদী মডেল থানায় অভিযোগ করলে বুধবার সকালে রাতুলকে গ্রেফতার করে পুলিশ। বুধবার দুপুরে রাতুলকে বরিশাল অতিরিক্ত চিফ জুডিশিয়াল ম্যাজিস্ট্রেট আদালতে সোপর্দ করলে আদালতের বিচারক তাকে কারাগারে পাঠান।সাইফ আমীন/এএম/এমএস</body>
</article>
