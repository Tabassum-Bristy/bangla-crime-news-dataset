<article>
  <headline>
বাঁশখালীতে তৃতীয় শ্রেণির ছাত্রীকে ধর্ষণের ঘটনায় মামলা
</headline>
  <url>https://www.jagonews24.com/country/news/422830</url>
  <published_at>
</published_at>
  <category>ধর্ষণ</category>
  <body>বাঁশখালী উপজেলার শেখেরখিল ইউনিয়নে তৃতীয় শ্রেণির এক ছাত্রীকে ধর্ষণের ঘটনায় থানায় মামলা দায়ের করেছেন ধর্ষিতার বাবা।শনিবার (২১ এপ্রিল) ধর্ষিতার বাবা মোস্তফা আলী বাদী হয়ে বাঁশখালী থানায় মামলাটি দায়ের করেন। গত বুধবার (১৮ এপ্রিল) ধর্ষণের ঘটনা ঘটে।বাঁঁশখালী থানা অফিসার ইনচার্জ (ওসি) মো. সালাহউদ্দীন হীরা ঘটনার সত্যতা স্বীকার করে বলেন, ‘ধর্ষিতার বাবা বাদী হয়ে মামলা দায়ের করেছেন। ঘটনার সঙ্গে জড়িত আবদুল হাকিমকে ধরতে পুলিশের অভিযান চলছে।’বাঁশখালী থানা সূত্র জানায়, ধর্ষিতা বাঁশখালীর শেখেরখিল ইউনিয়নের টেকপাড়া গ্রামের শেখেরখিল ইসলামিয়া দাখিল মাদরাসার তৃতীয় শ্রেণির ছাত্রী। গত বুধবার বাড়ির পার্শ্ববর্তী ধানক্ষেতে ঘাস কাটতে যায় ওই ছাত্রী। এ সময় শিশুটিকে একা পেয়ে একই এলাকার শামসুল আলমের ছেলে আবদুল হাকিম প্রকাশ মিন্টু (৩০) ওই ছাত্রীকে জোরপূর্বক ধর্ষণ করে। রক্তক্ষরণ হতে দেখে ছাত্রীকে ধানক্ষেতে ফেলে মিন্টু পালিয়ে যায়।মামলার অভিযোগে আরও জানানো হয়, ধর্ষিতার চিৎকারে আশপাশের লোকজন এগিয়ে এসে তাকে উদ্ধার করে। পরে পরিবারের কাছে হস্তান্তর করা হয়। রক্তপাত বন্ধ না হওয়ায় বাঁশখালী উপজেলা স্বাস্থ্য কমপ্লেক্সে নিয়ে যায় তার পরিবার।বাঁশখালী হাসপাতালের কর্তব্যরত চিকিৎসক ধর্ষিতাকে চট্টগ্রাম মেডিকেল কলেজ হাসপাতালে প্রেরণ করেন। বর্তমানে শিশুটি চমেক হাসপাতালে চিকিৎসাধীন আছে।আবু আজাদ/বিএ/জেআইএম</body>
</article>
