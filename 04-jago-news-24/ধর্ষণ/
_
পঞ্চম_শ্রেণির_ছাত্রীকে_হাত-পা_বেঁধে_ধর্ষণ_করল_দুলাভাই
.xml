<article>
  <headline>
পঞ্চম শ্রেণির ছাত্রীকে হাত-পা বেঁধে ধর্ষণ করল দুলাভাই
</headline>
  <url>https://www.jagonews24.com/country/news/503171</url>
  <published_at>
</published_at>
  <category>ধর্ষণ</category>
  <body>সাভারের কাতলাপুরে পঞ্চম শ্রেণির এক ছাত্রীকে ধর্ষণের অভিযোগ উঠেছে তার খালাতো দুলাভাইয়ের বিরুদ্ধে। এ ঘটনায় অভিযুক্ত মিলন হোসেনকে আটক করেছে পুলিশ। সোমবার সন্ধ্যায় এ ঘটনা ঘটে। ওই ছাত্রীকে স্বাস্থ্য পরীক্ষার জন্য ঢাকা মেডিকেল কলেজ হাসপাতালে পাঠানো হয়েছে।আটক মিলন পেশায় একজন ঝালমুড়ি বিক্রেতা। তিনি সাভারের কাতলাপুরে একটি বাসায় ভাড়া থাকেন। তার বাড়ি কুড়িগ্রাম জেলায়।সাভার মডেল থানা পুলিশের ভারপ্রাপ্ত কর্মকর্তা (ওসি) এএফএম সায়েদ স্থানীয়দের বরাত দিয়ে জানান, বিকেলে ওই স্কুলছাত্রী পার্শ্ববর্তী এলাকায় তার খালাতো বোনের বাসায় যায়। বাসায় কেউ না থাকায় তাকে হাত-পা বেঁধে ধর্ষণ করে মিলন। পরে ওই ছাত্রী চিৎকার শুরু করলে আশপাশের মানুষ ছুটে আসে। এ সময় স্থানীয়রা মিলনকে আটকে রেখে থানায় জানালে পুলিশ গিয়ে মিলনকে আটক করে। এ ঘটনায় মামলা দায়েরের প্রস্তুতি চলছে।আরএআর/এমএস</body>
</article>
