<article>
  <headline>
বিধবাকে ধর্ষণ, পল্লি চিকিৎসক গ্রেফতার
</headline>
  <url>https://www.jagonews24.com/country/news/482543</url>
  <published_at>
</published_at>
  <category>ধর্ষণ</category>
  <body>রংপুরের কাউনিয়া উপজেলায় বিধবা নারীকে (৩৪) ধর্ষণের অভিযোগে আনিছুর রহমান ওরফে রানা (৩৮) নামে এক পল্লী চিকিৎসককে গ্রেফতার করেছে পুলিশ। মঙ্গলবার দুপুরে তাকে আদালতে পাঠানো হয়েছে।ধর্ষণের শিকার নারী বলেন, ২৬ জানুয়ারি দুুপুরে উপজেলার হারাগাছ থানাধীন বালারঘাট ব্রিজ এলাকায় আমাকে ধর্ষণ করে চিকিৎসক রানা। এ ঘটনায় ওই দিন স্থানীয় মাতুব্বরদের কাছে ধর্ষকের বিচার দাবি করি। কিন্তু স্থানীয় কতিপয় মাতুব্বর বিচার করে দেবে বলে কালক্ষেপণ করতে থাকে এবং আমাকে আইনের আশ্রয় নিতে বাধা দেয়।বিচার না পেয়ে সোমবার রাতে বাদী হয়ে হারাগাছ থানায় নারী ও শিশু নির্যাতন দমন আইনে মামলা করি। মামলায় চিকিৎসক আনিছুর রহমান ওরফে রানাকে একমাত্র আসামি করা হয়। আনিছুর রহমানের বাড়ি একই উপজেলার বালারঘাট ব্রিজ এলাকার মাস্টারপাড়া গ্রামে।স্থানীয় সূত্র ও পুলিশ জানায়, স্বামীর মৃত্যুর পর ওই নারী বাড়ির পাশে চায়ের দোকান করে সংসার চালাতেন। ২৬ জানুয়ারি দুুপুরে আনিছুর রহমান চায়ের দোকানে গৃহবধূকে একা পেয়ে ধর্ষণ করে। পরে স্থানীয়রা ঘটনাটি ধামাচাপা দেয়ার চেষ্টা করে। খবর পেয়ে সোমবার ধর্ষণের শিকার নারীকে থানায় নিয়ে আসে পুলিশ।রংপুর মেট্রোপলিটন পুলিশের হারাগাছ থানার ভারপ্রাপ্ত কর্মকর্তা (ওসি) আব্দুর রশিদ ঘটনার সত্যতা নিশ্চিত করে বলেন, নির্যাতনের শিকার নারী সোমবার রাতে মামলা করেন। রাতেই অভিযান চালিয়ে আনিছুর রহমানকে গ্রেফতার করা হয়। মঙ্গলবার দুপুরে তাকে আদালতে পাঠানো হয়েছে।জিতু কবির/এএম/এমএস</body>
</article>
