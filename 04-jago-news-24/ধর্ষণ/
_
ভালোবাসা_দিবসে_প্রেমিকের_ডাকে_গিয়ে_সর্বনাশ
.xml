<article>
  <headline>
ভালোবাসা দিবসে প্রেমিকের ডাকে গিয়ে সর্বনাশ
</headline>
  <url>https://www.jagonews24.com/country/news/482134</url>
  <published_at>
</published_at>
  <category>ধর্ষণ</category>
  <body>সাভারে ১৪ ফেব্রুয়ারি (ভালোবাসা দিবস) রাতে প্রেমিক ও প্রেমিকের বন্ধুদের দ্বারা গণধর্ষণের শিকার হয়েছেন গার্মেন্ট কর্মী এক তরুণী। ধর্ষণের ঘটনায় ওই তরুণীর ভাই রোববার সাভার মডেল থানায় লিখিত অভিযোগ করেছেন।স্বাস্থ্য পরীক্ষার জন্য ওই তরুণীকে ঢাকা মেডিকেল কলেজ হাসপাতালের ওয়ান স্টপ ক্রাইসিস সেন্টারে পাঠানো হয়েছে। ঘটনার পর থেকে মেয়েটির কথিত প্রেমিক রাকিব পলাতক রয়েছে।সাভার মডেল থানার ট্যানারি পুলিশ ফাঁড়ির পরিদর্শক গোলাম নবী জানান, ওই তরুণী হেমায়েতপুরের নতুনপাড়া এলাকার একটি গার্মেন্ট কারখানায় কাজ করতেন। রাকিব ওই কারখানারই লাইন ওপারেটর। তাদের মধ্যে প্রেমের সর্ম্পক গড়ে উঠেছিল। বৃহস্পতিবার ভ্যালেন্টাইনস ডে’তে তারা বেড়াতে বের হন। সন্ধ্যার দিকে যে যার বাড়িতে ফিরে যান। পরে রাত ৮টার দিকে রাকিব আবার মেয়েটিকে হেমায়েতপুর বালুর মাঠে যেতে বলেন। মেয়েটি সেখানে গেলে রাকিব, তার বন্ধু সুলতানসহ কয়েকজন মিলে তাকে গণধর্ষণ করে। এ ঘটনা কাউকে বললে তাকে হত্যা করা হবে বলেও হুমকি দেয়।পরে রোববার সকালে মেয়েটির ভাই থানায় গিয়ে পুলিশকে বিষয়টি জানিয়ে লিখিত অভিযোগ করেন। এ ঘটনায় জড়িতদের ধরতে অভিযান চালানো হচ্ছে বলে জানান পুলিশ কর্মকর্তা গোলাম নবী।এফএ/এমকেএইচ</body>
</article>
