<article>
  <headline>
নায়িকা কঙ্গনাকে ধর্ষণ
</headline>
  <url>https://www.jagonews24.com/entertainment/bollywood/509783</url>
  <published_at>
</published_at>
  <category>ধর্ষণ</category>
  <body>অভিনেতা ও প্রযোজক আদিত্য পাঞ্চালির বিরুদ্ধে ধর্ষণের অভিযোগ করেছেন বলিউডের বিউটি কুইন কঙ্গনা রানাওয়াত। তাকে ধর্ষণ করা হয়েছে বলে পুলিশের কাছে জবানবন্দি দিয়েছেন এই অভিনেত্রী। সেই অভিযোগের ভিত্তিতে গ্রেফতারের মুখোমুখি আদিত্য। বৃহস্পতিবার তার নামে এফআইআর করেছে মুম্বইয়ের ভারসোভা থানার পুলিশ।অভিযুক্ত আদিত্য’র নামে ভারতীয় দণ্ডবিধির ৩৭৬, ৩২৮, ৩৮৪, ৩৪১, ৩৪২, ৩২৩ ও ৫০ ধারায় মামলা হয়েছে। ২০১৭ সালে কঙ্গনা আদিত্যর বিরুদ্ধে শারীরিক ও মানসিক নির্যাতনের অভিযোগ তুলেছিলেন। সেই মামলার জলই গাড়িছে এতদূর। শোনা যাচ্ছে, যে কোনো সময় গ্রেফতার হতে পারেন এই অভিনেতা।২০১৭ সালে পুলিশের কাছে অভিযোগ দায়ের করা হলেও, ধর্ষণের ঘটনাটি আসলে ঘটেছিল ১০ বছর আগে। সেক্ষেত্রে ধর্ষণ হয়েছিল কিনা তা প্রমাণ করাটা প্রায় অনিশ্চিত পুলিশের কাছে। আদিত্য প্রথম থেকেই এটাকে মিথ্যে ধর্ষণের মামলা বলে উড়িয়ে দিয়েছেন। সেই সময় কঙ্গনার বিরুদ্ধে মানহানির মামলাও করেন তিনি।বুধবারই আদিত্যর করা মানহানির মামলার প্রেক্ষিতে কঙ্গনা রানাউত ও তার বোনের নামে সমন পাঠিয়েছে আন্ধেরি আদালত। আগামী ২৬ জুলাই এই মামলার শুনানিতে তাদেরও হাজির থাকার নির্দেশ দেওয়া হয়েছে।এমএবি/এমএস</body>
</article>
