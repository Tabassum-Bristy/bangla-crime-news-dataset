<article>
  <headline>
স্বামীকে গাছে বেঁধে স্ত্রীকে পালাক্রমে ধর্ষণ
</headline>
  <url>https://www.jagonews24.com/country/news/279142</url>
  <published_at>
</published_at>
  <category>ধর্ষণ</category>
  <body>নোয়াখালীর সেনবাগে আত্মীয়ের বাড়িতে বেড়াতে যাওয়ার পথে এক দম্পতিকে তুলে নিয়ে স্বামীকে গাছে বেঁধে রেখে স্ত্রীকে পালাক্রমে ধর্ষণের ঘটনা ঘটেছে। এ ঘটনায় জড়িত থাকার অভিযোগে নেজাম (৪০) নামে একজনকে আটক করেছে পুলিশ।স্থানীয় এলাকাবাসী ও থানা পুলিশ জানায়, কুমিল্লার লাঙ্গলকোর্টের ডালুয়া বাজার থেকে শুক্রবার সন্ধ্যায় ওই দম্পতি  সেনবাগে ৩নং ডমুরুয়া ইউনিয়ের লক্ষ্মীপুর গ্রামে এক আত্মীয়ের বাড়িতে বেড়াতে যাওয়ার পথে কয়েকজন সন্ত্রাসী অস্ত্রের মুখে তাদের তুলে নিয়ে যায়।এসময় প্রথমে তারা ওই দম্পতির কাছে ৫০ হাজার টাকা চাঁদা দাবি করে। দাবিকৃত চাঁদা না পেয়ে ইসমাইলের নেতৃত্বে সোহেল, রুবেল, নেজাম, শহীদ ও স্বপন ওই দম্পতিকে রাত ১২টা পর্যন্ত পার্শ্ববর্তী দাগনভূঁইয়া উপজেলার সীমান্তবর্তী একটি নির্জন স্থানে আটকে রাখে। পরে তারা কানুরচর গ্রামের ফিরোজ মিয়ার মাছের প্রজেক্টে নিয়ে গাছের সঙ্গে স্বামীকে বেঁধে স্ত্রীকে পালাক্রমে ধর্ষণ করে। পরদিন শনিবার সকালে সন্ত্রাসীরা ওই দম্পতিকে ছেড়ে দেয়।গোপন সংবাদের ভিত্তিতে খবর পেয়ে সেনবাগ থানার এএসআই সাহিদুল ইসলামের নেতৃত্বে একদল পুলিশ মোটবী এলাকার ডা. বিমলের বাড়ির সামনে থেকে ওই দম্পতিকে উদ্ধার করে থানায় নিয়ে আসে। পরে অভিযান চালিয়ে এবং ঘটনার সঙ্গে জড়িত নেজামকে গ্রেফতার করেন।এ বিষয়ে সেনবাগ থানা পুলিশের ভারপ্রাপ্ত কর্মকর্তা (ওসি) হারুন অর রশিদ জানান, স্বামী-স্ত্রী দু`জনেই চট্টগ্রামে থাকেন এবং একটি পোশাক কারখানায় চাকরি করেন। তাদের গ্রামের বাড়ি কুমিল্লার নাঙ্গলকোর্টের ডালুয়া থেকে সেনবাগের এক আত্মীয়ের বাড়িতে বেড়াতে আসার পথে এ ঘটনা হয়।এ বিষয়ে থানায় মামলা দায়ের করা হয়েছে। পুলিশ ভিকটিমকে উদ্ধার করে ঘটনাস্থল পরিদর্শন করেছে এবং ঘটনার সঙ্গে জড়িত নেজামকে গ্রেফতার করা হয়েছে। অন্যদেরও গ্রেফতারে পুলিশি অভিযান চলছে। পাশাপাশি ধর্ষিতার ডাক্তারি পরীক্ষার জন্য নোয়াখালী জেনারেল হাসপাতালে পাঠানো হয়েছে।মিজানুর রহমান/এফএ/এমএস</body>
</article>
