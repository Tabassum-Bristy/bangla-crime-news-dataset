<article>
  <headline>
জিন্স পরা নারীদের ধর্ষণে মিসরীয় আইনজীবীর সাফাই
</headline>
  <url>https://www.jagonews24.com/international/news/367399</url>
  <published_at>
</published_at>
  <category>ধর্ষণ</category>
  <body>যেসব নারী খোলামেলা পোশাক পরে রাস্তায় বের হন তাদেরকে যৌন হয়রানি ও ধর্ষণ করা জাতীয় দায়িত্ব বলে বিতর্কিত মন্তব্য করেছেন মিসরের একজন আইনজীবী। নবীহ আল ওয়াশহ নামক ওই অাইনজীবী পতিতাবৃত্তির ওপর খসড়া আইন প্রণয়নের ব্যাপারে টেলিভিশনের এক অনুষ্ঠানে এ ধরনের মন্তব্য করেন।আল আসিমা টেলিভিশনের ওই অনুষ্ঠানে আইনজীবী নবীহ আল ওয়াশহ জানতে চান, ‘যখন রাস্তায় কোনো নারীকে তার পেছনের অর্ধেকটা বের করে রেখে হাঁটতে দেখেন, তখন কি আপনার ভালো লাগে?’তিনি আরও বলেন, ‘আমিই বলছি, যখন এভাবে কোনো নারী রাস্তায় বের হয়, তাকে যৌন হয়রানি করা উচিত এবং ধর্ষণ করা জাতীয় কর্তব্য।’ছেঁড়া-ফাটা পোশাক পরে নারীরা তাদের হয়রানি করার জন্য পুরুষকে আহ্বান করে। নারীদের প্রথমে নিজেদের সম্মান করতে শিখতে হবে, তার পরেই অন্যরা তাদের সম্মান করবে বলেও মন্তব্য করেন তিনি।তার এ ধরনের বিতর্কিত মন্তব্যে মিসরজুড়ে নিন্দার ঝড় বইছে। মিসরের জাতীয় নারী পরিষদ টেলিভিশন চ্যানেলটির বিরুদ্ধে মামলা করার পরিকল্পনা করছে। তার এ ধরনের মন্তব্যে নারীদের ওপর সহিংসতার পরিমাণ বৃদ্ধি পাওয়ারও আশঙ্কা করা হচ্ছে।নবীহ আল ওয়াশহকে তিরস্কার জানিয়ে মামলা করার হুমকি দিয়েছে মিসরের জাতীয় নারী পরিষদ।সূত্র : ইনডিপেনডেন্ট, ডেইলি মিররকেএ/এমএস</body>
</article>
