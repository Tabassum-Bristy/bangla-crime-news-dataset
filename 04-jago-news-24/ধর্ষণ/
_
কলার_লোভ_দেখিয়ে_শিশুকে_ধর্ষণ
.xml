<article>
  <headline>
কলার লোভ দেখিয়ে শিশুকে ধর্ষণ
</headline>
  <url>https://www.jagonews24.com/country/news/439542</url>
  <published_at>
</published_at>
  <category>ধর্ষণ</category>
  <body>নারায়ণগঞ্জের আড়াইহাজার উপজেলায় ১২ বছরের শিশুকে কলা খাওয়ানোর প্রলোভন দেখিয়ে ধর্ষণের অভিযোগ উঠেছে প্রতিবেশী দাদা ইয়াদ আলী সিকদারের (৪৮) বিরুদ্ধে। এ ব্যাপারে শনিবার থানায় মামলা দায়ের বিষয় নিশ্চিত করেছে পুলিশ। অভিযুক্ত ইয়াদ আলী আড়াইহাজার উপজেলার দুপ্তারার পাঁচগাঁও দেয়ানপাড়ার মৃত ময়জউদ্দীন সিকদারের ছেলে।এর আগে শুক্রবার সকালে ওই উপজেলার একটি এলাকায় ধর্ষণের এ ঘটনা ঘটেছে। শিশুটি স্থানীয় একটি বিদ্যালয়ের ৪র্থ শ্রেণির ছাত্রী।মামলার অভিযোগ, প্রায় সময়ই প্রতিবেশী ইয়াদ আলী সিকদার শিশুটিকে ডাকাডাকি করতো। কিন্তু শিশুটি এগিড়ে যতো। শুক্রবার সকালে শিশুটি আরবি পড়া শেষে মসজিদ থেকে বাড়ি যাওয়ার পথে ইয়াদ আলী তাকে কলা খাওয়ানোর লোভ দেখায়। কিন্তু শিশুটি তাতে সাড়া না দিলেও ইয়াদ আলী তাকে জোরপূর্বক টেনে নিয়ে একই গ্রামের জিনু খার বাগান বাড়িতে নিয়ে ধর্ষণ করে। এ বিষয়ে শিশুটির পরিবার মামলা করার জন্য প্রস্তুতি নিলে এলাকার কতিপয় মাতাব্বর মীমাংসার আশ্বাসে তাদেরকে থানায় যেতে বাধা দেয় এবং ঘটনা ধামাচাপা দেয়ার চেষ্টা করে। পরে শনিবার সকালে ছাত্রীটির মা থানায় এসে ইয়াদ আলীকে একমাত্র আসামি করে একটি ধর্ষণ মামলা দায়ের করেন।মামলার সত্যতা নিশ্চিত করে আড়াইহাজার থানা পুলিশের ভারপ্রাপ্ত কর্মকর্তা (ওসি) এম এ হক বলেন, আসামিকে গ্রেফতারের চেষ্টা চলছে।শাহাদাত হোসেন/আরএ/এমএস</body>
</article>
