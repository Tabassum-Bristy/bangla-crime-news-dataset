<article>
  <headline>
গণধর্ষণের পর আগুন, প্রাণ গেল পঞ্চম শ্রেণির ছাত্রীর
</headline>
  <url>https://www.jagonews24.com/international/news/417108</url>
  <published_at>
</published_at>
  <category>ধর্ষণ</category>
  <body>গণধর্ষণের পর প্রমাণ ধ্বংস করতে গায়ে আগুন দিয়ে পুড়িয়ে হত্যার চেষ্টা করা হয় পঞ্চম শ্রেণির এক ছাত্রীকে। শরীরের প্রায় ৯০ শতাংশ পুড়ে যাওয়ার পর হাসপাতালে মৃত্যুর সঙ্গে চলে তার লড়াই। শেষ পর্যন্ত তার জীবন-যুদ্ধ থমকে যায় হায়েনাদের আগুনে। শুক্রবার রাতে না ফেরার দেশে পাড়ি জমিয়েছেন ওই ছাত্রী।নৃশংস এ ঘটনা ঘটেছে ভারতের অাসাম প্রদেশের নওগাঁ এলাকায়। এ ঘটনায় অভিযুক্ত দুই কিশোরকে গ্রেফতার করেছে দেশটির পুলিশ। যাদের বয়স ১০ এবং ১১ বছর। তবে স্কুলছাত্রীকে ধর্ষণের পর আগুন দেয়ার মূল হোতা ২১ বছর বয়সী জাকির হুসেন নামের এক ধর্ষক পলাতক রয়েছে।পশ্চিমবঙ্গের স্থানীয় একটি দৈনিক বলছে, ঘটনার দিন স্কুল থেকে ফিরে বাড়িতে একাই ছিল পঞ্চম শ্রেণির ওই ছাত্রী। মা-বাবা দু’জনেই কাজে বেরিয়েছিলেন। সেইসময় ২১ বছরের জাকির হুসেন বাড়িতে ঢুকে ওই ছাত্রীকে ধর্ষণ করে। পরে তার সঙ্গে যোগ দেয় ১০ ও ১১ বছর বয়সী আরো দুই কিশোর। ধর্ষণের পর তিনজনে মিলে ছাত্রীর গায়ে আগুন দিয়ে পুড়িয়ে হত্যার চেষ্টা করে।পুলিশের ধারণা, জাকিরের সঙ্গে ছাত্রীর পরিবারের বিবাদ থেকে এ ঘটনা ঘটে থাকতে পারে। গ্রেফতার দুই কিশোরের বিরুদ্ধে মামলা দায়ের করা হয়েছে। মূল অভিযুক্ত জাকির হুসেনের খোঁজে অভিযান শুরু হয়েছে।অাসামের নওগাঁয়ের পুলিশ সুপার শঙ্কর রায়মেধি বলেছেন, মৃত্যুর আগে নির্যাতিতার জবানবন্দি রেকর্ড করা হয়েছে। তার তথ্যের ভিত্তিতে দুই কিশোরকে গ্রেফতার করা হয়েছে। মেডিকেল পরীক্ষায় ধর্ষণের আলামত প্রমাণ মিলেছে বলে জানিয়েছেন তিনি।এসআইএস/জেআইএম</body>
</article>
