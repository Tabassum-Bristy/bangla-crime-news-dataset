<article>
  <headline>
ভাড়াটিয়া প্রবাসীর স্ত্রীকে ধর্ষণ করল বাড়িওয়ালা ও সহযোগী
</headline>
  <url>https://www.jagonews24.com/country/news/497545</url>
  <published_at>
</published_at>
  <category>ধর্ষণ</category>
  <body>পাবনার ঈশ্বরদীতে বখাটের কাছ থেকে সম্ভ্রম রক্ষার জন্য বাড়ির মালিকের সহযোগিতা চেয়ে গণধর্ষণের শিকার হয়েছেন এক গৃহবধূ। বাড়ির মালিকের সহযোগিতায় ওই গৃহবধূকে গণধর্ষণ করা হয়েছে। মঙ্গলবার রাতে এ ঘটনা ঘটে।এ ঘটনায় বুধবার রাতে দুজনকে গ্রেফতার করা হয়েছে। তারা হলেন বাড়ির মালিক আবদুল আজিত (৪৮) ও সহযোগী মো. সাকিব ইসলাম (২৮)। গ্রেফতারের পর প্রাথমিক জিজ্ঞাসাবাদে আবদুল আজিত ও সাকিব পরিকল্পিতভাবে গৃহবধূকে ধর্ষণের কথা স্বীকার করেছেন বলে জানিয়েছে পুলিশ।স্থানীয় সূত্রে জানা যায়, মাসখানেক আগে দুটি কক্ষ ভাড়া নিয়ে বসবাস শুরু করেন ধর্ষণের শিকার গৃহবধূ। তার স্বামী সৌদিপ্রবাসী। গৃহবধূ মেয়ের বিয়ে দিয়ে ছেলেকে নিয়ে এখানে থাকতেন। বাড়ি ভাড়া নেয়ার পর থেকে সাকিব বিভিন্ন সময় তাকে উত্ত্যক্ত করতো। সাকিব তাকে খারাপ ইঙ্গিত দিতো। মঙ্গলবার সন্ধ্যার পর সাকিব মুঠোফোনে ঘরের জানালা দিয়ে উত্ত্যক্ত করে গৃহবধূকে। এতে ভয় পেয়ে আত্মরক্ষার্থে বাড়ির মালিক আবদুল আজিতের কাছে যান তিনি। আজিত তাকে অভয় দিয়ে বলেন, আমি বিষয়টি দেখছি। গৃহবধূকে ঘরের বাইরে আসতে বলেন আজিত। বাইরে এলে কাপড় দিয়ে মুখ বেঁধে বাড়ির পেছনে নিয়ে গৃহবধূকে ধর্ষণ করে আজিত ও তার সহযোগী সাকিব।ধর্ষণের শিকার গৃহবধূর অভিযোগ, ধর্ষণের বিষয়টি কাউকে জানালে তাকে দেখে নেবে বলে হুমকি দেয় বাড়ির মালিক। সেখান থেকে ছাড়া পেয়ে রাতেই তার ভাইকে পুরো ঘটনা জানান। বুধবার রাতে ভাইকে সঙ্গে নিয়ে ঈশ্বরদী থানায় গিয়ে ধর্ষণের মামলা করেন গৃহবধূ।ঈশ্বরদী থানা পুলিশের ভারপ্রাপ্ত কর্মকর্তা (ওসি) বাহাউদ্দিন ফারুকী বলেন, ধর্ষণের শিকার গৃহবধূর লিখিত অভিযোগের পরিপ্রেক্ষিতে বুধবার নারী-শিশু নির্যাতন দমন আইনে আবদুল আজিত ও সাকিবের বিরুদ্ধে ধর্ষণের মামলা করা হয়। রাতেই অভিযান চালিয়ে বাঘইল ঠাকুরপাড়ার বাড়ি থেকে আজিত ও সাকিবকে গ্রেফতার করা হয়। সাকিব আজিতের সহযোগী, এলাকায় বখাটে হিসেবে পরিচিত।এএম/পিআর</body>
</article>
