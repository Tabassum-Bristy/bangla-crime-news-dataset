<article>
  <headline>
৭ বছরের শিশুকে ধর্ষণ করল শিক্ষক
</headline>
  <url>https://www.jagonews24.com/country/news/489647</url>
  <published_at>
</published_at>
  <category>ধর্ষণ</category>
  <body>সিরাজগঞ্জের তাড়াশ উপজেলায় প্রথম শ্রেণির ছাত্রীকে ধর্ষণ করেছে ইসলাম শিক্ষা বিষয়ের শিক্ষক মাহফুজ হোসেন (২০)। এ ঘটনায় শিক্ষক মাহফুজ হোসেনকে গ্রেফতার করেছে র‌্যাপিড অ্যাকশন ব্যাটালিয়নের (র‌্যাব) সদস্যরা।টাঙ্গাইলের কালিহাতী উপজেলার পটল বাজার এলাকায় অভিযান চালিয়ে সোমবার রাতে শিক্ষক মাহফুজ হোসেনকে গ্রেফতার করা হয়। গ্রেফতার মাহফুজ হোসেন তাড়াশ উপজেলার তালম ইউনিয়নের তালম খাসপাড়া গ্রামের মুফতি এমদাদুল হকের ছেলে।মঙ্গলবার বিকেল ৪টার দিকে সিরাজগঞ্জের সলঙ্গায় র‌্যাব-১২-এর প্রধান কার্যালয়ে সংবাদ সম্মেলন করে শিক্ষক মাহফুজ হোসেনকে গ্রেফতারের বিষয়টি নিশ্চিত করে র‌্যাব।র‌্যাব-১২-উপ-অধিনায়ক মেজর সাফায়াত আহম্মেদ সুমন বলেন, গত ২৮ আগস্ট বিকেলে আরবি বিষয়ে প্রাইভেট পড়তে আসা একই গ্রামের প্রথম শ্রেণির এক ছাত্রীকে (৭) একা পেয়ে নিজ ঘরে ধর্ষণ করে শিক্ষক মাহফুজ।এ ঘটনায় ওইদিন রাতেই ধর্ষণের শিকার ছাত্রীর বাবা বাদী হয়ে তাড়াশ থানায় মামলা করেন। একই সঙ্গে বিষয়টি র‌্যাবকে জানানো হয়। সোমবার রাতে গোপন সংবাদের ভিত্তিতে অভিযান চালিয়ে টাঙ্গাইলের কালিহাতীর পটল বাজার এলাকা থেকে শিক্ষক মাহফুজ হোসেনকে গ্রেফতার করা হয়। তাকে পুলিশের কাছে হস্তান্তর করা হবে বলেও জানান র‌্যাব-১২-উপ-অধিনায়ক মেজর সাফায়াত আহম্মেদ।এএম/জেআইএম</body>
</article>
