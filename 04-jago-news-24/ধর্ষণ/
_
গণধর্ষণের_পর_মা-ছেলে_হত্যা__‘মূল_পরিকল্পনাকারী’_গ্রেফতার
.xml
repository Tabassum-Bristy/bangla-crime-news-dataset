<article>
  <headline>
গণধর্ষণের পর মা-ছেলে হত্যা : ‘মূল পরিকল্পনাকারী’ গ্রেফতার
</headline>
  <url>https://www.jagonews24.com/country/news/419610</url>
  <published_at>
</published_at>
  <category>ধর্ষণ</category>
  <body>সিলেটের ওসমানীনগরে গণধর্ষণের পর শিশু সন্তানসহ মাকে হত্যার ঘটনায় ‘মূল পরিকল্পনাকারী’ ব্যাটারিচালিত রিকশাচালক রিয়াজকে (২০) গ্রেফতার করেছে পুলিশ। বৃহস্পতিবার সকাল ১০টার দিকে নেত্রকোনার কেন্দুয়া থেকে তাকে গ্রেফতার করা হয়।মামলার তদন্ত কর্মকর্তা ওসমানীনগর থানার ওসি (তদন্ত) মাঈন উদ্দিন বলেন, গণধর্ষণের পর মা-শিশুকে হত্যার ঘটনায় জড়িত চারজনকেই গ্রেফতার করা হয়েছে। সর্বশেষ ঘটনার ‘মূল পরিকল্পনাকারী’ রিয়াজকে নেত্রকোনা থেকে আজ সকালে গ্রেফতার করেছি।গ্রেফতার রিয়াজ ময়মনসিংহের গৌরীপুরের কালীজুড়ি গ্রামের আবুল মিয়ার ছেলে। তিনি ওসমানীনগরের গদিয়ারচর এলাকায় বসবাস করে আসছিল বলে পুলিশ সূত্রে জানা যায়।এর আগে গত মঙ্গলবার আলোচিত এই জোড়া খুনের সঙ্গে সম্পৃক্ত সন্দেহে আরও তিনজনকে আটক করে পুলিশ। তারা প্রত্যেকেই আদালতে ফৌজদারী দণ্ডবিধির ১৬৪ ধারায় স্বীকারোক্তিমূলক জবানবন্দি দিয়েছেন।এরা হলেন- জখলু মিয়া (২২), নজরুল ইসলাম (২৭) ও জয়নাল মিয়া (২৭)।প্রসঙ্গত, গত ২৪ মার্চ সিলেটের ওসমানীনগর উপজেলার একরাই হাওর থেকে শিশুসহ দিপু মালাকার নামের এক নারীর গলিত মরদেহ উদ্ধার করে পুলিশ। নিহত দিপু মালাকার হবিগঞ্জের মাধবপুর মালাকারপাড়ার মৃত দেবেন্দ্র মালাকারের স্ত্রী।এর আগে ১৭ মার্চ রাত ১০টার দিকে ওসমানীনগরের গোয়ালাবাজার বাড়িতে যাওয়ার পথে ব্যাটারিচালিত অটোরিকশাচালক রিয়াজসহ চার ঘাতক মিলে দিপু মালাকার ও তার সাত বছরের ছেলেকে অপহরণ করে। অপহরণের পর তারা ছেলের সামনে ওই নারীকে উপজেলার একরাই হাওরে নিয়ে রাতভর ধর্ষণ করে।পরে রাত সাড়ে ৩টার দিকে গলায় ওড়না পেঁচিয়ে দিপুকে হত্যার পর সাক্ষী না রাখতে সাত বছরের শিশু বিকাশ মালাকারকেও শ্বাসরোধে হত্যা করে চার ঘাতক। হত্যার পর মরদেহ হাওরে কচুরিপানা দিয়ে ঢেকে রাখে তারা। পরদিন রাতে গিয়ে চার ঘাতক মিলে মরদেহের ওপর লবণ ছিটিয়ে আসে-যাতে শনাক্ত করা না যায়।গত ২৪ মার্চ বিকেল সাড়ে ৩টায় ওসমানীনগরের একরাই হাওর থেকে অজ্ঞাতপরিচয় হিসেবে দিপু মালাকার ও শিশু বিকাশের মরদেহ উদ্ধার করা হয়। মরদেহ উদ্ধারকালে নিহত নারীর পরনে ছিল সালোয়ার কামিজ। মরদেহ শনাক্ত করে ২৬ মার্চ নিহতের বড় ছেলে বিজয় মালাকার বাদী হয়ে ওসমানীনগর থানায় অজ্ঞাত আসামি করে হত্যা মামলা দায়ের করেন।মামলার তদন্তকারী কর্মকর্তা সোমবার (২ এপ্রিল) ওসমানীনগর উপজেলার গদিয়ারচর থেকে জখলুর মিয়াকে গ্রেফতারর করা হয়। তিনি উপজেলার গুল্মকাপন এলাকার জবেদ আলীর ছেলে। তারই তথ্য মতে মঙ্গলবার (৩ এপ্রিল) ভোরে গদিয়ারচর গ্রামের মৃত আব্দুল মান্নানের ছেলে নজরুল ইসলামকে ও একই গ্রামের মৃত আবুল কালামের ছেলে জয়নাল মিয়াকে গ্রেফতার করা হয়। মঙ্গলবার (০৩ এপ্রিল আদালতে এ তিনজন হত্যার দায় স্বীকার করে জবানবন্দি দেয়।ছামির মাহমুদ/আরএআর/জেআইএম</body>
</article>
