<article>
  <headline>
পেট ব্যথা নয়, পাঁচ মাস ধরে দলগত ধর্ষণ
</headline>
  <url>https://www.jagonews24.com/international/news/395500</url>
  <published_at>
</published_at>
  <category>ধর্ষণ</category>
  <body>পেটে ব্যথা নিয়ে হাসপাতালে ভর্তি হয়েছিল আট বছরের শিশু। কিন্তু পরীক্ষা-নিরীক্ষার পর চিকিৎসকেরা জানালেন মেয়েটি যৌন নির্যাতনের শিকার।পরিবারের চাপাচাপিতে মেয়েটি জানিয়েছে, স্কুলের এক বড় ভাই ওই কাজে জড়িত। তাকে সঙ্গে ছিল আরও পাঁচজন। ঘটনাটি ঘটেছে পুণের কোন্ডওয়াতে।শিশুটির পরিবার সূত্রে জানা গেছে, মেয়েটি মাঝে মাঝেই পেটে ব্যথার কথা বলত। তখন বিষয়টিকে সেভাবে গুরুত্বের সঙ্গে বিবেচনা করেননি পরিবারের কেউ।পরে চিকিৎসকের কাছে নিয়ে গেলে বিষয়টি জানা যায়। শিশুটিকে পরীক্ষা করে চিকিৎসকেরা জানান বিগত পাঁচ মাস ধরে তার উপর যৌন নির্যাতন চালানো হয়েছে।থানায় ওই শিশুর পরিবারের দায়ের করা অভিযোগের ভিত্তিতে ১৯ বছর বয়সের এক তরুণকে গ্রেফতার করেছে পুলিশ। জিজ্ঞাসাবাদে নিজের অপরাধ স্বীকার করেছে ওই তরুণ।পুলিশ বলছে, অভিযুক্ত ওই তরুণকে জিজ্ঞাসাবাদ করে জানা গেছে তার সঙ্গে আরও পাঁচজন ওই অপরাধে সঙ্গ দিয়েছে। অভিযুক্ত পাঁচজনের প্রত্যেকেই নাবালক।তাদের বয়স ১২ থেকে ১৯ বছরের মধ্যে। চকলেট দেয়ার নাম করে নির্জন স্থানে নিয়ে গিয়ে শিশুটির উপর নির্যাতন চালিয়েছে ওই ছয়জন। মুখ বন্ধ রাখার জন্য শিশুটিকে হুমকিও দেয় তারা। অভিযুক্ত ওই নাবালকদের খোঁজ শুরু করেছে পুলিশ।কেএ/এমএস</body>
</article>
