<article>
  <headline>
সর্বত্র নারীদের নিরাপত্তা নিশ্চিতের দাবি
</headline>
  <url>https://www.jagonews24.com/politics/news/473498</url>
  <published_at>
</published_at>
  <category>ধর্ষণ</category>
  <body>সর্বত্র নারীদের নিরাপত্তা নিশ্চিত করার দাবি জানিয়েছে সিপিবি নারী সেল।শনিবার (৫ জানুয়ারি) জাতীয় প্রেস ক্লাবের সামনে আয়োজিত মানববন্ধনে এ দাবি জানানো হয়।মানববন্ধনে বক্তারা বলেন, সুবর্ণচরের ঘটনার দৃষ্টান্তমূলক বিচার দেখতে চাই। এটি সরকারের কাছে আমাদের দাবি। কারণ দোষীদের ঠিক করতে হলে দৃষ্টান্তমূলক শাস্তি দিতে হবে। পাশাপাশি দ্রুত বিচার কাজ সম্পন্ন করতে হবে।তারা আরও বলেন, শুধু লোক দেখানো গ্রেফতার করলে হবে না, তাদের আইনের আওতায় এনে দৃষ্টান্তমূলক শাস্তি দিয়ে দেখাতে হবে। দোষীদের গ্রেফতার করার সঙ্গে সঙ্গে সেটাকে প্রচার করে সাধারণ মানুষকে থামিয়ে রাখা যাবে না। তাদের বিরুদ্ধে দুই ধরনের বিচার করতে হবে ধর্ষণের বিচার ও নির্বাচনী সহিংসতার বিচার। ধর্ষণের দায়ে যে শাস্তি হয়, সেই শাস্তি দিতে হবে এবং নাগরিক অধিকার ক্ষুণ্ন করার জন্য যে ব্যবস্থা গ্রহণ দরকার, সে ব্যবস্থাও কার্যকর করতে হবে। সুবর্ণচরের ঘটনা, নির্দিষ্ট একটি ঘটনা নয়। এটি অনেক ঘটনার একটি নগ্ন চিত্র বলেও মন্তব্য তারা।মানববন্ধনে উপস্থিত ছিলেন সিপিবি নারী সেলের নারী নেত্রী লক্ষ্মী চক্রবর্তী, মাকসুদা আক্তার লাইলী, রোকেয়া বেগম, কাজী রিতা প্রমুখ।এএস/এএইচ/জেআইএম</body>
</article>
