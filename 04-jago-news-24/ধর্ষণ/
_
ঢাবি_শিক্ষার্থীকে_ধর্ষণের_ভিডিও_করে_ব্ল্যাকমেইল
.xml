<article>
  <headline>
ঢাবি শিক্ষার্থীকে ধর্ষণের ভিডিও করে ব্ল্যাকমেইল
</headline>
  <url>https://www.jagonews24.com/country/news/507644</url>
  <published_at>
</published_at>
  <category>ধর্ষণ</category>
  <body>সাতক্ষীরার কালিগঞ্জে ঢাকা বিশ্ববিদ্যালয়ের (ঢাবি) এক শিক্ষার্থীকে ধর্ষণ করে ভিডিও ধারণ ও ব্ল্যাকমেইল করে ল্যাপটপসহ লাখ টাকা হাতিয়ে নেওয়ার অভিযোগ উঠেছে। এ বিষয়ে মামলা দায়ের করার পর উপজেলার কুশুলিয়া ইউনিয়নের বাজার গ্রাম রহিমপুর গ্রামের শেখ রওশান আলীর ছেলে আব্দুল হাই ওরফে রাজুকে (২৬) গ্রেফতার করেছে পুলিশ।মামলার এজহারে উল্লেখ করা হয়, ৫ মাস আগে ঢাকা বিশ্ববিদ্যালয়ে পড়ুয়া ওই শিক্ষার্থীর বন্ধু রোকনুজ্জামান (২৫) ক্যান্সারে আক্রান্ত হন। সেই সময় অসুস্থ বন্ধুকে দেখতে কুশুলিয়া ইউনিয়নের কলিযোগা গ্রামে গেলে আব্দুল হাই ওরফে রাজুর সাথে তার পরিচয় হয়। পরবর্তীতে রাজু ওই শিক্ষার্থীর মোবাইল নম্বর সংগ্রহ করে কথা বলেন। এক পর্যায়ে ঢাবির ওই শিক্ষার্থী ও রাজু অসুস্থ বন্ধু রোকনুজ্জামানের চিকিৎসার জন্য বিভিন্ন ব্যক্তি ও প্রতিষ্ঠানের কাছ থেকে আর্থিক সাহায্য গ্রহণ করেন। এভাবেই তাদের মধ্যে বন্ধুর সম্পর্ক গড়ে ওঠে।গত ১৪ এপ্রিল ঢাকা থেকে বাসযোগে বাড়ি যাওয়ার পথে ঢাবির ওই শিক্ষার্থীকে কালিগঞ্জ উপজেলার নলতা এলাকায় অজ্ঞাত এক বোনের বাড়িতে নিয়ে যায় রাজু। সেখানে রাজু তাকে প্রেমের প্রস্তাব ও পরে কুপ্রস্তাব দিলে রাজি না হওয়ায় মারপিট করে। একপর্যায়ে রাত ১০টার দিকে রাজু ধারালো অস্ত্র দেখিয়ে তাকে হত্যার হুমকি দেয় এবং রাতভর ধর্ষণ করে তা মোবাইল ফোনের মাধ্যমে ভিডিও ধারণ করে।মামলায় আরও উল্লেখ করা হয়, পরের দিন ওই ছাত্রী বাড়িতে যাওয়ার পর এ বিষয়ে কাউকে কিছু বললে ধারণ করা ভিডিও ইন্টারনেটে ছেড়ে দেওয়ার হুমকি দেয় রাজু। পরবর্তীতে রাজু ধারণকৃত ভিডিও চিত্র দিয়ে ব্ল্যাকমেইল শুরু করে। ব্ল্যাকমেইল করে এক লাখ ৭০ হাজার টাকাসহ ল্যাপটপ হাতিয়ে নেয়।গত ২২ মে রাত সাড়ে ৯টার দিকে রাজু ওই ছাত্রীকে ফোন করে আরও দুই লাখ টাকা দাবি করে। অবশেষে ওই ছাত্রী বিষয়টি তার পরিবারকে জানায় এবং সোমবার থানায় মামলা দায়ের করেন।রাজুর বাবা শেখ রওশান আলী বলেন, এসব ব্যাপারে আমরা প্রথমে কিছুই জানতাম না। তবে সোমবার বিষয়টি লোকমুখে জানতে পারি, আমার ছেলের সাথে ঢাকা বিশ্ববিদ্যালয়ের ওই শিক্ষার্থীর দীর্ঘদিনের প্রেমের সম্পর্ক। হঠাৎ তাদের মধ্যে ভুল বোঝাবুঝি হলে মেয়েটি থানায় অভিযোগ দিয়েছে।মামলার বিষয়ে কালিগঞ্জ থানার পরিদর্শক (তদন্ত) এসএম আজিজুর রহমান বলেন, ঢাকা বিশ্ববিদ্যালয়ের এক শিক্ষার্থীকে ধর্ষণ এবং ব্ল্যাকমেইল করে ল্যাপটপসহ লাখ লাখ টাকা হাতিয়ে নেওয়ার অভিযোগে থানায় মামলা হয়েছে। সোমবার রাতে মামলার পর মঙ্গলবার আসামি রাজুকে গ্রেফতার করা হয়েছে।ব্ল্যাকমেইল করে নেওয়া ল্যাপটপ উদ্ধার করা হয়েছে এবং আসামিকে আদালতের মাধ্যমে কারাগারে পাঠানো হয়েছে বলে জানান তিনি।আকরামুল ইসলাম/আরএস/পিআর</body>
</article>
