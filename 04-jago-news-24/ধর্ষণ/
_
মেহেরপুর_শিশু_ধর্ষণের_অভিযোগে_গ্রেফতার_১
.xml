<article>
  <headline>
মেহেরপুর শিশু ধর্ষণের অভিযোগে গ্রেফতার ১
</headline>
  <url>https://www.jagonews24.com/country/news/434768</url>
  <published_at>
</published_at>
  <category>ধর্ষণ</category>
  <body>মেহেরপুর শহরের তাঁতি পাড়ায় ২য় শ্রেণির ছাত্রীকে ধর্ষণের অভিযোগে দাউদকে গ্রেফতার করেছে পুলিশ। গ্রেফতারকৃত দাউদ শহরের তাঁতি পাড়ার কাসেদের ছেলে।মেহেরপুর সদর থানা পুলিশের ভারপ্রাপ্ত কর্মকর্তা (ওসি-তদন্ত) মেহেদী হাসান জানান, বৃহস্পতিবার দুপুরে দাউদকে আদালতে হাজির করা হবে।এর আগে বুধবার রাত ২টার দিকে গাংনী উপজেলার রাধিকা বালির মাঠ গ্রাম থেকে তাকে গ্রেফতার করা হয়।ওসি মেহেদী হাসান জানান, বুধবার রাতে গোপন সংবাদের ভিত্তিতে মামলার তদন্তকারী কর্মকর্তা সদর থানা পুলিশের উপপরিদর্শক (এসআই) সাইদুর রহমানের নেতৃত্বে পুলিশের একটি দল গাংনী উপজেলার রাধিকা বালির মাঠ গ্রামে অভিযান চালায়। এ সময় পুলিশ গ্রামে বসবাসকারী অভিযুক্ত দাউদের দুলাভাই মিয়ারুলের বাড়ি থেকে দাউদকে গ্রেফতার করে।মামলার অভিযোগ, গত ১৮ জুন (সোমবার) রাত ৮টার দিকে ২য় শ্রেণির ওই ছাত্রী পাশে চাচার বাড়ি যাওয়ার জন্য বের হয়। পথের মধ্যে দাউদ তার ছেলের সঙ্গে খেলার নাম করে শিশুটিকে ডেকে নিয়ে যায়। এর মধ্যে রাতে শিশুটির পরিবার অনেক খোঁজাখুঁজি করে তাকে পায়নি। সকাল সাড়ে ৭টার দিকে দাউদের বাড়ি থেকে বের হয়। এ সময় শিশুটি অসুস্থ অবস্থায় ছিল। পরে শিশুটির পরিবার ও এলাকাবাসী তাকে নিয়ে মেহেরপুর সদর থানায় যায় এবং ছাত্রীর বাবা বাদি হয়ে মেহেরপুর থানায় একটি মামলা দায়ের করেন।আসিফ ইকবাল/আরএ/এমএস</body>
</article>
