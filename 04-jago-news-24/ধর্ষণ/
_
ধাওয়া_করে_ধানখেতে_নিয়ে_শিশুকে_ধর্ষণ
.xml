<article>
  <headline>
ধাওয়া করে ধানখেতে নিয়ে শিশুকে ধর্ষণ
</headline>
  <url>https://www.jagonews24.com/country/news/352159</url>
  <published_at>
</published_at>
  <category>ধর্ষণ</category>
  <body>শেরপুরে তৃতীয় শ্রেণি পড়ুয়া এক শিশুকে ধর্ষণের অভিযোগ উঠেছে প্রতিবেশীর বিরুদ্ধে। শুক্রবার বিকেলে সদর উপজেলার চরশেরপুর ইউনিয়নের কৃষ্ণপুর দশকাহনীয়া গ্রামে এ ঘটনা ঘটে। ঘটনার পর শিশুটি অসুস্থ হয়ে পড়লে রাতেই তাকে জেলা হাসপাতালে ভর্তি করা হয়।ধর্ষণের পরপরই প্রতিবেশী দুই সন্তানের জনক ধর্ষক জসিম উদ্দিন এলাকা ছেড়ে পালিয়েছে। এ ঘটনায় রাতে সদর থানায় একটি মামলা দায়ের করা হয়েছে। ওই শিশুর মা জানান, শুক্রবার বিকেলে স্থানীয় বাজার থেকে কলা-বিস্কুট, শুটকি মাছ কিনে বাড়ি ফিরছিল শিশুটি। এসময় প্রতিবেশী জসিম উদ্দিন তাকে পেছন থেকে ধাওয়া করে জোরপূর্বক পার্শ্ববর্তী একটি ধান খেতে নিয়ে যায়। সেখানে মুখ চেপে ধরে তাকে ধর্ষণ করে পালিয়ে যায়।পরে অচেতন অবস্থায় শিশুটিকে ধান খেতে পড়ে থাকতে দেখে অন্য এক প্রতিবেশী তাকে বাড়ি নিয়ে আসে। অবস্থার অবনতি হতে থাকলে রাতে তাকে জেলা হাসপাতালে ভর্তি করা হয়।জেলা হাসপাতালের জরুরি বিভাগের কর্তব্যরত চিকিৎসক ডা. অরূপ সাহা জানান, ধর্ষণের ফলে শিশুটির যৌনাঙ্গে জখম হয়েছে। তাকে ভর্তির পর চিকিৎসা দেয়া হচ্ছে। মেডিকেল বোর্ড করে তার পরীক্ষা-নিরীক্ষা করা হবে। শেরপুর সার্কেলের অতিরিক্ত পুলিশ সুপার মো. আমিনুল ইসলাম জানান, ধর্ষণের ঘটনাটি শোনার পরপরই ওই লম্পটকে আটক করতে পুলিশ অভিযানে নেমেছে। এ ঘটনায় সদর থানায় একটি মামলা রেকর্ড করা হয়েছে।  হাকিম বাবুল/এফএ/এমএস</body>
</article>
