<article>
  <headline>সেল্‌ফি তুলে ধরা খেল আমেরিকান ডাকাত</headline>
  <url>https://www.bbc.com/bengali/news/2016/01/160104_calfornia_robbery_selfie</url>
  <published_at>৪ জানুয়ারি ২০১৬</published_at>
  <category>ডাকাতি</category>
  <body>সেল্‌ফি তোলার নেশা কী বাস্তব বোধকে হার মানাতে পারে? এমনটাই ঘটেছে যুক্তরাষ্ট্রের এক ডাকাতের ভাগ্যে।ক্যালিফোর্নিয়ার পুলিশ বলছে, এক সশস্ত্র ডাকাতির মামলায় তারা এক সন্দেহভাজনকে আটক করেছে তার সেল্‌ফির ছবি দেখে।তারা বলছে, ১৮-বছর বয়সী ভিক্টর আলমাঞ্জা মার্টিনেজের বিরুদ্ধে অভিযোগ গত সপ্তাহে সে একটি গাড়িতে ডাকাতি করে।অস্ত্রে মুখে সে চার জন আরোহীর মূল্যবান ব্যক্তিগত জিনিসপত্র ছিনিয়ে নেয় এবং গাড়িটি কেড়ে নেয়।তবে ব্যাপারটা সেখানেই থেমে থাকেনি।গাড়ি চালিয়ে চলে যাবার আগে সে বিপর্যস্ত যাত্রীদের একজনের সাথে একটি সেল্‌ফিও তোলে।আর সেটাই হয় তার কাল।পুলিশ সেল্‌ফির ছবি দেখে তাকে শেষ পর্যন্ত শনাক্ত করে এবং ডাকাতি ও অপহরণের অভিযোগে তাকে আটক করে।</body>
</article>
