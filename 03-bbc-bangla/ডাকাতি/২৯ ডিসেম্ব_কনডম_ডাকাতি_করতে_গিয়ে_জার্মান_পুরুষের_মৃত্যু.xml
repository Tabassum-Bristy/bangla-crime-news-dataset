<article>
  <headline>কনডম ডাকাতি করতে গিয়ে জার্মান পুরুষের মৃত্যু</headline>
  <url>https://www.bbc.com/bengali/news/2015/12/151229_condom_robbery</url>
  <published_at>২৯ ডিসেম্বর ২০১৫</published_at>
  <category>ডাকাতি</category>
  <body>ক্রিসমাসের দিনে একটি কনডম মেশিনে বিস্ফোরণ ঘটিয়ে ডাকাতি করতে গিয়ে প্রাণ হারিয়েছেন একজন জার্মান পুরুষ।২৯ বছর বয়স্ক ঐ জার্মান তার দুই সহযোগীকে নিয়ে এক কনডম ভেন্ডিং মেশিনে ঘরে তৈরি একটি বোমা সংযুক্ত করে তাদের গাড়িতে আশ্রয় নেন।কিন্তু নিহত ব্যক্তি গাড়ির দরজা বন্ধ করার আগেই বিস্ফোরণ ঘটে এবং উড়ে আসা একটি স্টিলের টুকরো তাকে আঘাত করে।সহযোগীরা তাকে হাসপাতালে নিয়ে গেলেও আঘাতের কারণে ঐ ব্যক্তি মৃত্যুবরণ করেন।সিঁড়ি থেকে পড়ে গিয়ে ঐ ব্যক্তি আহত হয়েছিলেন বলে হাসপাতাল কর্তৃপক্ষের কাছে প্রাথমিকভাবে দাবী করেন তার সহযোগীরা। কিন্তু পরে তাদের একজন স্বীকার করেন যে তারা ভেন্ডিং মেশিনে বিস্ফোরন ঘটিয়েছিলেন।পুলিশ নিশ্চিত করেছে যে, ঐ মেশিন থেকে কোন কনডম বা অর্থ খোয়া যায়নি।বেঁচে যাওয়া দুজনকে পরে গ্রেপ্তার করে পুলিশ।জার্মানির রাস্তায় বিভিন্ন স্বয়ংক্রিয় কনডম ভেন্ডিং মেশিন থেকে অর্থের বিনিময়ে কনডম কিনতে পারেন ক্রেতারা।</body>
</article>
