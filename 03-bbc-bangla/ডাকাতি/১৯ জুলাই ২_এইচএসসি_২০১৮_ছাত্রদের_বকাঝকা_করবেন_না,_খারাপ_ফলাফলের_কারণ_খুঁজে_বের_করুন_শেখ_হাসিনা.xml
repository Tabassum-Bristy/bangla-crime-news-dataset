<article>
  <headline>এইচএসসি ২০১৮: ছাত্রদের বকাঝকা করবেন না, খারাপ ফলাফলের কারণ খুঁজে বের করুন: শেখ হাসিনা</headline>
  <url>https://www.bbc.com/bengali/news-44887355</url>
  <published_at>১৯ জুলাই ২০১৮</published_at>
  <category>ডাকাতি</category>
  <body>বাংলাদেশের প্রধানমন্ত্রী শেখ হাসিনা অভিভাবক ও শিক্ষকদের প্রতি পরামর্শ দিয়ে বলেছেন, শিক্ষার্থীরা পরীক্ষায় খারাপ ফল করলেও তাদের যেন বকাঝকা না করা হয়।তিনি বলেন, "বকাঝকা করবেন না। এটা কোনও সমাধান নয়। কী কারণে তার ফল খারাপ হলো, তা খুঁজে বের করে সেটার সমাধান করুন।"ঢাকায় চলতি বছর এইচএসসি ও সমমানের পরীক্ষার ফলাফল হস্তান্তর অনুষ্ঠানে বৃহস্পতিবার প্রধানমন্ত্রী এই পরামর্শ দিয়েছেন। পাবলিক পরীক্ষায় এবার যারা ভাল ফল করেছে শেখ হাসিনা তাদের অভিনন্দন জানান।হুমায়ূন আহমেদের শেষ দিনগুলো যেভাবে কেটেছিলো১১৩ বছর আগে স্বর্ণ নিয়ে ডোবা যুদ্ধ জাহাজের সন্ধানরোহিঙ্গা নারী: যাদের মেকাপ আসে প্রকৃতি থেকেআর যাদের ফলাফল ভাল হয়নি বা যারা অকৃতকার্য হয়েছে শেখ হাসিনা তাদেরকে মনোবল ধরে রেখে পরবর্তী পরীক্ষার জন্য ভালোভাবে প্রস্তুতি নেয়ার উপদেশ দেন। "এখন থেকে মনোযোগ দিয়ে পড়লে কৃতকার্য হবে। নিজের ইচ্ছায় পড়তে হবে," তিনি বলেন।চলতি বছর ১০টি শিক্ষা বোর্ডে পাসের গড় হার ৬৬.৬৪%। এ বছর মোট পাস করেছে ৮,৫৮,১০১ জন। এর মধ্যে জিপিএ ৫ পেয়েছে ২৯২৬২ জন। শিক্ষাকে সবচেয়ে বড় সম্পদ হিসেবে বর্ণনা করে শেখ হাসিনা বলেন, এই সম্পদ কেউ কেড়ে নিতে পারবে না, ছিনতাই বা চুরি ডাকাতি করেও কেউ নিতে পারবে না। একই সাথে বাংলাদেশের প্রধানমন্ত্রী মাদক, সন্ত্রাস এবং জঙ্গিবাদ থেকে ছাত্ররা যাতে দূরে থাকতে পারে, তার জন্য শিক্ষক-অভিভাবকদের প্রতি পদক্ষেপ নেয়ার তাগিদ দেন। </body>
</article>
