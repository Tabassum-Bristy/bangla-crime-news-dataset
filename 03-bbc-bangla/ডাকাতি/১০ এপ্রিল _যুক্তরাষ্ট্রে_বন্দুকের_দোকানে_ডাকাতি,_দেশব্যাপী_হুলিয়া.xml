<article>
  <headline>যুক্তরাষ্ট্রে বন্দুকের দোকানে ডাকাতি, দেশব্যাপী হুলিয়া</headline>
  <url>https://www.bbc.com/bengali/39550842</url>
  <published_at>১০ এপ্রিল ২০১৭</published_at>
  <category>ডাকাতি</category>
  <body>যুক্তরাষ্ট্রে এক ডাকাতকে ধরতে চলছে বড় ধরনের অভিযান। উইসকনসন অঙ্গরাজ্যে স্বয়ং বন্দুকের দোকানে ডাকাতির অভিযোগ তার বিরুদ্ধে।দোকান ভর্তি অস্ত্রের মাঝেও দোকানের কর্মচারীরা প্রতিহত করতে পারেনি অভিযুক্ত জোসেফ ইয়াকুবাউস্কিকে। সে বেশ কটি পিস্তল ও রাইফেল ডাকাতি করে নিয়ে গেছে। সন্দেহভাজন ঐ ব্যক্তি কিছু একটা ঘটানোর হুমকি দিয়েছেন এবং তার কাছে একটি বুলেট প্রুফ ভেস্টও রয়েছে। আর তাতেই আতংক দেখা দিয়েছে। পলাতক ডাকাতকে ধরতে এখন চলছে যুক্তরাষ্ট্রের কয়েকশো পুলিশের অভিযান। দেশটির পুলিশ বলছে মি ইয়াকুবাউস্কি মার্কিন প্রেসিডেন্ট ডোনাল্ড ট্রাম্পকে উদ্দেশ্য করে সরকার বিরোধী বিশাল এক বার্তা প্রকাশ করেছেন। তাতে তিনি তার ক্ষোভের লম্বা লিস্ট তুলে ধরেন। তার অভিযোগের একটি রাজনৈতিকভাবে ক্ষমতাশালী ব্যক্তিরা জনগণকে শোষণ করছে।তার যে রাজনৈতিক অবস্থান আর হাতে যতগুলো অস্ত্র সবমিলিয়ে তিনি এখন যুক্তরাষ্ট্রে 'মোস্ট ওয়ান্টেড' ব্যক্তিদের একজন হয়ে উঠেছেন।  </body>
</article>
