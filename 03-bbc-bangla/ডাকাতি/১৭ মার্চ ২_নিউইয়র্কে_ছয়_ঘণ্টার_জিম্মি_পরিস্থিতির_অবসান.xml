<article>
  <headline>নিউইয়র্কে ছয় ঘণ্টার জিম্মি পরিস্থিতির অবসান</headline>
  <url>https://www.bbc.com/bengali/news/2015/03/150317_aho_newyork_hostage</url>
  <published_at>১৭ মার্চ ২০১৫</published_at>
  <category>ডাকাতি</category>
  <body>নিউইয়র্কের জ্যামাইকা এলাকায় টানা ছয় ঘন্টা জিম্মি নাটকের অবসান ঘটেছে।সোমবার জ্যামাইকায় গায়ানার একটি পরিবারে ডাকাতি করতে আসা সন্ত্রাসী দলটি ঐ পরিবারকে জিম্মি করে।এ ঘটনায় ঐ পুরো এলাকায় আতংক ছড়িয়ে পড়ে। পুলিশ এখন পর্যন্ত একজনকে গ্রেপ্তার করেছে।আটক ব্যক্তির নাম প্রকাশ করা হয়নি।তবে, ঐ ব্যক্তির ক্রিমিনাল রেকর্ড পরীক্ষার পর ডিসট্রিক্ট এটর্নির কার্যালয় থেকে বিবৃতি প্রকাশ করা হবে বলে জানা যাচ্ছে।যে ভবনটিতে এই জিম্মি ঘটনাটি ঘটে সেখানে একটি বাংলাদেশী পরিবারও ছিল বলে সংবাদদাতারা জানাচ্ছেন।তবে পরিবারটির কোনও ক্ষয়ক্ষতি হয়নি।</body>
</article>
