<article>
  <headline>হেলিকপ্টারে করে প্যারিসের জেল থেকে পালিয়েছে দুর্ধর্ষ এক অপরাধী</headline>
  <url>https://www.bbc.com/bengali/news-44673527</url>
  <published_at>১ জুলাই ২০১৮</published_at>
  <category>ডাকাতি</category>
  <body>ফ্রান্সে দুর্ধর্ষ এক অপরাধী রাজধানী প্যারিসের সুরক্ষিত একটি জেলখানা থেকে হেলিকপ্টারে করে পালিয়ে গেছে।ফরাসী কর্তৃপক্ষ বলছে, রেদোয়ান ফেইদ নামের এই গ্যাংস্টারের তিনজন সশস্ত্র সহযোগী একটি হেলিকপ্টার নিয়ে জেলখানার ভেতরে অবতরণ করে এবং তাকে নিয়ে সেখান থেকে পালিয়ে যায়।রেদোয়ান ফাইদের বয়স ৪৬। ব্যর্থ এক ডাকাতির অভিযোগে তার ২৫ বছরের কারাদণ্ড হয়েছিল। ডাকাতির ওই ঘটনার সময় পুলিশের একজন কর্মকর্তা নিহত হয়।হেলিকপ্টার নিয়ে জেল থেকে এভাবে পালিয়ে যাওয়ার ঘটনা সিনেমার নাটকীয়তাকেও হার মানিয়েছে এবং এই ঘটনায় ফরাসী পুলিশের কর্মকর্তারা বিব্রতকর অবস্থায় পড়েছেন।রেদোয়ান ফাইদ এর আগেও আরেকবার জেল থেকে পালিয়ে গিয়েছিলেন। সেটা ছিল ২০১৩ সালের ঘটনা। চারজন কারারক্ষীকে জিম্মি করে এবং তাদেরকে মানব ঢাল হিসেবে ব্যবহার করে বেশ কয়েকটি বিস্ফোরণ ঘটিয়ে এবং একের পর এক দরজা ভেঙে জেল থেকে পালিয়ে গিয়েছিলেন ফেইদ।রেদোয়ান ফেইদকে ফ্রান্সের উত্তরাঞ্চলীয় একটি কারাগারে নিয়ে আসার আধা ঘণ্টার মধ্যেই তিনি কারাগার থেকে পালিয়ে গেলেন।প্যারিসের একটি শহরতলি, যেখানে প্রচুর অপরাধের ঘটনা ঘটতো, এরকম একটি এলাকায় বড় হয়েছেন তিনি। সেখানে বেড়ে ওঠা এবং নানা অভিজ্ঞতা নিয়ে ২০০৯ সালে একটি বই লিখেছিলেন রেদোয়ান ফাইদ। সেখানে তিনি বর্ণনা করেছেন যে কীভাবে তিনি একটু একটু করে অপরাধের জগতে ঢুকে পড়েছিলেন।পরে অবশ্য তিনি দাবী করেছিলেন যে অপরাধের জগত থেকে তিনি বেরিয়ে এসেছেন। কিন্তু তার এক বছর পরেই ব্যর্থ এক ডাকাতির চেষ্টার সাথে জড়িত থাকার দায়ের তাকে ২৫ বছরের কারাদণ্ড দেয় আদালত। এমবাপে: কীভাবে হলেন ফরাসী ফুটবলের নতুন সেনসেশনঢাকা বিশ্ববিদ্যালয় প্রতিষ্ঠায় বিরোধিতা করেছিলেন যারামসজিদের ইমাম যেভাবে খৃস্টানদের জীবন বাঁচালেনইউরোপ ১ নামে ফরাসী সংবাদ ওয়েবসাইটে বলা হয়, এই পালিয়ে যাওয়ার ঘটনায় কেউ হতাহত হয়নি।জেলখানার ভেতর থেকে উড়ে চলে যাওয়ার পর হেলিকপ্টারটিকে পরে গেনেজে এলাকাতে চলে যায়। স্থানীয় পুলিশ জানায় যে হেলিকপ্টারটি পুড়ে গেছে।তার জন্ম ১৯৭২ সালে। ১৯৯০ এর দশকে তিনি একটি অপরাধী চক্রকে নেতৃত্ব দিতেন। এই গ্রুপটির সদস্যরা রাজধানী প্যারিসে ডাকাতি ও চাদাবাজিতে লিপ্ত ছিল।সশস্ত্র ডাকাতির বেশ কয়েকটি ঘটনার সাথে জড়িত থাকার দায়ে ২০০১ সালে রেদোয়ান ফাইদের ৩০ বছরের সাজা হয়েছিল।প্যারোলের শর্ত ভঙ্গ করায় ২০১১ সালে তাকে পুনরায় জেলে ফিরিয়ে আনা হয়। তারপর ২০১৩ সালে তিনি জেল থেকে পালিয়ে যান।এই জেল পালানোর অপরাধে তাকে ২০১৩ সালে আরো দশ বছরের কারাদণ্ড দেওয়া হয়। আর এবছরের এপ্রিল মাসে ২০১০ সালের সশস্ত্র এক ডাকাতির দায়ে তাকে দেওয়া হয় ২৫ বছরের কারাদণ্ড।</body>
</article>
