<article>
  <headline>ঢাকার এক বাড়িতে ৬ জনের জবাই করা মৃতদেহ</headline>
  <url>https://www.bbc.com/bengali/news/2013/12/131221_mb_bd_dhaka_murder_gopibagh</url>
  <published_at>২২ ডিসেম্বর ২০১৩</published_at>
  <category>ডাকাতি</category>
  <body>বাংলাদেশে রাজধানী ঢাকার একটি বাড়িতে শনিবার সন্ধ্যায় ছয়টি মৃতদেহ উদ্ধার করেছে পুলিশ।জানা গেছে ছয়জনকেই জবাই করে হত্যা করা হয়েছে।ঢাকার গোপীবাগ এলাকার একটি চার তলা ভবনের দ্বিতীয় তলায় রোমহর্ষক এই হত্যাকান্ড ঘটেছে।জিজ্ঞাসাবাদের জন্য ঐ ভবনের ছয়জনকে আটক করা হয়েছে।ঢাকার গোপীবাগে রামকৃষ্ণ মিশন রোডের একটি চার তলা ভবনের দ্বিতীয় তলায় এই ঘটনা ঘটেছে বলে পুলিশ জানিয়েছে।পুলিশের ওয়ারী জোনের কর্মকর্তা ইলিয়াস শরীফ বিবিসি বাংলাকে জানিয়েছেন সন্ধ্যা সাড়ে ছয়টা থেকে সাতটার মধ্যে এই ঘটনা ঘটানো হয়েছে বলে তারা অনুমান করছেন।জানা গেছে নিহত ছয় জনের মধ্যে একজন - ঐ বাড়ির গৃহকর্তা, লুৎফর রহমান - যিনি নিজেকে পীর বলে পরিচয় দিতেন।নিহত অন্যদের মধ্যে একজন লুৎফর রহমানের ছেলে।এছাড়া নিহতদের মধ্যে রয়েছেন ঐ বাড়িটির কেয়ারটেকার এবং পীরের তিনজন মুরিদ।এছাড়া, বাড়িটির অন্য একটি তালাবদ্ধ রুম থেকে নিহত লুৎফর রহমানের স্ত্রী, তার নিহত ছেলের স্ত্রী এবং শিশুসহ কয়েকজনকে জীবিত উদ্ধার করেছে পুলিশ।ঠিক কী কারণে এই হত্যাকান্ড ঘটেছে সে বিষয়ে পুলিশ কোন ধারণা দিতে পারে নি। তবে, তারা জানিয়েছে যে বিষয়টি নিয়ে গোয়েন্দা পুলিশ কাজ শুরু করেছে।ডাকাতি বা পূর্ব-শত্রুতার জের ধরে এই ঘটনা ঘটানো হয়েছে কীনা সেটি খতিয়ে দেখছে পুলিশ।তবে, প্রাথমিক জিজ্ঞাসাবাদের জন্য ঐ ভবনের আরেকজন কেয়ারটেকারসহ মোট ছয়জনকে পুলিশ আটক করেছে।ঘটনাস্থলে উপস্থিত কয়েক সাংবাদিকের সঙ্গে কথা বলে যেটুকু জানা গেছে তাতে প্রাথমিকভাবে পুলিশ জানতে পেরেছে হত্যাকারীরা তাদের পুলিশ ধাওয়া করেছে বলে ঐ বাড়িতে আশ্রয় প্রার্থনা করে।এরপর ভিন্ন ভিন্ন রুমে পরিবারের সদস্য ও অতিথিদের আটকে ফেলে দুর্বৃত্তরা।</body>
</article>
