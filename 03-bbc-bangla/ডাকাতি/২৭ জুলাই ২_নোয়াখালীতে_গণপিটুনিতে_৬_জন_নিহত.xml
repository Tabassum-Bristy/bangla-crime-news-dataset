<article>
  <headline>নোয়াখালীতে গণপিটুনিতে ৬ জন নিহত</headline>
  <url>https://www.bbc.com/bengali/news/2011/07/110727_mrklynching</url>
  <published_at>২৭ জুলাই ২০১১</published_at>
  <category>ডাকাতি</category>
  <body>বাংলাদেশে রাজধানীর কাছে গণপিটুনিতে ছয়জন ছাত্র নিহত হওয়ার পর এবার দক্ষিণাঞ্চলীয় জেলা নোয়াখালীতে ডাকাত সন্দেহে গণপিটুনিতে ছয়জন নিহত হয়েছে৻পুলিশ বলছে, নোয়াখালী সদর থেকে ৫০ কিলোমিটার দূরে কোম্পানিগঞ্জের প্রত্যন্ত এক গ্রামে বুধবার ভোরে এই হত্যাকাণ্ডের ঘটনা ঘটেছে৻ঢাকার কাছে আমিনবাজারে গণপিটুনিতে ছয়জন ছাত্র নিহত হওয়ার সপ্তাহখানেক পর নোয়াখালীতে এই ঘটনা ঘটলো৻‌একজন প্রত্যক্ষদর্শী ইসমাইল কবির রুবেল বিবিসি বলেছেন, গণপিটুনির সময় পুলিশ এসে পৌছালেও মানুষ পুলিশের ওপর আস্থা রাখতে পারেনি৻‘গত কয়েক বছরে এখানে এতো বেশি ডাকাতির ঘটনা ঘটেছে যে মানুষ এতোটা বিক্ষুব্ধ হয়ে ওঠেছে,‘ বলেন মি. কবির৻নোয়াখালীর পুলিশ সুপার হারুনুর রশীদ হাজারী বিবিসিকে বলছেন, গণপিটুনিতে নিহতদের সবাই ডাকাত৻মি. হাজারী বলছেন, মঙ্গলবার মধ্যরাতে ১৫ থেকে ২০ জনের একটি ডাকাত দল ওই গ্রামে ডাকাতি করতে যায়৻ একটি দোকানে ডাকাতি করার পর তারা কয়েকটি বাড়িতেও ডাকাতি করে৻এক পর্যায়ে দোকানের মালিক বাধা দিলে ডাকাতরা তাকে গুলি করে৻তখন স্থানীয় গ্রামবাসী ও কমিউনিটি পুলিশ ডাকাতদেরকে ঘিরে ফেলে৻ এসময় গণপিটুনিতে ঘটনাস্থলেই চারজন নিহত হয়৻পরে হাসপাতালে আরো দুজন প্রাণ হারায়৻এই ঘটনায় দোকানের মালিকও নিহত হয়েছেন৻পুলিশ বলছে, গুরুতর আহত তিনজন ডাকাতকে গ্রেফতার করা হয়েছে যারা পুলিশের হেফাজতে হাসপাতালে রয়েছেন৻এই ঘটনায় নিহত দোকানদারের ভাই বাদী হয়ে স্থানীয় থানায় অভিযুক্ত ডাকাতদের বিরুদ্ধে মামলা করেছেন৻পুলিশের পক্ষ থেকেও অজ্ঞাতনামা ১৫০ থেকে ২০০ জনকে আসামী করে আরো একটি হত্যা মামলা দায়ের করা হয়েছে৻এর আগে রাজধানীর উপকণ্ঠে ১৮ জুলাই সাভারের আমিনবাজারে ডাকাত সন্দেহে ৬ জন তরুণকে পিটিয়ে হত্যা করা হয়৻ এদের সবাই কলেজ ও বিশ্ববিদ্যালয়ের ছাত্র।এই হত্যাকাণ্ড সারা দেশে ব্যাপক চাঞ্চল্যের সৃষ্টি করার পর স্বরাষ্ট্র মন্ত্রী সাহারা খাতুন আইন নিজের হাতে তুলে না নিতে জনগণের প্রতি আহবান জানান৻</body>
</article>
