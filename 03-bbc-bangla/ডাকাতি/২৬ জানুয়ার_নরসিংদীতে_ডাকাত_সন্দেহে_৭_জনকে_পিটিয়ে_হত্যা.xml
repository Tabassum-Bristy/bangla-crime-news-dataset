<article>
  <headline>নরসিংদীতে ডাকাত সন্দেহে ৭ জনকে পিটিয়ে হত্যা</headline>
  <url>https://www.bbc.com/bengali/news/2015/01/150126_sr_robber_killed_narshingdi</url>
  <published_at>২৬ জানুয়ারি ২০১৫</published_at>
  <category>ডাকাতি</category>
  <body>বাংলাদেশের নরসিংদীতে ডাকাত সন্দেহে ৭ জনকে পিটিয়ে মেরে ফেলেছে স্থানীয় লোকজন।পিটুনিতে গুরুতর আহত একজনকে স্থানীয় হাসপাতালে ভর্তি করা হয়েছে। নরসিংদী জেলার সদর উপজেলার ভাটপাড়া গ্রামে এই ঘটনা ঘটে।জেলার অতিরিক্ত পুলিশ সুপার মো শাহনেওয়াজ খালেদ বিবিসিকে জানিয়েছেন, রোববার ভোররাতের দিকে এ ঘটনা ঘটে।তিনি জানান, ১৪ জনের একটি দল স্থানীয় বকেজনের বাড়িতে ডাকাতি করে চলে যাওয়ার সময় এলাকার মসজিদে ‘ডাকাত’ ‘ডাকাত’ বলে ঘোষণা দেয়া হলে আশেপাশের বিভিন্ন বাড়ি থেকে লোকজন বেড়িয়ে এসে ডাকাত দলের কয়েকজন সদস্যকে পাকড়াও করে এবং গণপিটুনি দেয়।নিহতদের পরিচয় এখনো বিস্তারিত জানাতে পারেনি পুলিশ।তবে আহত ব্যক্তির নাম ‘রহিম’ বলে জানান পুলিশ কর্মকর্তা মি খালেদ। তার মাধ্যমেই দলের অন্য সদস্যদের পরিচয় জানার চেষ্টা করছে পুলিশ।</body>
</article>
