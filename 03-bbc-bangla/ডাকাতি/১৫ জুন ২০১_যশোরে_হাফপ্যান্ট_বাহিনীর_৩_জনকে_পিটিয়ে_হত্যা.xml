<article>
  <headline>যশোরে 'হাফপ্যান্ট বাহিনী'র ৩ জনকে পিটিয়ে হত্যা</headline>
  <url>https://www.bbc.com/bengali/news/2016/06/160615_jessore_three_men_killed_by_mob</url>
  <published_at>১৫ জুন ২০১৬</published_at>
  <category>ডাকাতি</category>
  <body>বাংলাদেশের যশোর জেলায় ডাকাত সন্দেহে তিনজনকে পিটিয়ে হত্যা করা হয়েছে।মঙ্গলবার মাঝরাতে ঝিকরগাছা পৌরসভার কৃষ্ণনগর ওয়াপদা মাঠ এলাকায় এ ঘটনা ঘটে।ঝিকরগাছা থানার ভারপ্রাপ্ত কর্মকর্তা মোল্লা খবির আহমেদ বিবিসিকে বলেছেন, নিহত তিনজন ‘হাফপ্যান্ট বাহিনী’র সদস্য বলে তারা মনে করছেন।তার দাবি, "স্থানীয়ভাবে কালো হাফপ্যান্ট পড়ে একদল যুবক এলাকায় আতঙ্ক তৈরি এবং ডাকাতি করে আসছিল।পুলিশের সাথেও তাদের এর আগে সংঘর্ষ হয়েছিল"।নিহত তিনজন সেই 'হাফপ্যান্ট বাহিনী'র সদস্য বলে পুলিশ দাবি করছে।তাদের তিনজনের পরনেই হাফপ্যান্ট ছিল বলেও জানান ঝিকরগাছা থানার ওসি মিস্টার আহমেদ।তাদের নাম বা পরিচয় জানাতে পারেননি তিনি। তবে বয়স ত্রিশ-বত্রিশ বছর বলে অনুমান করছে পুলিশ।পুলিশ বলছে, রাত দেড়টার দিকে ‘ডাকাত পড়েছে, ডাকাত পড়েছে’ বলে এলাকার একদল লোক চিৎকার শুরু করলে, আশে-পাশের অনেকেই ঘর থেকে বেরিয়ে আসে।একপর্যায়ে এলাকাবাসী সন্দেহজনক মনে হওয়ায় কয়েকজনকে ধাওয়া করে এবং গণপিটুনি দেয়।এতে ঘটনাস্থলেই তিনজন নিহত হয়। পরে পুলিশ গিয়ে তাদের মরদেহ উদ্ধার করে।</body>
</article>
