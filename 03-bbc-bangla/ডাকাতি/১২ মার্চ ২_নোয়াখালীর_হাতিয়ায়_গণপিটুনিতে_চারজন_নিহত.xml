<article>
  <headline>নোয়াখালীর হাতিয়ায় গণপিটুনিতে চারজন নিহত</headline>
  <url>https://www.bbc.com/bengali/news/2016/03/160312_hatia_killing</url>
  <published_at>১২ মার্চ ২০১৬</published_at>
  <category>ডাকাতি</category>
  <body>বাংলাদেশের নোয়াখালীর হাতিয়ায় ডাকাত সন্দেহে অন্তত চারজনকে পিটিয়ে হত্যা করেছে স্থানীয়রা।হাতিয়া থানার ভারপ্রাপ্ত কর্মকর্তা আনিসুল হক বিবিসিকে বলেছেন শুক্রবার মধ্যরাতে হাতিয়ার চেয়ারম্যান ঘাট এলাকায় এ ঘটনা ঘটে।তিনি জানান একটি ছোট ট্রলারে করে ৮/১০ জন ব্যক্তি দেশীয় অস্ত্র নিয়ে ওই এলাকায় আসলে স্থানীয়দের সন্দেহ হলে তারা ডাকাত সন্দেহ করে আটকে পিটুনি দিতে শুরু করে।এসময় ওই চার জন নিহত হয়। এছাড়া আহত হয় আরও কয়েকজন।পরে হাতিয়া থেকে পুলিশ গিয়ে পরিস্থিতি নিয়ন্ত্রণে আনে বলে জানান ভারপ্রাপ্ত কর্মকর্তা।</body>
</article>
