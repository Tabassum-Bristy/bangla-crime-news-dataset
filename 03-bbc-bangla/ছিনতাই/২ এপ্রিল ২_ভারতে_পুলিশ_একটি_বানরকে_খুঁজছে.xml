<article>
  <headline>ভারতে পুলিশ একটি বানরকে খুঁজছে</headline>
  <url>https://www.bbc.com/bengali/news-43618502</url>
  <published_at>২ এপ্রিল ২০১৮</published_at>
  <category>ছিনতাই</category>
  <body>ভারতে পুলিশ একটি বানরকে খুঁজছে। ওই বানরের বিরুদ্ধে অভিযোগ হলো সে একটি শিশুকে 'ছিনতাই' করে নিয়ে গেছে। পরে ওই শিশুটির মৃতদেহ পাওয়া গেছে একটি কুয়ার ভেতরে।পশ্চিম ভারতীয় রাজ্য উড়িষ্যাতে এই ঘটনাটি ঘটেছে। বলা হচ্ছে, বাচ্চাটির মায়ের চোখের সামনেই পুরো ঘটনাটি ঘটেছে। কিন্তু তিনি তার সন্তানকে ওই বানরের হাত থেকে উদ্ধার করতে  পারেন নি।বানরের হাতে ছিনতাই হওয়ার একদিন পর রবিবার রাতে বাড়ির পেছনে একটি কুয়ার ভেতরে শিশুটির মরদেহ খুঁজে পায় তাদেরই একজন আত্মীয়। পরিবারটি বলছে, বানরটি তাদের বাড়ির ভেতরে ঢুকে শিশুটিকে ছিনতাই করে নিয়ে যায়।আরো পড়তে পারেন:মহাকাশে নিখোঁজ ভারতীয় সামরিক স্যাটেলাইটবাবা মায়ের ঝগড়া কী প্রভাব ফেলে শিশুর উপর?অটিজম নিয়ে মানুষের ধারণা কতটা বদলেছে?রাশিয়ার কূটনৈতিক নেটওয়ার্ক আসলে কত বড়?জাতিসংঘ কর্মকর্তার বিরুদ্ধে যৌন হয়রানির অভিযোগপুলিশের কর্মকর্তারা বলছেন, এধরনের ঘটনা খুবই বিরল। যদিও বিভিন্ন সময়ে বানরদেরকে বাড়িঘর নষ্ট করতে দেখা গেছে। কিন্তু তাদেরকে কখনো শিশুদেরকে সাধারণত এভাবে নিয়ে যেতে দেখা যায় না।স্থানীয় পুলিশ কর্মকর্তা পিসি প্রধান বিবিসিকে বলেছেন, "আমরা আশা করছি বানরটিকে আমরা এক সপ্তাহের মধ্যে ধরে ফেলবো।"তিনি বলেন, "সাধারণত দেখা যায় যে খাবারের জন্যে বানরেরা মানুষের উপর আক্রমণ করছে কিম্বা বাড়িঘরের ভেতরে ঢুকে পড়ছে। কিন্তু একটি বাচ্চাকে নিয়ে পালিয়ে যাওয়ার ঘটনা এই প্রথম।"বানর ধরায় দক্ষ এমন একটি গ্রুপের সাথে পুলিশ এখন অভিযান পরিচালনা করছে।বন বিভাগের কর্মকর্তারা বিবিসিকে জানিয়েছেন, বানরটি ওই পরিবারের বাড়িতে ঢুকে পড়েছিলো শনিবার সকালের দিকে। এবং তখনই সে শিশুটিকে নিয়ে পালিয়ে যায়।একজন চিকিৎসক, যিনি বাচ্চাটির মৃতদেহ পরীক্ষা করে দেখেছেন, তিনি বলছেন, তার দেহে আঘাতের কোন চিহ্ন নেই। "মনে হয় ডুবে গিয়েই তার মৃত্যু হয়েছে," বলেন তিনি।স্থানীয়দের অনেকেই বলছেন, বাচ্চাটিকে নিয়ে যাওয়ার সময় হয়তো সে তার হাত থেকে পড়ে গেছে।</body>
</article>
