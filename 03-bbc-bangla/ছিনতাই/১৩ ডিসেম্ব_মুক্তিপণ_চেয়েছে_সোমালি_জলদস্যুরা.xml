<article>
  <headline>মুক্তিপণ চেয়েছে সোমালি জলদস্যুরা</headline>
  <url>https://www.bbc.com/bengali/news/2010/12/101212_mhmvmoni</url>
  <published_at>১৩ ডিসেম্বর ২০১০</published_at>
  <category>ছিনতাই</category>
  <body>সোমালী জলদস্যুরা তাদের হাতে জিম্মি বাংলাদেশী নাবিকদের ছেড়ে দেয়ার বিনিময়ে মুক্তিপণ দাবী করেছে বলে জানিয়েছেন নাবিকদের পরিবারের সদস্যরা৻বাংলাদেশের পতাকাবাহী জাহাজ এমভি জাহান মণিতে থাকা ২৬ জন বাংলাদেশীর সবাই তাদের পরিবারের সদস্যদের সাথে কথা বলেছেন ।জলদস্যুদের পক্ষ থেকেও জাহাজের কর্তৃপক্ষের সাথে কথা হয়েছে।তবে এখনও তাদের কাছে কোন মুক্তিপণ দাবী  করা হয়নি বলে জাহাজের মালিক পক্ষ জানায়৻কিন্তু নাবিকদের পরিবারের সদস্যরা বলছেন জলদস্যুরা মুক্তিপণ দাবী করেছে৻গত  ৫ই ডিসেম্বর  আরব সাগর থেকে ছিনতাই হয় এমভি জাহান মনি নামের বাংলাদেশর জাহাজটি ।এরপর প্রায় সাত দিন জাহাজটির কারো সাথে কোন যোগাযোগ করা যায়নি ।রোববারই প্রথম জাহান মনিতে অবস্থান করা নাবিকরা জাহাজের মালিক পক্ষ এবং তাদের প্রত্যেকের পরিবারের সদস্যদের সাথে কথা বলেন।জাহাজে থাকা ২৫ জন বাংলদেশী নাবিক এবং একজনের স্ত্রী সবাই ভাল আছেন বলে পরিবার এবং মালিক পক্ষ বলছেন।তবে পরিবারের সদস্যরা বলছেন তাদের সাথে রোববার সন্ধ্যায় ২ থেকে ৪ মিনিট কথা বলার সময় জাহাজের নাবিকরা বলেছেন জলদস্যুরা মুক্তিপণ চায়।জাহাজের সেকেন্ড অফিসার মোহাম্মদ নুর ই আলমের স্ত্রী মাহবুবা ইয়াসমীন বলেন, জলদস্যুরা ৬৫ কোটি টাকা মুক্তিপণ চেয়েছে বলে স্বামীর সঙ্গে কথা বলে তিনি জানতে পেরেছেন৻তিনি আরও বলেন, জাহাজে বাংলাদেশী নাবিকদের খাবার-দাবার তেমন দেয়া হচ্ছে না৻ মুক্তির প্রক্রিয়া দীর্ঘতর হলে খাবারের সংকট আরও বাড়তে পারে বলে আশংকা করছেন তারা৻আরেকজন নাবিকের স্ত্রী শার্জিনা চৌধুরীও জানিয়েছেন, জলদস্যুরা মুক্তিপণ চেয়েছে৻তবে জাহাজের মালিকপক্ষ এমভি জাহান মণির মালিক কোম্পানী ব্রেভ রয়্যালস শিপিং কোম্পানী মুক্তিপণের দাবীর কথা অস্বীকার করছে৻কোম্পানীর মহাব্যবস্থাপক মেহেরুল করিম জানান, জাহাজের ২৬ জন বাংলাদেশীই তাদের বাড়িতে কথা বলেছেন৻ এরা সবাই সুস্থ আছেন৻এদিকে বাংলাদেশ সরকারের নৌ-পরিবহণ মন্ত্রী শাহজাহান খান জানিয়েছেন, জলদস্যুদের হাত থেকে কিভাবে জাহাজটি এবং এর নাবিকদের ছাড়িয়ে আনা হবে তা মালিক পক্ষের বিষয়৻ তবে ভবিষ্যত এধরণের ঘটনা যাতে না ঘটে সেটি সরকার দেখবে।এমভিজাহান মণির মালিক পক্ষ থেকে বলা হচ্ছে তারা এখনও অপেক্ষা করছেন জলদস্যুরা আর কোন যোগাযোগ করে কিনা । তাদের দিক থেকে যোগাযোগের চেষ্টা করেও আর কোন কথা বলার সুযোগ হয়নি।সেক্ষেত্রে তারা এখনো জানেন না কি ধরণের আলোচনা জলদস্যুদের সাথে হতে পারে।</body>
</article>
