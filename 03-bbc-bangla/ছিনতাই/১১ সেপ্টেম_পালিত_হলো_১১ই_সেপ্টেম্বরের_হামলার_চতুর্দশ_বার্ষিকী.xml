<article>
  <headline>পালিত হলো ১১ই সেপ্টেম্বরের হামলার চতুর্দশ বার্ষিকী</headline>
  <url>https://www.bbc.com/bengali/news/2015/09/150911_anniversary_911_observed_in_new_york_and_washington_us</url>
  <published_at>১১ সেপ্টেম্বর ২০১৫</published_at>
  <category>ছিনতাই</category>
  <body>যুক্তরাষ্ট্রের ওয়াশিংটন ও নিউইয়র্কে আজ ১১ই সেপ্টেম্বরের সন্ত্রাসী হামলার চতুর্দশ বার্ষিকী পালিত হয়েছে।২০০১ সালের এই দিনে ছিনতাই করা চারটি যাত্রীবাহী বিমান দিয়ে আঘাত হানা হয়েছিল মার্কিন যুক্তরাষ্ট্রের কয়েকটি লক্ষ্যবস্তুতে - যাতে নিহত হয় প্রায় ৩ হাজার লোক।এর মধ্যে ছিল নিউ ইয়র্ক শহরের ওয়ার্ল্ড ট্রেড সেন্টার বা 'টুইন টাওয়ার', এবং রাজধানী ওয়াশিংটনের সিআইএর সদর দফতর বা পেন্টাগন। এতে ওয়ার্ল্ড ট্রেড সেন্টারের দৃটি টাওয়ারই সম্পূর্ণ বিধ্বস্ত হয়ে যায়। ছিনতাই হওয়া চতুর্থ  বিমানটি পেনসিলভানিয়ায় একটি মাঠে বিধ্বস্ত হয়।মার্কিন প্রেসিডেন্ট বারাক ওবামা ওয়াশিংটনে হোয়াইট হাউসের লনে আজকের স্মরণ অনুষ্ঠানে এক মিনিট নিরবতা পালনের নেতৃত্ব দেন।নিউ ইয়র্কে ধ্বংসপ্রাপ্ত টুইন টাওয়ারের জায়গাটিতে এখন নতুন ভবন এবং  মেমোরিয়াল নির্মিত হয়েছে।আজ সেখানে নিহতদের স্মরণে আরেকটি অনুষ্ঠান হয়।</body>
</article>
