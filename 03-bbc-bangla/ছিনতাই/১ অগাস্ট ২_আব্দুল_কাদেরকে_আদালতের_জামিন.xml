<article>
  <headline>আব্দুল কাদেরকে আদালতের জামিন</headline>
  <url>https://www.bbc.com/bengali/news/2011/08/110727_abdulkadar_bail</url>
  <published_at>১ অগাস্ট ২০১১</published_at>
  <category>ছিনতাই</category>
  <body>ঢাকা বিশ্ববিদ্যালয়ের ছাত্র আব্দুল কাদেরকে গাড়ি ছিনতাই মামলায় জামিন দিয়েছেন আদালত৻তাকে সাতদিনের হেফাজতে নিয়ে জিজ্ঞাসাবাদের জন্য পুলিশের করা আবেদনের শুনানির পর ঢাকার মহানগর হাকিম তা নাকচ করে তাকে জামিন দিতে বলেন৻আব্দুল কাদেরের বিরুদ্ধে লালমাটিয়ায় একটি গাড়ি ছিনতাইয়ের অভিযোগে ঢাকার মোহাম্মদপুর থানায় একটি মামলা দায়ের করা হয়৻একই সঙ্গে ডাকাতির প্রস্তুতি ও অস্ত্র আইনে ঢাকা বিশ্ববিদ্যালয়ের প্রাণ রসায়ন বিভাগের এই ছাত্রের বিরুদ্ধে আরো দুটি মামলা রয়েছে৻আগামী বুধবার এই মামলা দুটিতে কাদেরের করা জামিন আবেদনের ওপর শুনানির দিন ধার্য রয়েছে৻গত ১৫ই জুলাই স্নাতোকত্তর বর্ষের ছাত্র আব্দুল কাদেরকে পুলিশ ঢাকার খিলগাঁও এলাকার বিশ্বরোড থেকে গ্রেপ্তার করে৻ঢাকা বিশ্ববিদ্যালয়ে মিঃ কাদেরের সহপাঠীদের অভিযোগ, তাঁর এই গ্রেপ্তার হয়রানিমূলক।এর প্রতিবাদে শিক্ষার্থীরা ইতিমধ্যেই বিভিন্ন কর্মসূচি পালন করছে এবং মানবাধিকার কমিশনের চেয়ারম্যান মিজানুর রহমানের কাছে নালিশও করেছে৻বাংলাদেশের আদালত আব্দুল কাদেরকে হয়রানিমূলকভাবে গ্রেপ্তার ও নির্যাতনের অভিযোগে গত সপ্তাহে পুলিশ বিভাগের তিনজন কর্মকর্তাকে সাময়িকভাবে বরখাস্ত করার নির্দেশ দেয়৻আব্দুল কাদের বর্তমানে পুলিশি হেফাজতে হাসপাতালে চিকিৎসাধীন আছেন৻</body>
</article>
