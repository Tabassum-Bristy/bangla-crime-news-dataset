<article>
  <headline>ঢাকায় ছিনতাইকারীর কবলে মা, কোল থেকে পড়ে শিশুর মৃত্যু</headline>
  <url>https://www.bbc.com/bengali/news-42390980</url>
  <published_at>১৮ ডিসেম্বর ২০১৭</published_at>
  <category>ছিনতাই</category>
  <body>এক সন্তানকে সুস্থ করে তুলতে শরীয়তপুর থেকে ঢাকায় এসেছিলেন শাহ আলম- আকলিমা বেগম দম্পতি। কিন্তু ঢাকায় নেমেই ছিনতাইকারীর কবলে পড়ে হারালেন তাদের সাত মাসের আরেক শিশু সন্তান। সোমবার সকালে ঢাকার দয়াগঞ্জ এলাকায় এই ঘটনা ঘটেছে। আরো পড়তে পারেন:সু চি'র সম্মতিতে মিয়ানমারে রোহিঙ্গা নির্যাতন:জাতিসংঘ ধর্ষণ আর হয়রানি: সংগীত জগতের 'অন্ধকারের' গল্পঢাকা মেডিকেল কলেজ হাসপাতালের পুলিশ ক্যাম্পের উপ-পরিদর্শক বাচ্চু মিয়া জানান,  ''এই দম্পতি তাদের ২ বছরের বড় ছেলে আলামিনকে চিকিৎসা করাতে শরীয়তপুর থেকে সোমবার সকালে ঢাকায় আসেন। সদরঘাটে নেমে বাবা শাহ আলম আলামিনকে নিয়ে শ্যামলীর শিশু হাসপাতালে যান। মা আকলিমা বেগম ছোট ছেলে ৭ মাসের আরাফাতকে নিয়ে শনির আখড়ায় বোনের বাড়িতে রওনা হন।'' আকলিমার বরাত দিয়ে তিনি জানান,  ''রিক্সায় করে যাওয়ার সময় দয়াগঞ্জ মোড়ে ছিনতাইকারীরা আকলিমার হাতে থাকা ব্যাগ টান দিয়ে নিয়ে যায়। এ সময় তার কোলে থাকা শিশু আরাফাত রাস্তা পড়ে যায়। শিশুটিকে ঢাকা মেডিকেল কলেজ হাসপাতালে নিয়ে গেলে চিকিৎসকরা মৃত ঘোষণা করেন।'' শিশুটির মাথা ও মুখে জখম ছিল বলে তিনি জানান। ঢাকায় বেশ কয়েকটি সংঘবদ্ধ ছিনতাইকারী চক্র রিক্সা বা বাসে চলন্ত যাত্রীদের ব্যাগ বা মোবাইল টান দিয়ে ছিনতাই করে বলে পুলিশের কাছে তথ্য রয়েছে।কয়েক বছর আগে ঢাকার ধানমণ্ডি এলাকায় একজন রিক্সাযাত্রী গৃহবধুর ব্যাগ ছিনতাইয়ের সময় তাকে কয়েকশ গজ টেনে হিচড়ে নিয়ে যায় গাড়িতে থাকা ছিনতাইকারীরা, যে ঘটনা সারাদেশে ব্যাপক আলোড়ন তুলেছিল। যাত্রাবাড়ী থানার ভারপ্রাপ্ত কর্মকর্তা আনিসুর রহমান জানান, ছিনতাইকারীদের তারা গ্রেপ্তারের চেষ্টা করছেন। এ ঘটনায় একটি মামলা প্রক্রিয়াধীন রয়েছে।বিবিসি বাংলার আরো খবর:'রাখাইনে ৪০টি গ্রাম পুড়িয়ে দিয়েছে সেনাবাহিনী'রাশিয়ায় সন্ত্রাসী হামলা থামালো যুক্তরাষ্ট্রস্টিভ স্মিথের সাথে কি ব্রাডম্যানের তুলনা করা যায়?পূর্ব জেরুসালেমে তুর্কি দূতাবাস খুলতে চান এরদোয়ান</body>
</article>
