<article>
  <headline>জাহাজটি যোগাযোগের বাইরে</headline>
  <url>https://www.bbc.com/bengali/news/2010/12/101207_pgpirate072</url>
  <published_at>৭ ডিসেম্বর ২০১০</published_at>
  <category>ছিনতাই</category>
  <body>আরব সাগরে জলদস্যুদের হাতে ছিনতাই হওয়া বাংলাদেশী পতাকাবাহী জাহাজটির সাথে এখনো কোন যোগাযোগ করা যায়নি৻  তবে সবশেষ তথ্য অনুযায়ী সেটি সোমালিয়ার দিকেই যাচ্ছে বলে জানিয়েছেন কর্মকর্তারা৻ এতে থাকা বাংলাদেশের নাবিকদের উদ্ধারের জন্য আন্তর্জাতিক পর্যায়ে সাহায্য চাওয়া হয়েছে৻এম ভি জাহান মণি নামের পণ্যবাহী জাহাজটি রোববার ভারতীয় উপকুল থেকে ২৭৫ নটিক্যাল মাইল দূরে থাকার সময় জলদস্যুদের হাতে আক্রান্ত হয়৻  জাহাজটিতে ২৫ জন বাংলাদেশী নাবিক রয়েছেন৻নৌ পরিবহনমন্ত্রী শাহজাহান খান বিবিসিকে বলেছেন যে জাহাজচি িএবং এর নাবিকদের উদ্ধারে বিভিন্ন আন্তর্জাতিক সংস্থার সাথে যোগাযোগ করা হয়েছে, তবে বিষয়টি বাংলাদেশের জন্যে সম্পূর্ণ নতুন হওয়ার কারণে এক্ষেত্রে কিছু সমস্যা হচ্ছে৻সমুদ্র পরিবহন অধিদপ্তরের চীফ নটিক্যাল সার্ভেয়ার ক্যাপ্টেন কে এম জসিমুদ্দিন সরকার বিবিসিকে বলেন, তারা উপগ্রহ থেকে পাওয়া চিত্রের মাধ্যমে জাহাজটির গতিবিধি পর্যবেক্ষণ করছেন, এবং সেটি এখনো সোমালিয়ার পথেই রয়েছে বলে মনে করা হচ্ছে৻মি. সরকার বলেন, ছিনতাই হওয়া জাহাজটির সাথে সরাসরি কোন যোগাযোগ তাদের এখনো হয়নি৻জাহাজটি যে শিপিং কোম্পানির সেই ব্রেভ রয়ালসের ব্যবস্থাপনা পরিচালক মেহেরুল করিম বিবিসিকে বলেন, সাধারণত মুক্তিপণের জন্যই এসব জাহাজ দখল করা হয় এবং তারা সেই মুক্তিপণ দিতে প্রস্তুত৻ তিনি বলেন, তারা যতদুর জানেন জাহাজের বাংলাদেশী ক্রুরা সুস্থই আছেন৻জাহাজটির মালিক সংস্থা ব্রেভ রয়ালের একজন কর্মকর্তা জানিয়েছেন, দুবাই-ভিত্তিক জলদস্যুতা সংক্রান্ত তদারকি সংস্থা ইউকেএমটিও-র সাথে তাদের  কথা হয়েছে এবং তারা জানিয়েছেন আগামী কয়েকদিনের মধ্যে জাহাজে থাকা লোকজন বা জলদস্যুদের সাথে তাদের যোগাযোগ হবে বলে তারা আশা করছেন৻বাংলাদেশের কর্তৃপক্ষ গতকাল থেকেই সন্দেহ করছেন যে সোমালীয় জলদস্যুরাই জাহাজটি ছিনতাই করে থাকতে পারে৻</body>
</article>
