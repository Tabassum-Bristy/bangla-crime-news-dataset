<article>
  <headline>‘মুক্তি পাচ্ছে বাংলাদেশী জাহাজ‘</headline>
  <url>https://www.bbc.com/bengali/news/2011/03/110311_mrkjahanmoni</url>
  <published_at>১১ মার্চ ২০১১</published_at>
  <category>ছিনতাই</category>
  <body>সোমালি জলদস্যুদের হাতে আটক বাংলাদেশী জাহাজের নাবিক ও ক্র সদস্যরা আগামী কয়েকদিনের মধ্যে মুক্তি পাচ্ছেন বলে জানিয়েছেন জাহাজ মালিক কর্তৃপক্ষ৻ছিনতাই হওয়া জাহাজ এমভি জাহান মণির মালিক প্রতিষ্ঠান ব্রেভ রয়্যালের কর্মকর্তা মেহেরুল করিম বিবিসিকে জানিয়েছেন, জাহাজের ২৬ জন নাবিক ও ক্রু সদস্যরা তিন/চার দিনের মধ্যেই মুক্ত হচ্ছেন৻কৌশলগত কারণে তারা মুক্তির দিন তারিখ বলতে পারছেন না৻গত ডিসেম্বর মাসের শুরুতে জাহাজটিকে আরব সাগর থেকে ছিনতাই করা হয়েছিল৻জলদস্যুরা কি শর্তে নাবিকদের মুক্তি দিচ্ছে এই প্রশ্নে বিস্তারিত বলা না হলেও কর্তৃপক্ষ বলছে যে মুক্তিপণের বিনিময়েই তাদেরকে ছেড়ে দেওয়া হচ্ছে৻মি. করিম জানান যে জলদস্যুদের সকল দাবী দাওয়া মেনে নেওয়ার পরেই জাহাজটিকে ছেড়ে দেওয়া হচ্ছে৻তিনি বলেন, বৃহষ্পতিবার তারা জাহাজের নাবিক ও জলদস্যুদের সাথে সবশেষ যোগাযোগ করেছেন৻‘শর্ত অনুযায়ী নাবিকদের সাথে জাহাজ মালিক কর্তৃপক্ষের সরাসরি কথা হয়েছে, ‘ বলেন মি. করিম৻তিনি জানান যে নাবিকদের সবাই সুস্থ রয়েছেন৻জলদস্যুদের পক্ষ থেকে ব্রেভ রয়্যালের কাছে প্রত্যেক নাবিকের ছবি পাঠানো হয়েছে৻পরে নাবিকদের প্রত্যকটি পরিবারকে তাদের ছবি দেখানো হয়েছে৻জাহাজ কর্তৃপক্ষ বলছে, এই প্রক্রিয়ায় কেউ মধ্যস্থতা করেনি৻ গত তিন মাস ধরে তাদেরকেই নাবিকদের সাথে সরাসরি যোগাযোগ রাখতে হয়েছে৻মি. করিম বলেন, মুক্তি পাওয়ার পর নাবিকদেরকে প্রথমে একটি নিরাপদ বন্দরে নিয়ে যাওয়া হবে এবং সেখান থেকে তাদেরকে বিমানে করে দেশে ফিরিয়ে আনা হবে৻এমভি জাহান মণি জাহাজটি ফিরিয়ে আনার জন্যে নাবিকদের পরবর্তী দলও প্রস্তত রয়েছে বলে ব্রেভ রয়্যালের পক্ষ থেকে জানানো হয়েছে৻</body>
</article>
