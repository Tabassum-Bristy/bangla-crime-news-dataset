<article>
  <headline>আরেকদল জলদস্যু ধরলো মালয়েশিয়া</headline>
  <url>https://www.bbc.com/bengali/news/2011/01/110122_pgmalayasiapirates</url>
  <published_at>২২ জানুয়ারি ২০১১</published_at>
  <category>ছিনতাই</category>
  <body>এডেন উপসাগরে একটি তেলের ট্যাংকার ছিনতাইয়ের চেষ্টা ব্যর্থ করে দিয়েছে মালয়েশিয়ার নৌবাহিনী এবং তারা সোমালিয়ার সাত জলদস্যুকে আটক করেছে৻জলদস্যুরা যখন এই তেলের ট্যাংকারটি দখলের চেষ্টা করে তখন সতর্কবার্তা পেয়ে মালয়েশিয়ার নৌবাহিনীর একটি জাহাজ দ্রুত সেখানে পৌছায় এবং দুপক্ষের গোলাগুলিতে তিন জন জলদস্যু আহত হয়৻ উল্লেখ্য, মাত্র গতকালই দক্ষিণ কোরিয়ার নৌবাহিনীও একই ভাবে একটি ছিনতাই হওয়া জাহাজের ২১ জন নাবিককে উদ্ধার করে৻সোমালি জলদস্যুরা বৃহস্পতিবার রাতে একটি মালয়েশিয়ান তেলবাহী ট্যাংকারে হামলা চালিয়ে সেটি দখল করে নিয়েছিল৻ জাহাজটির নাবিকরা নিজেদের একটি সুরক্ষিত কক্ষে আটকে রেখে তাদের উদ্ধারের জন্য সতর্ক বার্তা পাঠায়৻ মালয়েশিয়ান নৌবাহিনীর একটি টহল দল তখন কাছাকাছিই ছিল, খবর পেয়ে তাদের জাহাজ দ্রুত সেখানে পৌঁছায়৻ নৌবাহিনীর একটি বিশেষ প্রশিক্ষণপ্রাপ্ত দল তেলের ট্যাংকারটিতে নামে এবং জলদস্যুদের সঙ্গে তাদের বন্দুকযুদ্ধ হয়৻ শেষ পর্যন্ত জলদস্যুদের পরাস্ত করে নৌবাহিনী জাহাজটির নিয়ন্ত্রণ গ্রহণে সক্ষম হয়৻  প্রায় এক কোটি ডলার মূল্যের জ্বালানী নিয়ে এই তেলের ট্যাংকারটি সিঙ্গাপুর যাচ্ছিল৻ এর আগে দক্ষিণ কোরিয়ার নৌবাহিনীও জলদস্যুদের বিরুদ্ধে একই রকম এক অভিযান চালিয়ে আট জ্নকে হত্যা করে, এবং পাঁচ জনকে জীবিত ধরতে সক্ষম হয়৻সোমালি জলদস্যুদের উৎপাতে আফ্রিকার পূর্ব  উপকুল এখন সবচেয়ে বিপদসংকুল সমূদ্রপথে পরিণত হয়েছে৻ গত চার বছরে সেখানে জলদস্যুতা বেড়েছে বহুগুণে৻কিন্তু আন্তর্জাতিক মেরিটাইম ব্যুরো দাবী করছে এডেন উপসাগরে গত বছর দস্যুতার ঘটনা আগের বছরের তুলনায় অর্ধেকে কমে এসেছে৻ সংস্থাটি বলছে, বিভিন্ন দেশের নৌবাহিনী যে এখন ঐ এলাকায় টহল দিচ্ছে, তার কারণেই পরিস্থিতির উন্নতি হচ্ছে৻</body>
</article>
