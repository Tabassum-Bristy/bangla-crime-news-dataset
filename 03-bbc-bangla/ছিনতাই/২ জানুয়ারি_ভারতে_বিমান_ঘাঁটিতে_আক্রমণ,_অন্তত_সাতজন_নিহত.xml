<article>
  <headline>ভারতে বিমান ঘাঁটিতে আক্রমণ, অন্তত সাতজন নিহত</headline>
  <url>https://www.bbc.com/bengali/news/2016/01/160102_india_attack_punjab_airbase_pathankot</url>
  <published_at>২ জানুয়ারি ২০১৬</published_at>
  <category>ছিনতাই</category>
  <body>পাকিস্তান সীমন্তের কাছে ভারতীয় বিমান বাহিনীর এক ঘাঁটিতে একদল বন্দুকধারী হামলা চালালে অন্তত সাতজন নিহত হয়েছে।এদের মধ্যে চারজন সন্দেহভাজন জঙ্গী এবং তিন জন সেনা সদস্য।ভারতীয় সময় ভোর সাড়ে তিনটার দিকে পাঠানকোট বিমান ঘাঁটিতে এই আক্রমণ চালানো হয়, এবং তাদের মোকাবেলায় সেনাবাহিনীর কমান্ডো এবং হেলিকপ্টার মোতায়েন করা হয়েছে।বিমান ঘাঁটিতে জঙ্গীদের বিরুদ্ধে এখনো অভিযান চলছে।ভারতীয় সামরিক কর্মকর্তারা জানান, ছিনতাই করা পুলিশের একটি গাড়ি এই আক্রমণে ব্যবহার করা হয়েছে, এবং বন্দুকধারীরা ভারতীয় সেনাবাহিনীর পোশাক পরা ছিল।একজন ভারতীয় নিরাপত্তা কর্মকর্তার বরাত দিয়ে সংবাদ সংস্থা এএফপি জানাচ্ছে আক্রমণে ভারত-শাসিত কাশ্মীরের জঙ্গিদের সম্পৃক্ততা থাকতে পারে।''আমাদের বিশ্বাস, তারা জয়েশ-এ-মোহাম্মদ গ্রুপের সন্ত্রাসী'', কর্মকর্তা এএফপিকে বলেন।কাশ্মীর-ভিত্তিক এই সংগঠনকে পাকিস্তান সমর্থন করে বলে ভারত অভিযোগ করে। তবে পাকিস্তানে এই অভিযোগ বরারবই প্রত্যাখান করে আসছে।এই আক্রমণ আসলো লাহোরে ভারত এবং পাকিস্তানের প্রধানমন্ত্রীদের মধ্যে বৈঠকের মাত্র কয়েকদিন পরেই।অগাস্ট মাসে পাঞ্জাবের ঘুরুদাসপুরে একটি পুলিশ স্টেশনে সশস্ত্র হামলায় সাতজন নিহত হয়। প্রায় ১২ ঘণ্টা ঘরে চলা বন্দুক যুদ্ধে তিনজন আক্রমণকারী নিহত হয়।</body>
</article>
