<article>
  <headline>আরব সাগরে বাংলাদেশী জাহাজ ছিনতাই</headline>
  <url>https://www.bbc.com/bengali/news/2010/12/101205_sapiracy</url>
  <published_at>৫ ডিসেম্বর ২০১০</published_at>
  <category>ছিনতাই</category>
  <body>বাংলাদেশের একটি পণ্যবাহী জাহাজ আরব সাগরে জলদস্যুরা ছিনতাই করেছে৻বাংলাদেশের কর্তৃপক্ষ সোমালিয় জলদস্যুদের সন্দেহ করছেন৻ বাংলাদেশের সমুদ্র পরিবহন দফতরের প্রধান রিয়ার ‌অ্যাডমিরাল বজলুর রহমান বিবিসিকে বলেন, এম ভি জাহান মণি নামের এই জাহাজে ২৫ জন বাংলাদেশী নাবিক রয়েছেন৻জাহাজটির সঙ্গে এখন সব যোগাযোগ বিচ্ছিন্ন থাকলেও তার অবস্থান ও গতিবিধি সার্বক্ষণিকভাবে নজরে রাখা হচ্ছে৻ সিঙ্গাপুর থেকে জাহাজটি সুয়েজের পথে ছিলো৻মিঃ রহমান জানান এম ভি মনির সাথে তাদের শেষবার যোগাযোগ হয়েছিলো রোববার বিকেল পৌনে পাঁচটার দিকে৻ তিনি বলেন, জাহাজের ক্যাপ্টেন সেসময় জানিয়েছিলেন জলদস্যুরা তাদের পেছনে লেগেছে৻জাহাজটি সেসময় ভারতীয় উপকুল থেকে প্রায় ২৭৫ নটিক্যাল মাইল দূরে অবস্থান করছিলো৻ এর পর জাহাজটির সাথে আর কোনো যোগাযোগ নেই৻মিঃ রহমান জানান এলাকাটিতে নিয়মিত নিরাপত্তা টহল থাকলেও জলদস্যুদের প্রকোপ প্রবল৻জাহাজ ছিনতাই প্রতিরোধে সিঙ্গাপুর ও দুবাইভিত্তিক যে সংস্থাগুলো রয়েছে তাদেরকে এই ঘটনা ইতিমধ্যেই জানানো হয়েছে৻ জাহাজটির ছবি এবং প্রাসঙ্গিক তথ্যও সংস্থাগুলোর কাছে জানানো হয়েছে৻</body>
</article>
