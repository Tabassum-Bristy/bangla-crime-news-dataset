<article>
  <headline>ছিনতাই চাঁদাবাজি বন্ধে প্রয়োজনে গুলি চালানোর হুমকি</headline>
  <url>https://www.bbc.com/bengali/news/2016/06/160623_bangladesh_muggers_extortionists_police_firing_order</url>
  <published_at>২৩ জুন ২০১৬</published_at>
  <category>ছিনতাই</category>
  <body>বাংলাদেশের রাজধানী ঢাকায় ছিনতাইকারী, চাঁদাবাজদের কড়া হুমকি দিয়েছে পুলিশ।মহানগর পুলিশ কমিশনার হুঁশিয়ার করেছেন এ ধরণের অপরাধীদের পাকড়াও করতে প্রয়োজনে পুলিশ গুলি চালাবে।বিবিসি বাংলাকে তিনি বলেছেন, আইন অনুয়ায়ী জান-মাল রক্ষায় পুলিশ গুলি করতে পারে।পুলিশ কমিশনারের এই হুমকির ঠিক আগে আজ বৃহস্পতিবার ঢাকায় একজন এনজিও কর্মীকে পায়ে গুলি করে তার কাছ থেকে পাঁচ লাখ টাকা ছিনতাইয়ের ঘটনা ঘটেছে।গতকাল বুধবার ঢাকার ধানমন্ডী এলাকায় ছিনতাইকারির কবলে পড়েছিলেন বিবিসি বাংলার প্রবাহ টেলিভিশন অনুষ্ঠানের উপস্থাপক শারমিন রমা। তার ওপর হামলার ঘটনার বিস্তারিত জানতে 

এখানে ক্লিক করুন। ঈদের আগে ছিনতাই বেড়েছে বলে উদ্বেগও শোনা যাচ্ছে।পুলিশ কমিশনার আসাদুজ্জামান মিয়া বলেছেন, এবার ঈদের আগে ছিনতাই-চাঁদাবাজির মতো অপরাধ অন্যন্য সময়ের তুলনায় অনেক কম বলে পুলিশের কাছে তথ্য রয়েছে।তিনি জানিয়েছেন, মার্কেট, বাসটার্মিনাল, লঞ্চঘাট এবং রেল স্টেশনসহ যেসব জায়গায় মানুষের সমাগম হয় , সেসব জায়গায় পুলিশের নিরাপত্তা বাড়ানো হয়েছে।অপরাধীদের বিরুদ্ধে ব্লক রেডসহ বিভিন্ন কঠোর পদক্ষেপ তারা নিচ্ছেন।এরপরও ছিনতাইয়ের কিছু ঘটনা ঘটায় আইনের সর্বশেষ উপায় হিসেবে অপরাধী ধরতে তিনি পুলিশকে গুলি চালানোর কথা বলেছেন।পুলিশের কঠোর ব্যবস্থার মধ্যেই বৃহস্পতিবার দিনেদুপুরে ঢাকার হাজারিবাগ এলাকায় ছিনতাইয়ের ঘটনা ঘটেছে।স্থানীয় থানা পুলিশের ভারপ্রাপ্ত কর্মকর্তা মীর আলিমুজ্জামান বলেছেন, একজন এনজিও কর্মী ধানমন্ডি এলাকায় একটি ব্যাংক থেকে পাঁচ লাখ টাকা তুলে মাইক্রোবাসে করে কামরাঙ্গিরচর যাচ্ছিলেন।সেই সময় হাজারিবাগ এলাকায় একটি মোটরসাইকেলে এসে ছিনতাইকারীরা মাইক্রোবাসের গতি রোধ করে এনজিও কর্মীর পায়ে গুলি করে টাকা ছিনিয়ে নিয়ে যায়।অপরাধীদের গ্রেফতারে পুলিশ অভিযান চালানোর কথা বলছে।</body>
</article>
