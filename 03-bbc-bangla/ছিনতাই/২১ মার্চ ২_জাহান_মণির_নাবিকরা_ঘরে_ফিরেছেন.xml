<article>
  <headline>জাহান মণির নাবিকরা ঘরে ফিরেছেন</headline>
  <url>https://www.bbc.com/bengali/news/2011/03/110321_mk_jahanmoni_arrival</url>
  <published_at>২১ মার্চ ২০১১</published_at>
  <category>ছিনতাই</category>
  <body> বাংলাদেশের  যেসব নাবিক জাহাজ এম ভি জাহান মণিসহ সোমালিয়ার জলদস্যুদের হাতে প্রায় ১০০ দিন  জিম্মি ছিলেন, মুক্তি পাওয়ার পর সোমবার তাঁরা দেশে ফিরেছেন।চট্টগ্রামের  আন্তর্জাতিক বিমানবন্দরে নামার পর নাবিকরা তাদের পরিবার-পরিজনের সঙ্গে মিলিত হন।জলদস্যুদের  হাতে দীর্ঘদিন আটক থাকার পর জীবিত অবস্থায় দেশে ফিরতে পেরে নাবিকরা প্রচণ্ড  আনন্দিত।খুশি  পরিবারের সদস্যরা। তবে তাঁরা বলছেন যে জলদস্যুদের কারণে ঝুকি বেড়ে যাওয়ার ফলে  নাবিকরা আবারো সাগরে যাক, তা তাঁরা চান না।জাহান  মণি ২৫ জন নাবিক এবং একজন নাবিকের স্ত্রী সহ ছিনতাই হওয়ার পর মুক্তি পায় গত সোমবার।ঠিক  এক সপ্তাহ পরে ওমানের সালালাহ বন্দর থেকে এই নাবিকরা বিমানে করে ফিরে আসেন  চট্টগ্রামে, পরিবারের সদস্যদের মাঝে।জিম্মি  নাবিকদের একজন কামরুল হোসেন, জাহান মণির থার্ড অফিসার। কেমন লাগছে জিজ্ঞেস করার পর  তিনি বলেন যে এটা অনেকটা দ্বিতীয় জীবন ফিরে পাওয়ার মত। “মানুষের  আবেগ যখন খুব বেশী জমে যায়, তখন কথা কমে আর তা প্রকাশ হয় চোখের পানি হয়ে। অনেক কথা  জমে আছে, কিন্তু তা বলা শক্তি নেই।“জাহান  মণির চীফ ইঞ্জিনিয়ার মতিউল মাওলা জিম্মি ছিলেন স্ত্রী সহ। তাঁর দেশে ফেরা উপলক্ষ্যে  সব ভাই-বোন চট্টগ্রামে জড়ো হয়েছেন।ভাই  মাহবুব মাওলা বলছেন যে মতিউল মাওলাকে বলা হয়েছে অবসরে চলে যেতে। অন্যদিকে বড় বোন  লায়লা রাকিব বলছেন যে তাঁর ভাইকে আবার সাগরে জাহাজ নিয়ে যেতে দিতে তিনি চান  না।তিনি  বলেন, যেভাবে একের পর এক জাহাজ ছিনতাই হচ্ছে, তাতে কখন যে কী হয় তা নিয়ে খুবই একটা  ভয়ের মধ্যে আছি।সোমালিয়ার  জলদস্যুদের হাতে জাহাজ ছিনতাই এখন অনেকটা নিয়মিত ঘটনা হয়ে দাড়িয়েছে।আর  একটি বাংলাদেশী জাহাজ ঐ ছিনতাইয়ের শিকার হওয়া এবং এর নাবিকরা জিম্মি হয়ে দীর্ঘদিন  আটক থাকার কারণে নাবিক পেশাটির ব্যাপারে অনেকের মধ্যেই একধরনের ভীতি কাজ করছে।জাহান  মণির নাবিক শরিফুল ইসলামের ভাই শাহিন আলম যেমনটা বলছেন যে তিনি ভাইয়ের পুরানো পেশায়  ফিরে যাওয়ার বিপক্ষে।তিনি  বলেন যে তাঁর ভাই আপাতত বসে থাক এটাই তিনি চান।জাহান  মণির থার্ড অফিসার কামরুল হোসেন অবশ্য বলছেন যে জাহাজে কাজ করাটাই তাঁর একমাত্র  দক্ষতা, সুতরাং তিনি হয়তো কিছুদিন পরে আবারো জাহাজের কাজেই ফিরে যাবেন।তবে  তিনি মনে করেন যে জাহান মণির ছিনতাই হওয়ার ঘটনা বাংলাদেশী নাবিকদের মনে ভয় আর  আশঙ্কা বাড়াবে।সোমালিয়ার  উপকুল দিয়ে যাওয়ার বিষয়টি অনেক নাবিকই প্রত্যাখান করেন, এ কথা জানিয়ে মিঃ হোসেন  বলেন যে কোম্পানীগুলো তখন লোভনীয় প্রস্তাব দেয় যে ঐ উপকুল পার হওয়ার সময়টিতে  দ্বিগুণ বেতন দেয়া হবে।“আমরা  কিন্তু ঝুকির কথা জেনেই যাই, তবে বর্তমানে ঝুকি আরো বেড়েছে। ফলে নাবিকদের মধ্যে  প্রচণ্ড ভীতি কাজ করবে।“কামরুল  হোসেন বলেন যে বিমানের নিরাপত্তার জন্যে যেমন অনেক বিমানে এয়ার মার্শাল মোতায়েণ করা  হয়, তেমনি সমুদ্রগামী জাহাজেও মেরিন মার্শাল মোতায়েন করা হলে ছিনতাইয়ের ঘটনা কমে  আসবে।</body>
</article>
