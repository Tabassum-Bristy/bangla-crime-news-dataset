<article>
  <headline>মিশরীয় বিমান ছিনতাইকারী গ্রেফতার, সব যাত্রী মুক্ত</headline>
  <url>https://www.bbc.com/bengali/news/2016/03/160329_cyprus_egyptair_plane_hijack_ends_last</url>
  <published_at>২৯ মার্চ ২০১৬</published_at>
  <category>ছিনতাই</category>
  <body>ছিনতাই করে সাইপ্রাসে নিয়ে যাওয়া মিশরীয় বিমানটির সব যাত্রী মুক্তি হয়েছেন এবং ছিনতাইকারীকে গ্রেফতার করা হয়েছে। কর্মকর্তারা বলছেন, সংকটের অব্সান ঘটেছে।ছিনতাইকারীকে বিমান থেকে বেরিয়ে হাত মাথার ওপর তুলে নিরাপত্তা কর্মকর্তাদের দিকে হেঁটে যেতে দেখা গেছে।এর আগেই প্রায় অর্ধশত যাত্রী লারনাকা বিমান বন্দরে অবতরণ করা বিমানটি থেকে বাইরে বেরিয়ে এসেছিলেন। টেলিভিশনের সবশেষ খবরে দেখা যায়,  বাকি যাত্রীরা সিঁড়ি দিয়ে নেমে আসছেন, এবং আরেকজন লোক ককপিটের জানালা বেয়ে নেমে আসছেন।  এর আগে খবর পাওয়া গিয়েছিল যে ছিনতাইকারী ব্যক্তিটি তার সাবেক স্ত্রীর সাথে দেখা করতে চেয়েছে এবং সাইপ্রাসে আশ্রয় চেয়েছে। কিন্তু এখন বলা হচ্ছে, ছিনতাইকারীর আসল দাবিটা কি তা নিয়ে বিভ্রান্তি রয়েছে।আরেক খবরে বলা হয়, ছিনতাইকারী মিশরের কাগারে থাকা মহিলা বন্দীদের মুক্তি দাবি করেছে।তবে সাইপ্রিয়ট প্রেসিডেন্ট নিকোস আনাস্তাসিয়াদেস বলেছেন, এই ছিনতাইয়ের ঘটনার সাথে সন্ত্রাসবাদের কোন সম্পর্ক নেই।আলেকজান্দ্রিয়া থেকে কায়রোগামী ইজিপ্টএয়ারের এই বিমানটি ছিনতাই করে সাইপ্রাসের লারনাকা বিমানবন্দরে অবতরণ করায় একজন যাত্রী।সে দাবি করেছিল যে সে বিস্ফোরকভর্তি 'সুইসাইড ভেস্ট' পরে আছে।তবে মিশরের বেসামরিক বিমান চলাচল মন্ত্রী বলেছেন, বিমানের ভেতর কোন বোমা আছে কিনা তা স্পষ্ট নয়।বিমানটিতে মোট ৫৬ জন যাত্রী এবং ৭ জন ক্রু ও নিরাপত্তাকর্মী ছিলেন।</body>
</article>
