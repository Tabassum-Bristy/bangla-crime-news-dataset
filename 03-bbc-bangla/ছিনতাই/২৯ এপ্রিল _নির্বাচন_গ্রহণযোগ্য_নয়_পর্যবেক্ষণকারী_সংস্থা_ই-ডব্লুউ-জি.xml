<article>
  <headline>নির্বাচন 'গ্রহণযোগ্য নয়': পর্যবেক্ষণকারী সংস্থা ই-ডব্লুউ-জি</headline>
  <url>https://www.bbc.com/bengali/news/2015/04/150429_sm_ewg_dhaka_chittgong_polls-rigging_bangladesh</url>
  <published_at>২৯ এপ্রিল ২০১৫</published_at>
  <category>ছিনতাই</category>
  <body>বাংলাদেশের সিটি কর্পোরেশন নির্বাচন পর্যবেক্ষণ শেষে নির্বাচন পর্যবেক্ষণকারী জোট ইলেকশন ওয়ার্কিং গ্রুপ বা ই-ডব্লুউ-জি বলেছে, ঢাকা এবং চট্টগ্রামে নির্বাচন গ্রহণযোগ্য হয়নি।ঢাকায় এক সংবাদ সম্মেলনে ই-ডব্লুউ-জি কর্মকর্তারা বলেন, নির্বাচন প্রক্রিয়া এবং নির্বাচনের দিনে সংঘটিত অপকর্ম, অনিয়মের কারণে তারা এই নির্বাচনকে বিশ্বাসযোগ্য বলে মনে করে না।সংস্থাটি বলছে, নির্বাচনে উল্লেখযোগ্য মাত্রায় অনিয়ম ও সহিংসতা হয়েছে। বিপুল ব্যালট ছিনতাই করে সিল মারার ঘটনা, ভয়ভীতি প্রদর্শন, ভোট কক্ষ দখল, ও সহিংসতার ঘটনা ঘটেছে।বুধবার ঢাকা প্রেসক্লাবে এক সংবাদ সম্মেলনে ইডব্লিউজি জানিয়েছে, তিনটি সিটি কর্পোরেশনের প্রায় ২৭০০শ কেন্দ্রের মধ্যে তারা ৬১৯টি কেন্দ্র পর্যবেক্ষণ শেষে তারা এই তথ্য পেয়েছে।ইডব্লিউজি বলছে, নির্বাচনী ফলাফলকে পরিবর্তনের উদ্দেশ্যেই পরিকল্পিতভাবে এসব অনিয়ম ও সহিংসতার ঘটনা ঘটানো হয়েছে। এসব রোধে নির্বাচন কমিশনের ভূমিকাও পর্যাপ্ত ছিল না।</body>
</article>
