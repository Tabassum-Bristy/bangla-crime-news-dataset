<article>
  <headline>ৠাবের সাথে বন্দুকযুদ্ধে হত ২</headline>
  <url>https://www.bbc.com/bengali/news/2010/11/101105_mb_rab_ashulia</url>
  <published_at>১২ নভেম্বর ২০১০</published_at>
  <category>ছিনতাই</category>
  <body>বাংলাদেশে  পুলিশের বিশেষ বাহিনী ৠাপিড  অ্যাকশন ব্যাটালিয়ন বা ৠাব দাবি করছে যে তাদের সঙ্গে বন্দুকযুদ্ধে দু’জন  ছিনতাইকারী নিহত হয়েছে।ৠাবের  কর্মকর্তারা বলছেন যে ঢাকার কাছে আশুলিয়া এলাকায় ভোররাতে সংঘটিত ঐ বন্দুকযুদ্ধে যে  ছিনতাইকারী দলটি অংশ নেয়, সেটি ঐ এলাকায় সঙ্ঘবদ্ধভাবে সম্প্রতি বেশ কিছু অপরাধমূলক  কর্মকাণ্ড করে।এদের  ধরার জন্যেই ৠাবের  সদস্যরা সেখানে ফাঁদ পেতেছিল বলে ৠাবের  একজন অতিরিক্ত মহাপরিচালক বিবিসি বাংলাকে জানিয়েছেন।তিনি  বলেন যে পালানোর পথ বের করার জন্যেই অপরাধীরা ৠাব  সদস্যদের ওপর গুলি চালায় এবং তখন বন্দুকযুদ্ধের ঘটনা ঘটে।ৠাবের  কর্মকর্তারা বলছেন যে সাভার এলাকায় সম্প্রতি একটি ছোট ছেলেকে তাঁর বাবার সামনে থেকে  অপহরণ করা হয়েছিল এবং প্রায় ৪৮ ঘন্টা অভিযান চালিয়ে তাকে কিশোরগঞ্জ থেকে উদ্ধার করা  হয়।এরপর  এই অপহরণকারীদের ধরার জন্যে বিশেষ অভিযান পরিচালনার ব্যবস্থা করা হয় বলে জানান  ৠাবের  অতিরিক্ত মহাপরিচালক কর্নেল মতিউর রহমান।তিনি  বলেন, ছদ্মবেশে সাধারণ মানুষ হিসেবে গাড়ি নিয়ে চলাফেরা করতে থাকবো, এই রকম একটি  পরিকল্পনা করে আমরা একসাথে অনেকগুলো টিম বাইরে বের করেছিলাম।তিনি  আরো বলেন, ‘এই রকম একটি দলকে ছিনতাইকারীরা থামানোর চেষ্টা করে। আমরা গাড়ী থামিয়ে  তাদের চ্যালেঞ্জ করি। এই অবস্থায় তারা যখন বুঝতে পারে যে আমরা ৠাব,  তখন তারা গুলি চালিয়ে পালানোর চেষ্টা করে এবং উত্তরে আমরাও গুলি  চালাই।`কর্ণেল  মতিউর রহমান বলেন যে বন্দুকযুদ্ধের সময় দুইজন ছিনতাইকারী গুলিবিদ্ধ হয় এবং  হাসাপাতালে নেয়ার পর চিকিৎসকরা এদের মৃত ঘোষণা করেন।ঘটনাস্থল  থেকে চারজনের মতো ছিনতাইকারী পালিয়ে যায় বলে ৠাব  ধারণা করছে।ৠাবের  অতিরিক্ত মহাপরিচালক বলেন যে বন্দুকযুদ্ধের পর ঘটনাস্থল থেকে কিছু অস্ত্রও উদ্ধার  করা হয়েছে।ৠাব  দাবি করছে যে সাভার, আশুলিয়া এবং নবীনগর এলাকায় সঙ্ঘবদ্ধ একটি দল কয়েক সপ্তাহ ধরে  বিভিন্নরকম অপরাধমূলক কর্মকাণ্ড করছে এবং বন্দুকযুদ্ধে নিহত দু’জন  ঐ দলের সদস্য ছিলেন।এ  ব্যাপারে কর্নেল মতিউর রহমান বলেন, গত এক সপ্তাহের মধ্যে একাধিক গাড়ী ছিনতাই,  স্কুলের বাচ্চাকে ধরে নিয়ে মুক্তিপণ দাবি –  এই কাজগুলো তারা করছিল এক অর্থে কোনরকম প্রতিবন্ধকতা ছাড়াই।“পরিস্থিতি এমন  একটা পর্যায়ে চলে যাচ্ছিল যে স্বাভাবিক আইন-শৃঙ্খলা পরিস্থিতির ব্যাপারে মানুষের  বিশ্বাসই নষ্ট হয়ে যাচ্ছিল।“তিনি  বলেন, স্বাভাবিকভাবেই মানুষ পুলিশের কাছে অভিযোগ করে, কিন্তু পুলিশের কাছে অভিযোগের  পরও যখন এর কোন প্রতিকার হচ্ছিল না, তখন মানুষ ৠাবের  শরণাপন্ন হচ্ছিল।একটি  চক্রই সবধরণের অপরাধের সঙ্গে সংশ্লিষ্ট বলে ৠাবের  গোয়েন্দারা জানতে পারছিল বলে তিনি জানান।ৠাবের  সঙ্গে কথিত বন্দুকযুদ্ধে অপরাধীদের মৃত্যুর ঘটনা এর আগেও ঘটেছে।প্রায়  প্রতিটি ক্ষেত্রেই ৠাবের  দাবী যে অপরাধীরা গুলি চালানোর পর ৠাব  সদস্যরা পাল্টা গুলি চালানোর কারণে অপরাধীদের মৃত্যু ঘটে।আইন-শৃঙ্খলা  রক্ষাকারী বাহিনীর পরিচয় জানার পরও অপরাধীরা গুলি চালায় কেন, এমন এক প্রশ্নে  ৠাবের  অতিরিক্ত মহাপরিচালক একে একধরণের আত্মরক্ষামূলক ব্যবস্থা বলে মনে করেন।তিনি  বলেন, আমি এটাকে সাহস হিসেবে দেখি না। যখন তারা বুঝতে পারে যে তারা ধরা পড়ে যাচ্ছে,  তখন তাদের আত্মরক্ষার জন্যে কৌশল নিতে হয়।“সাধারণ  মানুষ যখন ছিনতাইকারীর কবলে পড়ে, তখন দেখবেন যারা বাধা দেয়ার চেষ্টা করে তাঁরা  কিন্তু মারা পড়ে। আর যারা বিনা বাক্য-ব্যয়ে সবকিছু দিয়ে দেয়, তাঁরা কেবল  সর্বস্বান্ত হয়।“কর্ণেল  মতিউর রহমান বলেন যে অপরাধীরা গুলি চালিয়ে একটা অবস্থার সৃষ্টি করে, যাতে করে তাদের  পালানোর সুযোগ সৃষ্টি হয়।আশুলিয়ায়  বন্দুকযুদ্ধে নিহত দু’জনের  উদ্ধার করার চেষ্টা হচ্ছে বলে ৠাবের  কর্মকর্তারা জানিয়েছেন।</body>
</article>
