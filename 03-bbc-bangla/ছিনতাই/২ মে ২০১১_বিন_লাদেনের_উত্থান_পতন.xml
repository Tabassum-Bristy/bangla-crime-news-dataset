<article>
  <headline>বিন লাদেনের উত্থান পতন</headline>
  <url>https://www.bbc.com/bengali/news/2011/05/110502_mrk_laden</url>
  <published_at>২ মে ২০১১</published_at>
  <category>ছিনতাই</category>
  <body>ওসামা বিন লাদেনের জন্ম ১৯৫৭ সালে৻সৌদি আরবে একটি বিত্তশালী ঠিকাদার পরিবারে তিনি বেড়ে উঠেছেন৻ওসামা বিন লাদেন তার পিতা মোহাম্মদ বিন লাদেনের ৫২ জন ছেলেমেয়ের মধ্যে ১৭তম৻পুরনো ছবিতে দেখা যায়, ছুটি কাটাতে ইউরোপে বেড়াতে আসা ওসামা বিন লাদেন ফ্যাশনদুরস্ত পোশাক পরে আছেন৻পিতার মৃত্যুর পরই তিনি ব্যবসার হাল ধরেন৻ সৌদি আরবের ৮০ শতাংশ রাস্তাঘাট তার পিতার কোম্পানি তৈরি করেছে বলে ধারনা করা হয়৻ওসামা বিন লাদেন জেদ্দায় ইঞ্জিনিয়ারিং বিষয়ে লেখাপড়া করেন৻পরে আফগানিস্তানে সোভিয়েত ইউনিয়নের দখল অভিযান তার জীবন বদলে দেয়৻বিলাসবহুল জীবন পরিত্যাগ করে তিনি আফগানিস্তানে চলে যান যেখানে তিনি আশির দশকে দখলদার সোভিয়েত বাহিনীর বিরুদ্ধে অস্ত্র তুলে ধরেন৻নিরাপত্তা বিশ্লেষকরা বলেন যে মার্কিন গুপ্তচর সংস্থা সিআইএ বিন লাদেনসহ মুজাহিদদের প্রশিক্ষণ ও অস্ত্র দিয়েছে৻এই যুদ্ধে শেষ হওয়ার সাথে তার চিন্তা ভাবনাতেও পরিবর্তন আসে৻ মস্কোর প্রতি তার ঘৃণা ওয়াশিংটনের প্রতি ঘৃণায় পরিবর্তিত হয়৻সোভিয়েত বাহিনীর বিরুদ্ধে লড়াই করার পাশাপাশি তিনি আল কায়দা সংগঠন গড়ে তোলেন৻ এবং এই বাহিনীর পেছনে তার অর্থবিত্ত বিনিয়োগ করতে শুরু করেন৻ওসামা বিন লাদেন বলেছিলেন যে তিনি ১৯৯৮ সালে যুক্তরাষ্ট্রের বিরুদ্ধে যুদ্ধ ঘোষণা করেন৻তার দাবী মধ্যপ্রাচ্যে মুসলমানদের মাটিতে মার্কিন সৈন্যের উপস্থিতিতে ক্ষুব্ধ হয়ে তিনি এই যুদ্ধের ডাক দেন৻সেসময় তিনি একটি ফতোয়া জারি করেন যেখানে তিনি ঘোষণা করেন মার্কিনদের হত্যা করা মুসলমানদের দায়িত্ব৻তার ৬ মাস পরেই কেনিয়া ও তাঞ্জানিয়াতে মার্কিন দূতাবাসে বোমা হামলা চালানো হয় যাতে ২২৪ জন নিহত এবং আরো প্রায় ৫,০০০ মানুষ আহত হয়৻এই হামলার জন্যে ওসামা বিন লাদেনকে দায়ী করা হয়৻তার পরপরই যুক্তরাষ্ট্রের তরফে ওসামা বিন লাদেনকে ধরিয়ে দেওয়ার জন্যে পুরষ্কার ঘোষণা করা হয়৻তাকে হত্যার জন্যে আফগানিস্তানেও অভিযান পরিচালনা করে৻ওসামা বিন লাদেন ২০০১ সালের ১১ই সেপ্টেম্বরের সন্ত্রাসী হামলার পর সারা বিশ্বের নজরে আসেন৻টুইন টাওয়ারে পরিচালিত ঐ হামলায় তিন হাজারের মতো মানুষ প্রাণ হারায়৻ দুটো বিমান ছিনতাই করে বিশ্ব বানিজ্য কেন্দ্রে এই হামলা চালানো হয়৻তার কয়েক বছরের মধ্যেই ওসামা বিন লাদেন বিশ্বের সবচে ঘৃন্য ও আতঙ্কিত ব্যক্তিতে পরিনত হন৻আন্তর্জাতিক বাহিনী ২০০১ সালে আফগানিস্তানে প্রবেশ করে এবং ধারণা করা হয়েছিলো যে তোরা বোরার যুদ্ধে তিনি নিহত হয়েছিলেন৻তিনি তখন পাকিস্তানের সাথে সীমান্ত এলাকায় সরে যান৻পরে ২০০৩ সালে আল জাজিরা টেলিভিশনে ওসামা বিন লাদেনের অডিও টেপ প্রচার করা হয়৻বিন লাদেন তার বক্তব্যে মুসলমানদের উদ্দেশ্য পবিত্র যুদ্ধ শুরু করার আহবান জানান৻ওসামা বিন লাদেন পাকিস্তানে গিয়ে আশ্রয় নেন৻ তালেবান অনুগত পাশতুন উপজাতির লোকেরা তাকে সেখানে আশ্রয় দেয়৻পাকিস্তানে খালিদ শেইখ মোহাম্মদকে ২০০৩ সালে গ্রেফতার করার পর বিন লাদেনের সন্ধানে পরিচালিত অভিযান নাটকীয়ভাবে পরিবর্তিত হয়৻পাকিস্তানি সেনাবাহিনীও তাকে গ্রেফতারের জন্যে আফগান সীমান্ত এলাকায় অভিযান চালায়৻ওইসব অভিযানে বেঁচে যাওয়ার পর অবশেষে পাকিস্তানের রাজধানী ইসলামাবাদের কাছে অ্যাবোটাবাদে মার্কিন সেনাদের পরিচালিত অভিযানে তিনি নিহত হন৻</body>
</article>
