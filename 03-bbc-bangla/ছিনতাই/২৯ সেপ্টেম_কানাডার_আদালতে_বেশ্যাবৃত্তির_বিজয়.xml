<article>
  <headline>কানাডার আদালতে বেশ্যাবৃত্তির বিজয়</headline>
  <url>https://www.bbc.com/bengali/news/2010/09/100929_canadaprostitute</url>
  <published_at>২৯ সেপ্টেম্বর ২০১০</published_at>
  <category>ছিনতাই</category>
  <body>কানাডার অনটারিও রাজ্যের উচ্চ আদালত দেশের বেশ্যাবৃত্তি-বিরোধী আইনগুলোকে বাতিল ঘোষণা করে বলেছে, এই সব আইন দেশের যৌনকর্মীদের বিপজ্জনক অবস্থায় রাস্তায় কাজ করতে বাধ্য করে৻বেশ্যালয়, পিম্প (দালাল) আর মক্কেল খোঁজার কাজকে অবৈধ করে যে আইন ছিলো, তিনজন যৌনকর্মী সেগুলোকে চ্যালেঞ্জ করে মামলা করলে বিচারক তাদের পক্ষে এই রায় দেন৻রায়ের পর একজন যৌনকর্মী বলেন তিনি আর ধর্ষণ, ছিনতাই, খুনের ভয়ে ভীত থাকবেন না৻অন্যদিকে সরকার এই রায়ের বিরুদ্ধে আপীলের কথা ভাবছে৻এই রায় অনটারিও রাজ্যে প্রযোজ্য হবে, তবে সরকার পক্ষ আপীল করার পর যদি সুপ্রিম কোর্ট এই রায় বহাল রাখে তাহলে সেটা সারা দেশে প্রযোজ্য হবে৻অর্থাৎ বেশ্যাবৃত্তি সমগ্র কানাডায় আইনগত স্বীকৃতি লাভ করবে৻বিচারক সুসান হিমেল বেশ্যাবৃত্তি-বিরোধী আইনগুলোকে অসাংবিধানিক ঘোষণা করে বলেন, সংসদের উচিত হবে এই পেশাকে নিয়মিত করার জন্য বিধিমালা প্রণয়ন করা৻মামলার বাদীপক্ষ টেরি বেডফোর্ডকে আদালতে একজন নির্যাতিত যৌনকর্মী হিসেবে বর্ণনা করা হয়, এবং বলা হয় যে তিনি বিভিন্ন শহরের রাস্তায় কাজ করতে গিয়ে ধর্ষিত হয়েছেন৻‘এই রায়টা যেন সকল যৌনকর্মীদের জন্য মুক্তির দিন‘, টেরি বেডফোর্ড বলেন৻তবে রায়ের বিরোধীরা আশংকা করছেন যে, এই রায় কানাডাকে নারী পাচারকারীদের আশ্রয়স্থলে পরিণত করতে পারে৻এই রায় ৩০ দিনের পরে কার্যকর হবে, যে সময়ের মধ্যে সরকার আপীল করার বা না করার সিদ্ধান্ত নিতে পারবে৻ছয়জন যৌনকর্মীকে হত্যার অভিযোগে ২০০৭ সালে রবার্ট পিকটন নামের একজন খামারির বিরুদ্ধে মামলা চলার সময় থেকে রাস্তায় বেশ্যাবৃত্তি নিয়ে কানাডায় আলোচনা চলছে৻</body>
</article>
