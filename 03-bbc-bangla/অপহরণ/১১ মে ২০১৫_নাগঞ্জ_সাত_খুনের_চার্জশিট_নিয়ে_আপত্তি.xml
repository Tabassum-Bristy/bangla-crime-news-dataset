<article>
  <headline>না'গঞ্জ সাত খুনের চার্জশিট নিয়ে আপত্তি</headline>
  <url>https://www.bbc.com/bengali/news/2015/05/150511_sa_bd_sevenmurder</url>
  <published_at>১১ মে ২০১৫</published_at>
  <category>অপহরণ</category>
  <body>বাংলাদেশের নারায়ণগঞ্জে চাঞ্চল্যকর সাত খুন মামলার অভিযোগ-পত্র প্রত্যাখ্যান করে আদালতে আবেদন করেছেন নিহত কাউন্সিলর নজরুল ইসলামের স্ত্রী।তার আবেদনে সেলিনা ইসলাম বলেছেন অভিযোগ-পত্র থেকে এজাহারভূক্ত পাঁচ আসামীকে অব্যাহতি দেওয়ার বিষয়ে তার আপত্তি রয়েছে।পরে তিনি বিবিসি বাংলাকে বলেন, তার স্বামীকে হত্যার মামলায় তিনি ভারতে পলাতক কাউন্সিলর নূর হোসেন সহ ছয়জনকে আসামী করেছিলেন। কিন্তু নূর হোসেন ছাড়া বাকি পাঁচজনই পুলিশের চার্জশিটে নেই।সেলিনা ইসলাম একজন আইনজীবী বলেছেন, আসামীদের স্বীকারোক্তিমুলক জবানবন্দীতে অনেকের নাম এলেও পুলিশের চার্জশিটে তাদের নাম আসেনি। এ বিষয়টিও তারা তাদের না-রাজি পিটিশনে উল্লেখ করেছেন।নারায়ণগঞ্জের একটি ম্যাজিস্ট্রেট আদালত ৮জুন এই না-রাজী পিটিশনের ওপর শুনানির দিন ধার্য করেছে।গত বছর ২৭শে এপ্রিল নারায়ণগঞ্জের ফতুল্লা এলাকায় কাউন্সিলর নজরুল ইসলাম এবং স্থানীয় আইনজীবী চন্দন সরকার সহ সাতজনকে অপহরণ করা হয়। পরে তাদের মরদেহ শীতলক্ষ্যা নদী তেকে উদ্ধার করা হয়।১১ মাস তদন্ত শেষে গত ৮ই এপ্রিল গোয়েন্দা পুলিশ বিশেষ নিরাপত্তা বাহিনী র‍্যাবের ২২ জন সদস্য সহ ৩৫ জনকে অভিযুক্ত করে আদালতে অভিযোগ-পত্র দায়ের করে।আজ (সোমবার) ঐ অভিযোপত্রের ওপর শুনানি হওয়ার কথা থাকলেও, সেলিনা ইসলামের এই পিটিশনের কারণে তা স্থগিত হয়ে যায়।আইনজীবীরা জানিয়েছেন সেলিনা ইসলামের না-রাজী পিটিশন আদালতে গৃহীত হলে নজরুল ইসলাম হত্যা মামলাটি পুনঃ-তদন্তের প্রয়োজন হতে পারে।</body>
</article>
