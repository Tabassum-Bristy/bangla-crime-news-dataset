<article>
  <headline>নিজেদের বাঁচাতে পরিখা খুঁড়েছে যে বিশ্ববিদ্যালয়</headline>
  <url>https://www.bbc.com/bengali/news-40887897</url>
  <published_at>১১ অগাস্ট ২০১৭</published_at>
  <category>অপহরণ</category>
  <body>অনেকদিন ধরেই বোমা হামলা, অপহরণ আর গুপ্ত হামলার শিকার নাইজেরিয়া, যার বেশিরভাগই ঘটিয়েছে জঙ্গি গোষ্ঠী বোকো হারাম। এ বছর প্রতি মাসেই মাইদুগুরি বিশ্ববিদ্যালয় আত্মঘাতী বোমা হামলার শিকার হয়েছে। তাই এ থেকে বাঁচতে অভিনব এক সিদ্ধান্ত নিয়েছে কর্তৃপক্ষ। আর তা হলো ট্রেঞ্চ খনন।সাধারণত কোন সামরিক ঘাটির চারদিকে ট্রেঞ্চ বা পরিখার দেখা পাওয়া যায়। কিন্তু নাইজেরিয়ায় এই বিশ্ববিদ্যালয়টি এখন সেই ধরণের পরিখা তৈরি করতে বাধ্য হয়েছে। পুরো গ্রীষ্মকালে তারা মাটি খুড়ে পুরো ক্যাম্পাসের চারদিকে দুই মিটার গভীর পরিখা তৈরি করেছে। আর পরিখার মাটি জমিয়ে বিশ্ববিদ্যালয়ের চারদিকে দেয়ালে মতো উঁচু করা হয়েছে। ফলে খোলা মাঠ পেরিয়ে যে আত্মঘাতী বোমাবাজরা সাধারণত সেখানে হামলা করে, তারা এখন আর এই ট্রেঞ্চ বা পরিখা পার হয়ে বিশ্ববিদ্যালয়ে ঢুকতে পারবে না। এর ফলে এখন থেকে বিশ্ববিদ্যালয়ের শিক্ষক আর শিক্ষার্থীরা নিরাপদে থাকতে পারবে, আশা করছে কর্তৃপক্ষ। আরও পড়তে পারেন:বিয়ের যাত্রী নিয়ে কারাগারে হঠাৎ নামল হেলিকপ্টার 'মাহিন্দ্রা অ্যান্ড মুহাম্মদ' হলো 'মাহিন্দ্রা অ্যান্ড মাহিন্দ্রা'ইউরোপের ক্যাম-গার্লদের গল্প </body>
</article>
