<article>
  <headline>অভিযুক্ত ৩ জন র‍্যাব কর্মকর্তাকে গ্রেপ্তারের নির্দেশ </headline>
  <url>https://www.bbc.com/bengali/news/2014/05/140511_ms_narayanganj_murder_arrest</url>
  <published_at>১১ মে ২০১৪</published_at>
  <category>অপহরণ</category>
  <body>বাংলাদেশে ঢাকার কাছে নারায়ণগঞ্জে চাঞ্চল্য সৃষ্টিকারী সাত খুনের ঘটনায় সংশ্লিষ্টতার অভিযোগে তিনজন সাবেক র‍্যাব কর্মকর্তাকে গ্রেপ্তারের নির্দেশ দিয়েছে হাইকোর্ট।রোববার হাইকোর্টের বিচারপতি মির্জা হোসেইন হায়দার এবং বিচারপতি মুহাম্মদ খুরশীদ আলমের সমন্বয়ে গঠিত বেঞ্চ এই আদেশ দেন।অভিযুক্ত তিনজন কর্মকর্তা হলেন র‍্যাব-১১ এর সাবেক অধিনায়ক লে. কর্ণেল তারেক সাঈদ মাহমুদ, মেজর আরিফ হোসেন ও নারায়নগঞ্জ ক্যাম্পের সাবেক প্রধান লে. কমান্ডার এম এম রানা।এই তিনজন সেনা এবং নৌবাহিনীর কর্মকর্তাকে এরই মধ্যে নিজ নিজ বাহিনী থেকে অবসরে পাঠানো হয়েছে।রোববার সকালে হাইকোর্টে নারায়নগঞ্জ সাত খুনের ঘটনার তদন্ত পর্যবেক্ষনে একটি বিচার বিভাগীয় তদন্ত কমিটি গঠণের জন্য হাইকোর্টে রিট করেন নিহত আইনজীবী চন্দন সরকারের জামাতা।সেই রিটের শুনানির সময়  আদালত এই তিন সাবেক র‍্যাব কর্মকর্তাকে গ্রেপ্তারের নির্দেশ দেন।গত ৩০শে এপ্রিল শীতলক্ষ্যা নদী থেকে নারায়নগঞ্জ সিটি কর্পোরেশনের কাউন্সিলর নজরুল ইসলাম এবং আইনজীবী চন্দন সরকারসহ সাত জনের লাশ উদ্ধার করা হয়।এর আগে গত ২৭শে এপ্রিল তাদেরকে ঢাকা-নারায়নগঞ্জ লিংক রোড থেকে তাদেরকে অপহরণ করা হয়।এঘটনায় র‍্যাব কর্মকর্তারা সংশ্লিষ্ট রয়েছেন বলে অভিযোগ করে আসছেন নিহত মি. ইসলামের শ্বশুর শহীদুল ইসলাম।</body>
</article>
