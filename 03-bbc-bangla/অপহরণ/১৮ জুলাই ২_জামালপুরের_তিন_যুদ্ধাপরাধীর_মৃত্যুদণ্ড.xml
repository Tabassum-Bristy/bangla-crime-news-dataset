<article>
  <headline>জামালপুরের তিন যুদ্ধাপরাধীর মৃত্যুদণ্ড</headline>
  <url>https://www.bbc.com/bengali/news/2016/07/160718_bangladesh_jamalpur_war_crimes_death_penalty</url>
  <published_at>১৮ জুলাই ২০১৬</published_at>
  <category>অপহরণ</category>
  <body>বাংলাদেশের জামালপুর জেলায় মুক্তিযুদ্ধের সময় মানবতা বিরোধী অপরাধের দায়ে তিনজনকে মৃত্যুদণ্ড দিয়েছে আন্তর্জাতিক অপরাধ ট্রাইব্যুনাল।আরো পাঁচজনকে আমৃত্যু কারাদণ্ড দেয়া হয়েছে।একাত্তরে মুক্তিযুদ্ধের সময়ে হত্যা, অপহরণ, গুম সহ পাঁচটি অভিযোগ আনা হয় জামালপুরের আটজনের বিরুদ্ধে।রাষ্ট্র পক্ষের আইনজীবী তুরিন আফরোজ বলছেন, রায়ে বলা হয়েছে, অভিযুক্তদের বিরুদ্ধে আনা পাঁচটি অভিযোগের তিনটি প্রমাণিত হয়েছে।জামালপুরে আলবদর বাহিনীর উদ্যোক্তা আশরাফ হোসাইন, শরীফ আহমেদ হোসেন এবং আবদুল বারীকে মৃত্যুদণ্ড দেয়া হয়েছে।আমৃত্যু কারাদণ্ড পাওয়া অন্যরা হলেন আবদুল মান্নান, মোহাম্মদ হারুন, আবুল হাশেম, আব্দুল মান্নান, শামসুল হক এবং এস এম ইউসুফ আলী।এদের মধ্যে দুজন কারাবন্দী।বাকিরা পলাতক রয়েছেন।</body>
</article>
