<article>
  <headline>বিদেশে অপহরণ চক্রের ফাঁদে বাংলাদেশীরা</headline>
  <url>https://www.bbc.com/bengali/news/2010/03/100321_mk_bdransom</url>
  <published_at>২১ মার্চ ২০১০</published_at>
  <category>অপহরণ</category>
  <body>বাংলাদেশের গোয়েন্দা পুলিশ বাংলাদেশী এক নাগরিককে পাকিস্তানে অপহৃত অবস্থা থেকে উদ্ধার করেছে।গোয়েন্দা  পুলিশ বলছে , এই অপরাধী চক্রের কয়েকজনকে তারা বাংলাদেশে থেকে আটক করেছে, এবং এই  চক্রের অন্যান্য সদস্য পৃথিবীর বিভিন্ন দেশে ছড়িয়ে আছে।পাকিস্তানে  অপহৃত অবস্থা থেকে উদ্ধার পাওয়ার পর আমিনূল ইসলাম নামের এই ব্যক্তি পুলিশকে জানান, দুবাইতে কাজ করার সময়  অবৈধভাবে ইওরোপের কোন এক দেশে যাওয়ার চেষ্টা করেন তিনি।এই  কাজে যে বাংলাদেশীরা তাকে সাহায্য করছিল তারাই একসময় তাকে আটকে রেখে মুক্তিপণ দাবী  করে।পরে আমিনূল ইসলামের পরিবার মুক্তিপণের টাকা পাঠাতে গেলে লেনদেনের বিভিন্ন তথ্য-উপাত্তের উপর ভিত্তি করে গোয়েন্দা পুলিশ এই অপরাধী চক্রের কয়েকজনকে বাংলাদেশ থেকে   আটক করে এবং তাদের মাধ্যমে আমিনূল ইসলামকে উদ্ধার করে আনে৻গোয়েন্দা পুলিশের  উপকমিশনার মইনুল হাসান বিবিসিকে বলেন, এই অপহরণকারী চক্রের অন্যান্য সদস্য ইরান , ইতালী,  তুরস্কের মত বিভিন্ন দেশে ছড়িয়ে আছে।তবে এই ভাবে আরো বাংলাদেশী  অপহৃত অবস্থায়  আছে কিনা তা তদন্ত সাপেক্ষ বলে পুলিশ বলছে।কিন্তু সেরকম কোন তথ্য থাকলে তারা  অপহৃতকে উদ্ধার করার জন্য বা অপরাধীদেরকে ফিরিয়ে আনার জন্য বাংলাদেশের হাইকমিশন বা  ইন্টারপোলের সাহায্য নিতে পারে।</body>
</article>
