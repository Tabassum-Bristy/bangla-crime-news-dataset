<article>
  <headline>সাবেক দুই র‍্যাব কর্মকর্তা গ্রেপ্তারের পর রিমান্ডে</headline>
  <url>https://www.bbc.com/bengali/news/2014/05/140517_pg_nganj_rab_arrest</url>
  <published_at>১৭ মে ২০১৪</published_at>
  <category>অপহরণ</category>
  <body>বাংলাদেশের নারায়ণগঞ্জে সাতজনকে অপহরণ ও হত্যার চাঞ্চল্যকর ঘটনায সন্দেহভাজন দুই সাবেক সামরিক কর্মকর্তাকে ভোররাতে পুরিশ গ্রেপ্তার করার পর আজ তাদের আদালতে হাজির করা হলে জুডিশিয়াল ম্যাজিস্ট্রেট তাদের জিজ্ঞাসাবাদের জন্য পাঁচ দিনের রিমান্ড মঞ্জুর করেছেন।শনিবার ভোররাতে ক্যান্টনমেন্ট থানার পুলিশ তাদের গ্রেপ্তার করেছে বলে এর আগে নিশ্চিত করেন নারাযণগঞ্জের পুলিশ সুপার খন্দকার মহিদ উদ্দিন।নারাযণগঞ্জের পুলিশ সুপার মি. উদ্দিন বিবিসি বাংলাকে জানান, উচ্চ আদালতের নির্দেশনার আলোকে র‌্যাব-১১-এর সাবেক অধিনাযক লে. কর্নেল তারেক সাঈদ মোহাম্মাদ এবং মেজর আরিফ হোসেনকে গ্রেপ্তারের নির্দেশ যায় ক্যান্টনমেন্ট থানায়।এরপর ভোরের আগেই তাদের গ্রেপ্তার করে নারায়ণগঞ্জে নিয়ে যাওয়া হয়। পরে কড়া নিরাপত্তা ব্যবস্থার মধ্যে তাদের আদালতে আনা হয়।তবে প্রত্যক্ষদর্শী একজন স্থানীয় সাংবাদিক বিবিসি বাংলাকে জানিয়েছেন, দুই সাবেক র‍্যাব কর্মকর্তাকে বুলেটপ্রুফ জ্যাকেট ও হেলমেট পরানো হলেও হাতে কোন হাতকড়া ছিল না। পরে  আইনজীবীরা এ নিয়ে আপত্তি জানালে আদালতে খানিকটা উত্তেজনা সৃষ্টি হয়।এর পর ম্যাজিস্ট্রেট নির্দেশ দেন গ্রেফতারকৃত দুই কর্মকর্তাকে হাতকড়া পরাতে হবে। এর পরই তাদের হাতকড়া পরিয়ে দেয় পুলিশ। আদালতে গ্রেফতারকৃতদের জন্য কোন আইনজীবী ছিল না। তবে লে. কর্নেল তারিক সাঈদ মোহাম্মদ আদালতে বলেন, তারা ওই অপহরণ ও হত্যার ঘটনার সাথে জড়িত নন।পুলিশের কোর্ট ইন্সপেক্টর হাবিবুর রহমান মিয়া বলেন, ৫৪ ধারায় গ্রেফতারের পর জিজ্ঞাসাবাদের জন্য ১০ দিনের রিমান্ড চাওয়া হলে আদালত ৫ দিনের রিমান্ড মঞ্জুর করেন।একই অভিযোগে সন্দেহভাজন আরেকজন - নৌবাহিনী ও র‍্যাবের নারাযণগঞ্জ ক্যাম্পের সাবেক কর্মকর্তা - লে. কমান্ডার এম এম রানাকে পাওযা যায় নি।মি. উদ্দিন জানান, তার ব্যাপারে কোন তথ্য তাদের কাছে নেই।গত ২৭ শে এপ্রিল দুপুরে ঢাকা-নারাযণগঞ্জ লিংক রোড থেকে নারাযণগঞ্জ সিটি করপোরেশনের কাউন্সিলর নজরুল ইসলাম এবং জ্যেষ্ঠ আইনজীবী চন্দন সরকারসহ সাত ব্যক্তি অপহৃত হন। এর তিনদিন পর শীতলক্ষ্যা নদীতে ছযজনের এবং তার একদিন পর আরও একজনের লাশ ভেসে ওঠে৷কাউন্সিলর নজরুলের পরিবারের পক্ষে এ ঘটনায নারাযণগঞ্জ সিটি করপোরেশনের কাউন্সিলর নূর হোসেনকে প্রধান আসামি করে মামলা করা হয়৷এরপর কাউন্সিলর নজরুল ইসলামের শ্বশুর শহীদুল ইসলাম কাছে অভিযোগ করে বলেন, র‌্যাবের তিন কর্মকর্তা ছয কোটি টাকার বিনিময়ে তার জামাতাসহ ছয় জনকে অপহরণ ও খুন করেছে।এ ঘটনার পর সরকার বেশ সমালোচনার মুখে পড়ে। নানা ধরনের প্রক্রিয়াও চলেছে বেশ কয়েকদিন ধরেই।সাত খুনের ঘটনায জড়িত থাকার অভিযোগ ওঠার পর এই তিন কর্মকর্তাকে বাধ্যতামূলক অবসর দেওযা হয়।পরে এক রিট আবেদনের প্রেক্ষিতে উচ্চ আদালত ১১ মে এই তিন কর্মকর্তাকে গ্রেপ্তারের নির্দেশ দেন।</body>
</article>
