<article>
  <headline>ব্যর্থ উদ্ধার অভিযানে নিহত মার্কিন সাংবাদিক</headline>
  <url>https://www.bbc.com/bengali/news/2014/12/141206_sa_us_yemen_journalist</url>
  <published_at>৬ ডিসেম্বর ২০১৪</published_at>
  <category>অপহরণ</category>
  <body>ইয়েমেনে আল কায়দার হাতে জিম্মি উদ্ধারের ব্যর্থ অভিযানে মারা গেছেন মার্কিন এক সাংবাদিক এবং দক্ষিণ আফ্রিকার এক ত্রাণ কর্মী।মার্কিন এবং ইয়েমেনি স্পেশাল ফোর্স যৌথভাবে এই অভিযান চালায়।মার্কিন ঐ সাংবাদিক লুক সোমার্সকে গত বছর সেপ্টেম্বরে ইয়েমেনে রাজধানী সানার একটি সুপারমার্কেটের বাইরে থেকে অপহরণ করা হয়।ধারনা করা হয়, তারপর তাকে আল কায়দা ইন অ্যারাব পেনিনসুলা বা একিউএপি রামে একটি জঙ্গি গোষ্ঠীর কাছে বিক্রি করে দেয় অপহরণকারীরা।কোনো কোনো খবরে বলা হচ্ছে, রোববার তাকে মুক্ত করে দেওয়ার কথা ছিল। তার তার আগের দিনই মার্কিন এবং ইয়েমেনি স্পেশাল ফোর্স যৌথভাবে এই অভিযান চালায়, এবং সেসময়েই মারা যান এই সাংবাদিক।মার্কিন প্রতিরক্ষামন্ত্রী চাক হেগেল বলেছেন, তার অপহরণকারীদের গুলিতেই মি সোমার্সের মৃত্যু হয়েছে।মি হেগেলে দাবি করেন, মি সোমার্সের জীবন হুমকির মধ্যে পড়েছিল জেনেই বিশেষ এই অভিযানের সিদ্ধান্ত নেওয়া হয়েছিলো।মার্কিন স্পেশাল ফোর্সের সদস্যরা যখন তার কাছে পৌছায়, তিনি গুরুতর আহত অবস্থান ছিলেন। তাকে হেলিকপ্টারে করে মার্কিন জাহাজে নেওয়ার পথে মারা যান তিনি।শনিবারের ঐ উদ্ধার অভিযানের সময় মারা গেছেন আরেক বিদেশি জিম্মি। দক্ষিণ আফ্রিকার পিয়ের কোরকি একটি ত্রাণ সংস্থায় শিক্ষক হিসাবে কাজ করতেন।গত মাসেও মার্কিনীরা মি সোমার্সকে মুক্ত করার জন্য এক অভিযান চালায়। কিন্তু তা ব্যর্থ হয়।এই অভিযানের সময় নয়জন সন্দেহভাজন আল কায়দা জঙ্গি মারা গেছে বলে মার্কিনীদের পক্ষ থেকে দাবি করা হয়েছে।</body>
</article>
