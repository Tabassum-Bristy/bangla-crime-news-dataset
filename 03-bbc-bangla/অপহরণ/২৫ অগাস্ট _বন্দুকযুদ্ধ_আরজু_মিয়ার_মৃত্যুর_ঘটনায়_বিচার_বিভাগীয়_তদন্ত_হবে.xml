<article>
  <headline>'বন্দুকযুদ্ধ': আরজু মিয়ার মৃত্যুর ঘটনায় বিচার বিভাগীয় তদন্ত হবে</headline>
  <url>https://www.bbc.com/bengali/news/2015/08/150825_aho_rab_gunfight_probe</url>
  <published_at>২৫ অগাস্ট ২০১৫</published_at>
  <category>অপহরণ</category>
  <body>র‍্যাব-২ এর পরিচালকসহ কয়েকজনের বিরুদ্ধে অপহরণ ও হত্যার অভিযোগে যে মামলাটি করেছিল সম্প্রতি কথিত 'বন্দুকযুদ্ধে' নিহত ছাত্রলীগ নেতা আরজু মিয়ার পরিবার, মঙ্গলবার সেই অভিযোগ আমলে নিয়ে এই ঘটনার বিচার বিভাগীয় তদন্ত করবার নির্দেশ দিয়েছে ঢাকার একটি আদালত।র‍্যাব-২ এর পরিচালকসহ কয়েকজনের বিরুদ্ধে অপহরণ ও হত্যার অভিযোগে যে মামলাটি করেছিল সম্প্রতি কথিত 'বন্দুকযুদ্ধে' নিহত ছাত্রলীগ নেতা আরজু মিয়ার পরিবার, মঙ্গলবার সেই অভিযোগ আমলে নিয়ে এই ঘটনার বিচার বিভাগীয় তদন্ত করবার নির্দেশ দিয়েছে ঢাকার একটি আদালত।সম্প্রতি ঢাকার হাজারীবাগে এক শিশুকে পিটিয়ে হত্যার ঘটনার তদন্ত করছিল র‍্যাব এবং এরই এক পর্যায়ে গত বুধবার সংস্থাটি সংবাদ সম্মেলন করে জানায় এই ঘটনার মূল অভিযুক্ত আরজু মিয়া বন্দুকযুদ্ধে নিহত হয়েছে।মি. মিয়া ছাত্রলীগের হাজারীবাগ থানা ইউনিটের সভাপতি ছিলেন এবং ঘটনাটি সরকারি দলে ব্যাপক প্রতিক্রিয়া সৃষ্টি করে। এমনকি সরকারি দলের একজন সংসদ সদস্য র‍্যাবের বিরুদ্ধে সরাসরি অভিযোগের আঙুল তোলেন।এরই একদিন পর গত রবিবার র‍্যাব-২ এর পরিচালক লেফটেন্যান্ট কর্নেল মাসুদ রানা সহ কয়েকজনের বিরুদ্ধে 'অপহরণ করে হত্যা'র অভিযোগ এনে ঢাকার আদালতে একটি নালিশী মামলা দায়ের করে নিহত মি. মিয়ার পরিবার।তার একদিন পর গতকাল সোমবার খবর বের হয় যে লে. ক. রানাকে দায়িত্ব থেকে সরিয়ে সদর দপ্তরে সংযুক্ত করা হয়েছে।আর আজই এ ঘটনার বিচার বিভাগীয় তদন্ত করবার নির্দেশ এলো।বাংলাদেশে পুলিশের বিশেষ বাহিনী র‍্যাবের বিরুদ্ধে বিচার বহির্ভূত হত্যাকাণ্ডের অভিযোগ দীর্ঘদিনের।মানবাধিকার সংস্থাগুলো সবসময়েই কথিত এসব 'ক্রসফায়ার' ও 'বন্দুকযুদ্ধে' নিহত হবার ঘটনার সুষ্ঠু তদন্ত ও বিচার দাবী করে আসছে।</body>
</article>
