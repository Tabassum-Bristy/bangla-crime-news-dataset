<article>
  <headline>ভারতে ধর্ষণের শিকার ১৪ বছরের কিশোরীর মৃত্যু</headline>
  <url>https://www.bbc.com/bengali/news/2016/07/160725_india_young_girl_rape_victim_dies_in_delhi</url>
  <published_at>২৫ জুলাই ২০১৬</published_at>
  <category>অপহরণ</category>
  <body>ভারতে আট মাসের ব্যবধানে দু' দফায় একই লোকের হাতে ধর্ষণের শিকার হওয়া ১৪ বছরের একটি মেয়ে আজ রাজধানী দিল্লিতে মারা গেছে। আট মাস আগে এই মেয়েটিকে  ধর্ষণের অভিযোগে এক ব্যক্তির নামে ফৌজদারি অভিযোগ আনা হয়। মেয়েটির পরিবার অভিযোগ করছে, দ্বিতীয় বার এই মেয়েটির ওপর আক্রমণের ঘটনা ঘটে মে মাসে। তার কিছুদিন পরই আদালতে প্রথমদফা ধর্ষণের মামলাটির বিচার কাজ শুরু হবার কথা ছিল । কিন্তু তার আগেই অভিযুক্ত ব্যক্তিটি মেয়েটিকে অপহরণ করে, তাকে এক সপ্তাহ বন্দী করে রাখে এবং তার ওপর বারবার যৌন নির্যাতন চালায়। এর পর গুরুতর আহত অবস্থায় তার মৃত্যু হয়। পরিবারের অভিযোগে বলা হয়, বন্দী অবস্থায় মেয়েটিকে এসিড পান করতেও বাধ্য করা হয়। এই মামলাটি নিয়ে  পুলিশ যে ভুমিকা পালন করেছে - তার সমালোচনা করেছে নারী অধিকার সংগঠনগুলো। </body>
</article>
