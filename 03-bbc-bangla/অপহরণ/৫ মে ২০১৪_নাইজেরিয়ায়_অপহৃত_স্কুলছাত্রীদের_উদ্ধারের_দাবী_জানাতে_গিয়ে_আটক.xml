<article>
  <headline>নাইজেরিয়ায় অপহৃত স্কুলছাত্রীদের উদ্ধারের দাবী জানাতে গিয়ে আটক</headline>
  <url>https://www.bbc.com/bengali/news/2014/05/140505_sp_nigeria_arrest</url>
  <published_at>৫ মে ২০১৪</published_at>
  <category>অপহরণ</category>
  <body>নাইজেরিয়ায় ৩ সপ্তাহ আগে অপহৃত দু'শোরও বেশি স্কুলছাত্রীর উদ্ধারের দাবীতে বিক্ষোভ কর্মসূচীর নেতৃত্বদানকারী দুজন নারীকে আটক করা হয়েছে।নাইজেরিয়ার ফার্স্ট লেডি পেশেন্স জোনাথনএর আহ্বানে ডাকা ওই সভায় যোগ দিয়ে এই দুই নেত্রী অপহৃত স্কুল ছাত্রীদের মুক্তি বা উদ্ধারের দাবি জানিয়েছিলেন।কিন্তু মিসেস জোনাথেনের আদেশেই পুলিশ তাদের গ্রেফতার করে থানায় নিয়ে গেছে।এরই মধ্যে নাইজেরিয়ার ইসলামপন্থী জঙ্গি গ্রুপ বোকো হারাম নিশ্চিত করেছে যে ওই অপহরণের ঘটনা তারাই ঘটিয়েছে।আটককৃত নেওমি মুটাহ্ এবং সারাতু ইন্দিরপায়া রোববার যে বৈঠকে গিয়েছিলেন সেটি আয়োজন করেছিলেন নাইজেরিয়ার ফার্ষ্টলেডি পেশেন্স জনাথান।বৈঠকে যোগদানের কিছুক্ষণ পর তিনি এই দুই মহিলাকে আটক করার আদেশ দেন ফার্ষ্টলেডি জনাথান।এই বৈঠকে অপহৃত কিশোরীদের মা-বাবার যোগ দেয়ার কথা ছিল।কিন্তু তারা এতে না এসে এই দু'জনকে তাদের প্রতিনিধি হিসেবে পাঠান।আর এতেই ফার্স্টলেডি অপমানিত বোধ করেন।গত তিন সপ্তাহ আগে দু'শোরও বেশি স্কুল ছাত্রীকে অপহরণ করা হয়।কিন্তু সরকার আজও তাদের হদিশ বের করতে না পারায় নাইজেরিয়ায় অনেকেই সরকারের ওপর খুবই অসন্তুষ্ট।তারা বলছে, কিশোরীদের উদ্ধার করতে যেসব পদক্ষেপ নেয়া উচিত ছিল সরকার তার কিছুই করেনি।প্রেসিডেন্ট গুডলাক জনাথান রোববার রাতে প্রথমবারের মতো জনসমক্ষে বলেছেন যে সরকার সাধ্য মতো সব চেষ্টাই করছেন।ওদিকে তিন সপ্তাহ পর নাইজেরিয়ার ইসলামী জঙ্গিদল বোকো হারাম এখন বলছে যে তারাই এসব স্কুলছাত্রীকে অপহরণ করেছে।বোকো হারামের নেতা আবু বকর শেকাউ এক ভিডিও বার্তায় এই ঘটনার দায়দায়িত্ব স্বীকার করেছেন।তবে স্কুলছাত্রীদের কোথায় রাখা হয়েছে বা তাদের কি হাল, সে সম্পর্কে তিনি কোন তথ্য দেননি।এর ফলে অপহৃত ছাত্রীদের পরিবারের মধ্যে শঙ্কা যে আরো বাড়বে তাতে কোন সন্দেহ নেই।</body>
</article>
