<article>
  <headline>নাইজেরিয়াতে অপহৃত স্কুল ছাত্রীদের স্মরণ</headline>
  <url>https://www.bbc.com/bengali/news/2015/04/150414_sp_nigeria_abducted_girls_anni</url>
  <published_at>১৪ এপ্রিল ২০১৫</published_at>
  <category>অপহরণ</category>
  <body>নাইজেরিয়াতে ইসলামপন্থী সশস্ত্র সংগঠন বোকো হারামের হাতে ২১৯ জন স্কুল ছাত্রী অপহরণের এক বছর পূর্তিতে তাদের স্মরণ করছে দেশটির মানুষজন।“আমাদের মেয়েদের ফিরিয়ে দাও” এমন লেখা ব্যানার নিয়ে মুখে লাল কাপড় বেধে অনেকেই রাস্তার ধারে দাড়িয়ে থেকেছেন।এই একই স্লোগানে দেশটিতে আন্দোলন চলছে ঘটনার পর থেকে।অপহৃত ২১৯ জন ছাত্রীকে স্মরণ করতে একটি মিছিলের সাথে একই সংখ্যক মেয়ে হেটে যাবে আজ।অপহৃত একজনের মা বিবিসিকে বলছিলেন, তিনি এখনও মাঝে মাঝে তার মেয়ের কাপড় গুছিয়ে রাখেন। যদি সে ফিরে আসে সেই আশায়।এক বছর আগে এই দিনে, নাইজেরিয়ার উত্তর-পূর্বাঞ্চলের চিবক থেকে অপহরণ করে নিয়ে যাওয়া হয় ঐ স্কুল ছাত্রীদের।ঐ ঘটনার পর বেশ কবার তাদের দেখা যাওয়ার নানা কথা শোনা গেলেও কখনো তাদের আর খুঁজে পাওয়া যায়নি।বোকো হারামের পক্ষ থেকে বলা হয়েছে অপহৃত ঐ মেয়েদের ইসলামের দীক্ষায় ধর্মান্তরিত করে তাদের বিয়ে দেয়া হয়েছে।এমনেস্টি ইন্টারন্যাশনাল বলছে নাইজেরিয়াতে গত এক বছরে দু হাজারের মতো মেয়েকে অপহরণ করা হয়েছে।তাদের অনেককেই ‘যৌন দাসী’ হিসেবে ব্যবহার করা হচ্ছে।</body>
</article>
