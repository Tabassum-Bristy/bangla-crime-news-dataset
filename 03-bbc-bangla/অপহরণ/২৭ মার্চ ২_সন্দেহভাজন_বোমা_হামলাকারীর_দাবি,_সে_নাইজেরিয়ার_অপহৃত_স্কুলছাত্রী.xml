<article>
  <headline>সন্দেহভাজন বোমা হামলাকারীর দাবি, সে নাইজেরিয়ার অপহৃত স্কুলছাত্রী</headline>
  <url>https://www.bbc.com/bengali/news/2016/03/160327_suicide_bomber_claims_missing_nigeria_schoolgirl</url>
  <published_at>২৭ মার্চ ২০১৬</published_at>
  <category>অপহরণ</category>
  <body>ক্যামেরুনে বিস্ফোরকসহ গ্রেপ্তার হওয়া দুইজন নারীর একজন দাবি করেছেন, দুইবছর আগে নাইজেরিয়া থেকে যে দুই শতাধিক স্কুলছাত্রীকে অপহরণ করা হয়েছিল, তারা তাদের অন্যতম।ওই মেয়েরা অপহৃত ছাত্রীদের অন্যতম কিনা, তা যাচাই করে দেখতে চিবুকের অভিভাবকদের ক্যামেরুনে পাঠাচ্ছে নাইজেরিয়া।নাইজেরিয়া বলছে, এই দাবির বিষয়টি তারা সতর্কতার সঙ্গে যাচাই করে দেখছে।পরিচয় সনাক্ত হলে তাদের নাইজেরিয়ায় ফিরিয়ে নিয়ে যাওয়া হবে। অপহরণকারী বোকো হারাম সম্পর্কে তারা গুরুত্বপূর্ণ তথ্য দিতে পারবে বলেও ধারণা করা হচ্ছে।প্রচুর বিস্ফোরকসহ ক্যামেরুনের একটি চেকপোস্টে শুক্রবার এই দুজনকে গ্রেপ্তার করা হয়। 'আত্মঘাতী হামলা চালানোর' জন্য বোকো হারাম তাদের পাঠিয়েছিল বলে নিরাপত্তা কর্মীরা ধারণা করছে।নাইজেরিয়ার চিবুক থেকে ২০১৪ সালে ২৭০জন স্কুল ছাত্রীকে অপহরণ করে বোকো হারাম জঙ্গিরা।শুক্রবার গ্রেপ্তারের পর একটি মেয়ে তদন্তকারীদের জানিয়েছে, চিবুক থেকে দুইবছর আগে যে স্কুলছাত্রীদের অপহরণ করা হয়েছিল, সে তাদেরই একজন।বোকো হারামের কবল থেকে ৫০জন মেয়ে পালিয়ে আসতে পারলেও, এখনো ২১৯জন মেয়েকে তারা আটকে রেখেছে।</body>
</article>
