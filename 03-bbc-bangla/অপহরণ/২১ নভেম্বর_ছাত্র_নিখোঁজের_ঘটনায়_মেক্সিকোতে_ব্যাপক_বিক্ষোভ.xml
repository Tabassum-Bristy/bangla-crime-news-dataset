<article>
  <headline>ছাত্র নিখোঁজের ঘটনায় মেক্সিকোতে ব্যাপক বিক্ষোভ</headline>
  <url>https://www.bbc.com/bengali/news/2014/11/141121_fp_mexico</url>
  <published_at>২১ নভেম্বর ২০১৪</published_at>
  <category>অপহরণ</category>
  <body>মেক্সিকোর ৪৩ জন ছাত্রের অপহরণ হওয়ার জেরে সেখানকার নাগরিকরা এক বিশাল বিক্ষোভ মিছিলের প্রস্তুতি নিচ্ছে।দেশটির রাজধানী ও অন্যান্য শহরে এই বিক্ষোভ হবে। এই বিক্ষোভের নেতৃত্ব দিচ্ছে ঐসব ছাত্রদের আত্মীয় পরিজন।দেশটির সরকারের পক্ষ থেকে বলা হচ্ছে তাদের ধারণা ঐ ৪৩ জন ছাত্রকেই হত্যা করা হয়েছে।বিশাল এই বিক্ষোভ সমাবেশের প্রস্তুতি হিসেবে মেক্সিকো সিটির মেইন স্কোয়ারে জড়ো হতে শুরু করেছেন বহু মানুষ ।এদের নেতৃত্ব দিচ্ছে অপহরণ হওয়া ছাত্রদের পরিবার পরিজনেরা। শুধু রাজধানী শহর নয় এই ঘটনার নিন্দা জানিয়ে বিক্ষোভের প্রস্তুতি চলছে আরও অনেকগুলো শহরে।নিরাপত্তার কথা চিন্তা করে দোকান পাট বন্ধ করে রাখা হয়েছে। এদিকে এই ছাত্রদের পরিণতি নিয়ে সরকারের পক্ষ থেকে যে ব্যাখ্যা দেওয়া হয়েছে তাতে অনেকেই মেনে নিতে পারছেন না।তারা আশা করছেন হারিয়ে যাওয়া ছাত্ররা ফিরে আসবে। বিক্ষোভকারীরা দেশব্যাপী হরতালের ডাক দিয়েছে।একজন ছাত্রের আত্মীয় এখানে বলছেন আমার ন্যায় বিচার চাই।২৬ শে সেপ্টেম্বর পর থেকে আমরা ভয় পাওয়া বন্ধ করে দিয়েছি।এখন সরকারের ভয় পাওয়া উচিত আমাদের নয়।এর আগে মেক্সিকো সিটি এয়ারপোর্টের কাছে বিক্ষোভের একটি অংশ থেকে পুলিশের সাথে সংঘর্ষ হয়।পুলিশ তাদের ছত্রভঙ্গ করার চেষ্টা করলে তারা পুলিশের দিকে পাথর ও ককটেল নিক্ষেপ করে। তবে পুলিশ বলছে এতে কেও আহত হয়নি।মেক্সিকোর প্রেসিডেন্ট এনরিক পেনা নিয়েটো অবশ্য অভিযোগ করেছেন, কিছু বিক্ষোভকারী দেশকে অস্থিতিশীল করতে চাইছে।তিনি বলেছেন, যা ঘটে গেছে সেটার জন্য দেশ মর্মাহত । তবে শান্তি ও ন্যায়বিচার সামনেই রয়েছে।বিশ্লেষকেরা বলছেন, তার দুইবছরে ক্ষমতায় থাকাকালে এটাই সবচেয়ে বড় চ্যালেঞ্জ।দেশটির গুয়েরেরো প্রদেশের ইগুয়েলার একটি বিক্ষোভে অংশ নেওয়ার পর এই ছাত্ররা সেপ্টেম্বর মাসের শেষের দিকে নিখোঁজ হয়।মেক্সিকোতে গত দশ বছরে এক লক্ষ মানুষ নিহত ও ২৭ হাজার মানুষ নিহত হয়েছে।</body>
</article>
