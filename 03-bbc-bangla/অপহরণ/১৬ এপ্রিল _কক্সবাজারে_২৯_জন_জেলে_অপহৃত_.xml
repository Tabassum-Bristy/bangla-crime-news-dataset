<article>
  <headline>কক্সবাজারে ২৯ জন জেলে অপহৃত </headline>
  <url>https://www.bbc.com/bengali/news/2015/04/150416_si_coxsbazaar_fisher_man_kidnap</url>
  <published_at>১৬ এপ্রিল ২০১৫</published_at>
  <category>অপহরণ</category>
  <body>কক্সবাজারের সোনাদিয়া দ্বীপের কাছে একটি মাছধরা ট্রলারে হামলা করে ২৯ জন জেলেকে অপহরণ করেছে দস্যুরা।বৃহস্পতিবার ভোররাত চারটার দিকে ওই ঘটনা ঘটে। এ সময় ট্রলারটি গভীর সমুদ্র থেকে বন্দরে ফিরছিল।কক্সবাজার থেকে সংবাদদাতা তোফায়েল আহমেদ জানান, হামলার সময় দুজন জেলে সমুদ্রে ঝাঁপিয়ে পড়েন। তারা সাঁতার কেটে মহেশখালী দ্বীপে এসে মালিককে অপহরণের ঘটনা জানান।খবর পেয়ে মহেশখালীর পুলিশ ঘটনাস্থলে গিয়েছে।কক্সবাজারের ওই এলাকায় প্রায়ই দস্যুদের হামলার ঘটনা ঘটে।কিছুদিন আগে এরকম একটি হামলায় বেশ কয়েকজন মৎস্যজীবী নিহত হয়েছিলেন।</body>
</article>
