<article>
  <headline>বোকো হারামের শহর থেকে পাঁচশর বেশি শিশু নিখোঁজ</headline>
  <url>https://www.bbc.com/bengali/news/2015/03/150325_nigeria_boko_haram_children</url>
  <published_at>২৫ মার্চ ২০১৫</published_at>
  <category>অপহরণ</category>
  <body>নাইজেরিয়ায় বোকো হারামের কব্জা থেকে পুনর্দখল করা একটি শহরে পাঁচশর বেশি শিশুকে খুঁজে পাওয়া যাচ্ছেনা।দামাসাক শহরের একজন স্থানীয় ব্যবসায়ী জানিয়েছেন, পালিয়ে যাওয়ার সময় বোকো হারাম সদস্যরা ওই শিশুদের তাদের সাথে করে নিয়ে গেছে।এসব শিশুর বয়স সব্বোর্চ্চ ১১ বছর।শিশুদের সাধারণ শিক্ষার বিরোধিতা করছে এই জঙ্গি সংগঠনটি। তাদের দাবি, এই শিক্ষায় তাদের ধর্মবিশ্বাস দুর্বল হয়ে যায়।গতবছরের এপ্রিলেই চিবুক শহর থেকে দুইশর বেশি স্কুলছাত্রীকে অপহরণ করেছিল এই জঙ্গি সংগঠনটি।শহরের একটি ব্রিজের নিচে ৭০ জনের গলিত মৃতদেহ পাওয়া গেছে, যারা সবাই সাধারণ নাগরিক।বোকো হারামের কয়েকমাসের দখলের পর, এ মাসের শুরুর দিকে নাইজার আর চাদের সৈন্যরা নাইজার সীমান্তবর্তী শহরটি পুনরায় নিয়ন্ত্রণে আনে।বোকো হারামের বিরুদ্ধে লড়াইয়ে নাইজেরিয়ার সরকারকে সহায়তা করছে প্রতিবেশী দেশগুলো।</body>
</article>
