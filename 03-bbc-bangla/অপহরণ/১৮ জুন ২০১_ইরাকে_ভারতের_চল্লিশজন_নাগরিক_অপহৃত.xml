<article>
  <headline>ইরাকে ভারতের চল্লিশজন নাগরিক অপহৃত</headline>
  <url>https://www.bbc.com/bengali/news/2014/06/140618_an_sg_iraq_indian_abduction</url>
  <published_at>১৮ জুন ২০১৪</published_at>
  <category>অপহরণ</category>
  <body>যুদ্ধবিধ্বস্ত ইরাকে ভারতের অন্তত চল্লিশজন নাগরিককে অপহরণ করা হয়েছে, ভারত সরকার এ কথা নিশ্চিত করেছে।মসুল শহরে কর্মরত এই ভারতীয়দের কারা অপহরণ করেছে বা তারা এখন ঠিক কোথায় আছেন, সে ব্যাপারে ভারত অবশ্য এখনও কিছুই জানে না বলে স্বীকার করেছে।অপহৃত এই চল্লিশজন ভারতীয়ই কাজ করতেন ইরাকের দ্বিতীয় প্রধান শহর মসুলে, তারেক-নূর আল হুদা নামে একটি নির্মাণ সংস্থায়।গত ছত্রিশ ঘন্টারও বেশি সময় ধরে তাদের সঙ্গে কোনও যোগাযোগ করা যাচ্ছিল না, আজ ইরাক সরকার ও ইন্টারন্যাশনাল রেড ক্রিসেন্টের সঙ্গে দফায় দফায় কথাবার্তা বলার পর বিকেলে ভারতীয় পররাষ্ট্র মন্ত্রণালয় নিশ্চিত করে যে এদের সবাইকে অপহরণই করা হয়েছে।তবে তাদের অবস্থান সম্বন্ধে কিছু জানা যায়নি, মুক্তিপণ চেয়ে এখনও কোনও ফোনও আসেনি।অপহৃতরা প্রায় সবাই পাঞ্জাব ও উত্তর ভারতের অন্যান্য রাজ্যের লোক; তাদের উদ্ধারের চেষ্টায় গতি আনতে ভারতের একজন বিশেষ দূত আজ বাগদাদের পথে রওনা হয়েছেন।</body>
</article>
