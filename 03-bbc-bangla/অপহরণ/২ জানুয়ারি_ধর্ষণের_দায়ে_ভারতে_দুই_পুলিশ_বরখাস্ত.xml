<article>
  <headline>ধর্ষণের দায়ে ভারতে দুই পুলিশ বরখাস্ত</headline>
  <url>https://www.bbc.com/bengali/news/2015/01/150102_mh_india_rape</url>
  <published_at>২ জানুয়ারি ২০১৫</published_at>
  <category>অপহরণ</category>
  <body> ভারতের উত্তর প্রদেশের মুখ্যমন্ত্রী অখিলেশ ইয়াদভ ১৪ বছরের এক কিশোরীকে অপহরণ এবং ধর্ষণের দায়ে অভিযুক্ত দুজন পুলিশ কনস্টেবলকে বরখাস্ত করেছেন।তিনি ওই দুজনের বিরুদ্ধে কঠোর আইনী পদক্ষেপ নেয়ার নির্দেশ দিয়েছেন।ঐ কিশোরীর মা অভিযোগ করেন যে, তার মেয়ে টয়লেটে যাওয়ার জন্য বাড়ির বাইরে গেলে দুই পুলিশ কনস্টেবল তাকে জোর করে গাড়িতে তুলে থানায় নিয়ে ধর্ষণ করে।উল্লেখ্য, ভারতের রাজধানী দিল্লিতে দু বছর আগে এক তরুণীকে দলবদ্ধভাবে ধর্ষণের ঘটনা ব্যাপক বিক্ষোভের সূচনা করেছিল।ঐ ঘটনার পর ভারতে ধর্ষণ সহ নারীর বিরুদ্ধে সহিংসতার অপরাধে কঠোরতর সাজার বিধান করে নতুন আইন তৈরি করা হয়।কিন্তু তা সত্ত্বেও ধর্ষণের মতো অপরাধ মোটেই কমেনি বলে অভিযোগ করছে মানবাধিকার সংগঠনগুলো।</body>
</article>
