<article>
  <headline>সালাউদ্দিন কাদের চৌধুরীর রায় ঘোষণা চলছে</headline>
  <url>https://www.bbc.com/bengali/news/2013/10/131001_ms_skchowdhury_verdict</url>
  <published_at>১ অক্টোবর ২০১৩</published_at>
  <category>অপহরণ</category>
  <body>বিএনপির স্থায়ী কমিটির সদস্য ও সাংসদ সালাউদ্দিন কাদের চৌধুরীর বিরুদ্ধে মুক্তিযুদ্ধকালের মানবতাবিরোধী অপরাধের মামলার রায় ঘোষণা চলছে।এর আগে সকালেই আদালতে হাজির করা হয় সালাউদ্দিন কাদের চৌধূরিকে।গত ১৪ই আগস্ট আন্তর্জাতিক অপরাধ ট্রাইব্যুনাল-১-এ রাষ্ট্রপক্ষ ও আসামিপক্ষের যুক্তি উপস্থাপনের মধ্য দিয়ে এ মামলার বিচারিক কার্যক্রম শেষ হয় এবং রায় অপেক্ষমাণ রাখে ট্রাইব্যুনাল ।বিএনপির কোনো নেতার বিরুদ্ধে স্বাধীনতা যুদ্ধের সময় মানবতাবিরোধী অপরাধের মামলায় প্রথম কোনও রায় ঘোষিত হচ্ছে এটাই।গতবছর ট্রাইব্যুনাল-১ এ তাঁর বিরুদ্ধে গঠিত ২৩টি অভিযোগের মধ্যে চট্টগ্রামের সালাউদ্দিন কাদের চৌধুরীর পৈত্রিক নিবাস গুডস হিলে মুক্তিযুদ্ধ চলাকালীন সময়ে রাজনৈতিক ব্যক্তি, সাধারণ মানুষ ও হিন্দু সম্প্রদায়ের মানুষের ওপর নির্যাতন, রাউজান থানার বিভিন্ন এলাকা ও সুলতানপুরে সালাউদ্দিন কাদেরের সহযোগিতায় হিন্দু সম্প্রদায়ের ওপর হামলা, হত্যা, অপহরণ, লুটপাট, ধর্মান্তকরণের অভিযোগ রয়েছে।২০১০ সালের ১৬ই ডিসেম্বর মি. চৌধুরীকে গ্রেপ্তার করা হয়। ২০১১ সালের ১৭ই জানুয়ারি মানবতাবিরোধী অপরাধের অভিযোগে তাঁকে গ্রেপ্তার দেখানো হয়।ওই বছরের ১৪ই নভেম্বর তাঁর বিরুদ্ধে আনুষ্ঠানিক অভিযোগ দাখিল করা হলে ১৭ নভেম্বর তা আমলে নেন ট্রাইব্যুনাল।২০১২ সালের ৪ঠা এপ্রিল ট্রাইব্যুনাল-১ তাঁর বিরুদ্ধে ২৩টি অভিযোগ গঠন করে বিচার শুরু করেন।</body>
</article>
