<article>
  <headline>মিশরে সেনা স্থাপনায় আইএসের হামলা, বহু হাতহত</headline>
  <url>https://www.bbc.com/bengali/news/2015/07/150701_sa_is_egypt_sinai</url>
  <published_at>১ জুলাই ২০১৫</published_at>
  <category>অপহরণ</category>
  <body>ইসলামিক স্টেটের সাথে সংশ্লিষ্ট যোদ্ধারা মিশরের সায়নাই উপদ্বীপের শেখ জুয়াইদ নামক একটি শহরে সেনাবাহিনীর ওপর অতর্কিতে একের পর এক হামলা চালিয়েছে।সৈন্য হতাহতের সংখ্যা নিয়ে বিভ্রান্তি তৈরি হয়েছে।মিশরীয় সেনাবাহিনীর একজন মুখপাত্র বলছেন, এই সংখ্যা দশ জন। কিন্তু তার আগে মার্কিন বার্তা সংস্থা এপি সেনা কর্মকর্তাদের উদ্ধৃত করে জানায় নিহত সৈন্যের সংখ্যা ৩৮ এবং আহত হয়েছে আরও ৫৪ জন।এছাড়া জঙ্গিরা বেশ কজন সৈন্যকে অপহরণ করে নিয়ে গেছে।সায়ানাই প্রভিন্স নামে আইএস এর সাথে সংশ্লিষ্ট একটি জঙ্গি গোষ্ঠী ইন্টারনেটে এক বিবৃতিতে দাবি করেছে, ১৫টি সামরিক স্থাপনায় তারা হামলা চালায়।সেনাবাহিনী দাবি করেছে, ৩৯ জন জঙ্গিকে তারা হত্যা করেছে এবং তিনটি সাঁজোয়া পিক-আপ ট্রাক সহ বেশ কিছু ভারি অস্ত্র ধ্বংস করে দিয়েছে।সেনাবাহিনী সূত্রে জানা গেছে, আজ (বুধবার) ভোরের দিকে অন্তত ৭০ জন জঙ্গি এক যোগে মর্টারের গোলা ছুড়তে ছাড়তে আল জুয়াইদ শহরের নিরাপত্তা চৌকিগুলোতে হামলা চালায়। এসময় তারা একটি গাড়ি বোমা বিস্ফোরণ ঘটায়।দুটো নিরাপত্তা চৌকি পুরোপুরি বিধ্বস্ত হয়েছে।শেষ খবর পাওয়া পর্যন্ত লড়াই চলছিল এবং শহরের প্রধান পুলিশ স্টেশনটি জঙ্গিরা ঘেরাও করে ছিল।দু বছর আগে মিশরের মুসলিম ব্রাদারহুড সমর্থিত প্রেসিডেন্ট মুহাম্মদ মোরসিকে ক্ষমতাচ্যুত করার পর থেকে সায়নাইতে জঙ্গি হামলায় নিরাপত্তা বাহিনীর অন্তত ৬০০ জন নিহত হয়েছে।</body>
</article>
