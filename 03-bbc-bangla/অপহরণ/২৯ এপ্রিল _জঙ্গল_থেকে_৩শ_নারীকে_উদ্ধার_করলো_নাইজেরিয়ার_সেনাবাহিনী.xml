<article>
  <headline>জঙ্গল থেকে ৩শ নারীকে উদ্ধার করলো নাইজেরিয়ার সেনাবাহিনী</headline>
  <url>https://www.bbc.com/bengali/news/2015/04/150429_fp_nigeria_boko_haram</url>
  <published_at>২৯ এপ্রিল ২০১৫</published_at>
  <category>অপহরণ</category>
  <body>নাইজেরিয়ার সেনাবাহিনী বলছে তারা দুইশত জন মেয়ে ও ৯৩জন নারীকে সামবিসা বন থেকে উদ্ধার করেছে।এলাকাটি জঙ্গি গোষ্ঠী বোকো হারামের শক্ত ঘাটির মধ্যে পরেছে।তবে এক বছর আগে চিবকের একটি স্কুল থেকে ২১৯ জন ছাত্রী নিখোঁজ হয়েছিলেন, উদ্ধারকৃতদের মধ্যে তাদের কেও নেই।সেনাবাহিনীর সদস্যরা বলছেন সামবিসা বনে বোকো হারামের চারটি ক্যাম্পে বড় ধরণের অভিযানের সময় এই মেয়েরা সেখান থেকে ছাড়া পায়।সেনাবাহিনীর মুখপাত্র বলছেন এখন তাদেরকে জিজ্ঞাসাবাদ করা হচ্ছে।গত কয়েক মাসে বোকো হারামের নিয়ন্ত্রণে থাকা এমন অনেক অঞ্চল সেনাবাহিনী নিজেদের দখলে আনতে পেরেছে বলে জানাচ্ছেন লাগোসে বিবিসির সংবাদদাতা টমি ওলাদিপো।সেনাবাহিনীর মুখপাত্র জেনারেল ক্রিস ওলুকোলাদে বলেছেন চলমান এক বড় ধরণের অভিযানের অংশ হিসেবেই তারা ছাড়া পেয়েছেন।গোয়েন্দা বিভাগে সঠিক তথ্যের কারণেই গভীর জঙ্গলের মধ্যে বোকো হারামের ক্যাম্পগুলো চিহ্নিত করা সম্ভব হয়েছিল।গতবছর জঙ্গি গোষ্ঠী বোকো হারাম ২১৯ জন স্কুল ছাত্রীকে অপহরণ করলে বিশ্বের বিভিন্ন দেশ এই ঘটনার নিন্দা জানায়। অনলাইনে এক প্রচারণা চালানো হয় হ্যাসট্যাগ ব্রিং ব্যাক আওয়ার গার্লস নামে।</body>
</article>
