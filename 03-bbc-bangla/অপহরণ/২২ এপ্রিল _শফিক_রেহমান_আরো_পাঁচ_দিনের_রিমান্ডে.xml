<article>
  <headline>শফিক রেহমান আরো পাঁচ দিনের রিমান্ডে</headline>
  <url>https://www.bbc.com/bengali/news/2016/04/160422_shafiq_rehman_under_additional_5days_remand</url>
  <published_at>২২ এপ্রিল ২০১৬</published_at>
  <category>অপহরণ</category>
  <body>বাংলাদেশের প্রধানমন্ত্রীর ছেলে সজীব ওয়াজেদকে হত্যার ষড়যন্ত্রে জড়িত থাকার অভিযোগে আটক সাংবাদিক শফিক রেহমানকে আজ আরো পাঁচদিনের রিমান্ডে নেয়া হয়েছে বলে আইনজীবীরা জানিয়েছেন।এর আগে মি. রেহমানকে জিজ্ঞাসাবাদের জন্য পাঁচ দিনের রিমান্ডে নেয়া হয়েছিল।এ রিমান্ড শেষ হবার পর আজ তাকে মহানগর হাকিমের আদালতে হাজির করে পুলিশ অধিকতর জিজ্ঞাসাবাদের জন্য আরো সাত দিনের রিমান্ড প্রার্থন করে। পুলিশ বলছে, কথিত ষড়যন্ত্রের ব্যাপারে তথ্য জানার জন্যই আরো জিজ্ঞাসাবাদ প্রয়োজন।শফিকরেহমানের আইনজীবী মাসুদ হোসেন তালুকদার বিবিসি বাংলাকে জানান, বিচারক পাঁচ দিনের রিমান্ড মঞ্জুর করেছেন।প্রধানমন্ত্রী শেখ হাসিনার ছেলে সজীব ওয়াজেদকে অপহরণ ও হত্যা পরিকল্পনা মামলায় বিরোধী বিএনপির সাথে ঘনিষ্ঠ এই সাংবাদিককে শনিবার গ্রেপ্তার করা হয়।তাকে সাথে নিয়ে তার বাড়িতেও তল্লাশী চালায় পুলিশ।মি রেহমান সরাসরি বিএনপির রাজনীতির সাথে জড়িত না হলেও তাকে ওই দলের চেয়ারপারসন খালেদা জিয়ার একজন ঘনিষ্ঠ সহযোগী বলে গণ্য করা হয়। </body>
</article>
