<article>
  <headline>১৭ বছরের ছেলেকে বিয়ে করায় ভারতীয় নারী গ্রেফতার</headline>
  <url>https://www.bbc.com/bengali/news-46401724</url>
  <published_at>৩০ নভেম্বর ২০১৮</published_at>
  <category>অপহরণ</category>
  <body>ভারতের মুম্বাই শহরে পুলিশ ১৭ বছর বয়সী একটি ছেলেকে বিয়ে করার অভিযোগে একজন নারীকে গ্রেফতার করেছে।এই নারী ছেলেটির চেয়ে তিন বছরের বড়। অর্থাৎ তার বয়স এখন ২০।ভারতে অল্পবয়সীকে মেয়েকে বিয়ে করার অভিযোগে পুরুষ স্বামীকে গ্রেফতারের খবর হরহামেশা পাওয়া গেলেও কম বয়সী ছেলেকে বিয়ে করার অভিযোগে কোন নারীকে গ্রেফতারের ঘটনা বিরল।এই দম্পতির একমাত্র কন্যার বয়স পাঁচ মাস। নারীকে গ্রেফতার করার কারণে তাদের বাচ্চাটিও গত দুসপ্তাহ ধরে জেলখানায় রয়েছে।পুলিশ বলছে, ওই কিশোরের মায়ের পক্ষ থেকে তাদের কাছে অভিযোগ দায়েরের পর তারা ওই নারীকে গ্রেফতার করেছেন।আটক নারীর বিরুদ্ধে শিশুর ওপর যৌন নির্যাতনের অভিযোগে মামলা দায়ের করা হয়েছে। যে রায়ের পর নড়েচেড়ে বসেছে বাংলাদেশ সরকার দলীয় প্রার্থীদের মাথ্যাব্যথার কারণ স্বতন্ত্র প্রার্থীরা?সংসদ নির্বাচন: সব দল সমান সুযোগ পাচ্ছে কি? কিন্তু ওই নারী বলেছেন, তাদের দু'জনের সম্মতিতে এই বিয়ে হয়েছে। তার স্বামী প্রাপ্তবয়স্ক নয়- এই অভিযোগও তিনি অস্বীকার করেছেন।তবে ভারতীয় আইনে ছেলে মেয়ে দুজনের ক্ষেত্রেই যৌন সম্পর্কের ব্যাপারে অনুমতি দিতে তাকে ১৮ বছর বয়সী হতে হবে।আর বিয়ের জন্যে নারীকে হতে হবে ১৮, পুরুষকে ২১।ফলে এই মামলায় অভিযুক্ত নারীর বিরুদ্ধে শিশু বিবাহ আইনেও মামলা দায়ের করা হয়েছে।মুম্বাই পুলিশের একজন বিবিসি হিন্দিকে বলেছেন, ওই কিশোরের মা গত বছরের ডিসেম্বর মাসে পুলিশের কাছে অভিযোগ দায়ের করে বলেছিলেন যে ওই নারী ও তার পরিবার তার ছেলেকে অপহরণ করে নিয়ে তাকে বিয়ে করতে বাধ্য করেছে। তিনি জানান, এবিষয়ে পূর্ণাঙ্গ তদন্তের পর অভিযুক্ত নারীকে গ্রেফতার করা হয়েছে। </body>
</article>
