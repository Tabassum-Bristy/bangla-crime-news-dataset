<article>
  <headline>জিম্মি ভিডিও প্রকাশ করে ট্রাম্পের প্রতি বন্দী বিনিময়ের দাবি তালিবানদের</headline>
  <url>https://www.bbc.com/bengali/news-38597500</url>
  <published_at>১২ জানুয়ারি ২০১৭</published_at>
  <category>অপহরণ</category>
  <body>আফগানিস্তানে অপহৃত অস্ট্রেলিয়ার এবং আমেরিকার দুই জিম্মির ভিডিও প্রকাশ করে ডোনাল্ড ট্রাম্পের উদ্দেশ্যে বন্দী বিনিময়ের দাবি জানিয়েছে তালিবানরা।অপহৃত মার্কিন নাগরিক কেভিন কিং এবং অস্ট্রেলিয়ার টিমোথি উইকস আফগানিস্তানেরে কাবুলে আমেরিকান ইউনিভার্সিটির অধ্যাপক ছিলেন। গতবছর তাদের দুইজনকে অপহরণ করা হয়।নিরাপত্তা বাহিনীর পোশাক পড়া অস্ত্রধারীদের হাতে বিশ্ববিদ্যালয়ের বাইরে গত অগাস্টে তারা অপহৃত হওয়ার পরপরই মার্কিন বাহিনী তাদের উদ্ধারের চেষ্টা চালিয়ে ব্যর্থ হয় বলে পেন্টাগন জানায়। ওই ভিডিওটি গত পয়লা জানুয়ারি তারিখে ধারণ করা হয় এবং অনলাইনে পোস্ট করা হয়।তাদেরকে 'বেশ ভালো অবস্থায় রাখা হয়েছে' বলে ভিডিওতে জানানো হয়। কিন্তু তালিবানরা মার্কিন যুক্তরাষ্ট্রের প্রেসিডেন্ট নির্বাচিত ডোনাল্ড ট্রাম্পের প্রতি বন্দী বিনিময় প্রস্তাবের দাবি জানিয়েছে। এ বিষয়ে উদ্যোগ না নিলে তা অপহৃত ব্যক্তিদের হত্যা করা হবে বলেও তারা হুমকি দিয়েছে।মার্কিন পররাষ্ট্র দফতর এই ভিডিওর বিষয়ে কিংবা এর বিশ্বাসযোগ্যতার বিষয়ে কোন মন্তব্য করতে রাজি হয়নি। আর অস্ট্রেলিয়ার পররাষ্ট্র মন্ত্রণালয় বলেছে, আফগানিস্তানে অপহৃত ব্যক্তির মুক্তির ব্যাপারে তারা অন্যান্য সরকারের সাথে নিবিড়ভাবে যোগাযোগ রাখছে।</body>
</article>
