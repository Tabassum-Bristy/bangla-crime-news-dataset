<article>
  <headline>আফগানিস্তানে ব্র্যাকের দুই কমকর্তা অপহরণ</headline>
  <url>https://www.bbc.com/bengali/news/2016/03/160318_brac_official_abduction</url>
  <published_at>১৮ মার্চ ২০১৬</published_at>
  <category>অপহরণ</category>
  <body>আফগানিস্তানে বেসরকারি সংস্থা ব্র্যাকের দু কর্মকর্তাকে অপহরণ করেছে অজ্ঞাত বন্দুকধারীরা।সংস্থাটির কমিউনিকেশনস বিভাগের কর্মকর্তা রনি মির্জা বিবিসিকে জানিয়েছেন বৃহস্পতিবার স্থানীয় সময় বিকেল চারটার দিকে কুন্দুজ থেকে বাগলান যাওয়া পথে বন্দুকধারীরা তাদের অপহরণ করে নিয়ে যায়।অপহৃত দুজন হলেন - শওকত হোসেন ও সিরাজুল ইসলাম। তাদের সাথে গাড়ির চালক সহ দুজন আফগান নাগরিকও ছিলেন।ইতোমধ্যেই তাদের আটক করা হয়েছে। তিনি জানান ঘটনাটি সাথে সাথে আফগান সরকারের সংশ্লিষ্ট সবগুলো কর্তৃপক্ষকে জানিয়েছে এবং অপহৃত দু কর্মকর্তাকে উদ্ধারে সর্বাত্মক তৎপরতা চলছে বলেও জানান তিনি। এছাড়া সংস্থাটির কাবুল অফিস থেকে একটি টীম ইতোমধ্যেই কুন্দুজ রওনা হয়েছে জানিয়েছেন জানান রনি মির্জা।২০০২ সাল থেকে যুদ্ধ বিধ্বস্ত আফগানিস্তানে কার্যক্রম শুরু করেছিলো ব্র্যাক।এর আগেও সংস্থাটির অন্তত তিনজন হত্যাকাণ্ডের শিকার হন সেখানে।এছাড়া অপহরণের পর মুক্তি পাওয়ার ঘটনাও ঘটেছে ২০০৭ ও ২০০৮ সালে।</body>
</article>
