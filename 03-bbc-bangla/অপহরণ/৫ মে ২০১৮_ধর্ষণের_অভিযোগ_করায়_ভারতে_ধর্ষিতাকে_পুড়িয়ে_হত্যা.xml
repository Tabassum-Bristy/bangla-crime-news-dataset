<article>
  <headline>ধর্ষণের অভিযোগ করায় ভারতে ধর্ষিতাকে পুড়িয়ে হত্যা</headline>
  <url>https://www.bbc.com/bengali/news-44016419</url>
  <published_at>৫ মে ২০১৮</published_at>
  <category>অপহরণ</category>
  <body>ভারতের উত্তরাঞ্চলীয় রাজ্য ঝাড়খণ্ডের পুলিশ এক কিশোরীকে ধর্ষণ ও পুড়িয়ে হত্যার অভিযোগে ১৪ জনকে গ্রেফতার করেছে। তারা বলছে, ধর্ষণের ব্যাপারে মেয়েটির পিতামাতা গ্রামের গণ্যমান্য ব্যক্তিদের কাছে অভিযোগ করার পর অভিযুক্তদের কান ধরে একশোবার উঠ-বস করা এবং সাড়ে সাতশো ডলার জরিমানার শাস্তি দেয়া হয়। অভিযোগ করা হচ্ছে, এতে ক্ষিপ্ত অভিযুক্তরা মেয়েটির পিতামাতাকে মারধর করে এবং পরে মেয়েটির গায়ে আগুন ধরিয়ে তাকে হত্যা করে।স্থানীয় থানার ওসি বার্তা সংস্থা এএফপি'কে জানিয়েছেন, দুই অভিযুক্ত মেয়েটির বাবা-মাকে পেটায়। এর তারা মেয়েটির গায়ে আগুন ধরিয়ে দেয়।পুলিশ বলছে, মেয়েটিকে অপহরণ করে একটি জঙ্গলে নিয়ে সেখানে ধর্ষণ করা হয়েছিল। সেদিন মেয়েটির বাবা-মা বাড়িতে ছিলেন না। তারা একটি বিয়ের অনুষ্ঠানে যোগ দিতে গিয়েছিলেন।পরে ঘটনাটি জানতে পেরে মেয়েটির বাবা-মা গ্রামের গণ্য-মান্য ব্যক্তিদের কাছে অভিযোগ করেছিলেন।ভারতে বছরে প্রায় ৪০ হাজার ধর্ষণের ঘটনার ব্যাপারে অভিযোগ করা হয়। কিন্তু এর বাইরে আরও অনেক ঘটনার ব্যাপারে অভিযোগ দায়ের করা হয় না বলে মনে করা হয়। </body>
</article>
