<article>
  <headline>বাংলাদেশে বাড়ছে অপহরণ ও গুমখুন</headline>
  <url>https://www.bbc.com/bengali/news/2010/07/100709_mk_missing</url>
  <published_at>৯ জুলাই ২০১০</published_at>
  <category>অপহরণ</category>
  <body>বাংলাদেশে বিভিন্ন মানবাধিকার সংগঠন বলছে সাম্প্রতিক সময়ে দেশটিতে নাগরিকদের নিখোঁজ হওযার সংখ্যা বেড়েছে৻ তারা বলছে গত ছয় মাসে ১৪ জনের মত নিখোঁজ হয়েছে এবং এইসব নিখোঁজ হওয়ার ঘটনায় আইনশৃঙ্খলা রক্ষাকারী বাহিনীগুলোর হাত রয়েছে৻তবে সরকার বলছে আইনশৃঙ্খলা রক্ষাকারী বাহিনীর সংশ্লিষ্টতার অভিযোগের কোনো প্রমাণ এখনও মেলেনি, যদিও তারা বলছে বিষয়টি গুরুত্বের সাথে খতিয়ে দেখা হচ্ছে৻মানবাধিকার সংগঠন আইন ও সালিশ কেন্দ্রের পরিসংখ্যান অনুযায়ী, গত ছয় মাসে ১৪ জনের নিখোঁজ হওয়ার ঘটনা ঘটেছে।ঐ সংগঠনটির গবেষক নুর খান লিটন বলেছেন, এর আগেও বিভিন্ন সময় নিখোঁজ হওযার হওয়ার ঘটনা ঘটেছে। তবে আগে বছরে দু’একটি  এমন ঘটনার খবর পাওয়া যেতো।তিনি উল্লেখ করেন, এই নিখোঁজ ব্যাক্তিদের বেশিরভাগ ক্ষেত্রেই কোন সন্ধান পাওয়া যাচ্ছে না৻অনেক ক্ষেত্রে মৃতদেহ পাওয়া যায় নির্যাতনের চিহ্নসহ অথবা গুলিবিদ্ধ অবস্থায়, মি. খান জানান৻সর্বশেষ  নিখোঁজ হওয়ার ঘটনা ঘটে ঢাকায়৻ বিরোধীদল বিএনপি নেতা ও ঢাকা সিটি করপোরেশনের একজন কাউন্সিলর চৌধুরি আলম নিখোঁজ হন গত ২৫শে জুন।তাঁর পরিবার এবং বিএনপি অভিযোগ করছে, আইন শৃংখলারক্ষাকারী বাহিনী চৌধুরি আলমকে তুলে নিয়ে গেছে, এবং এরপর তাঁর সর্ম্পকে আর কিছু জানা যাচ্ছে না।তবে এই অভিযোগটি অস্বীকার করছে আইন শৃংখলা রক্ষাকারী বাহিনী।আইন ও সালিশ কেন্দ্রের নুর খান লিটন বলেছেন, নিখোঁজ হওয়ার ঘটনাপ্রবাহ, এবং পারিপার্শ্বিক পরিবেশ বিশ্লেষন করে তাদের মনে হয়েছে এমন ঘটনাগুলোর ক্ষেত্রে আইন শৃংখলারক্ষাকারী বাহিনীরই হাত থাকতে পারে।জাতীয়  মানবাধিকার কমিশনের চেয়ারম্যান ড: মিজানুর রহমানের বক্তব্য হচ্ছে, নিখোঁজ হওয়ার এমন ঘটনার সংখ্যা বাড়ছে কিনা - সে  ব্যাপারে তারা নিশ্চিত নন।তবে কয়েক সপ্তাহ আগে ড: রহমান কমিশনের চেয়ারম্যানের দায়িত্ব নেওয়ার পর নিখোঁজ ব্যাক্তিদের অনেকের আত্মীয়স্বজন এসব ঘটনার জন্য আইন শৃংখলা রক্ষাকারী বাহিনীকে দায়ী করেছেন৻মানবাধিকার কমিশন এসব ঘটনার তদন্তের উপরই গুরুত্ব দিচ্ছে, এবং সেকারনে সংশ্লিষ্ট কর্তৃপক্ষের কাছে তদন্তের ব্যাপারে কমিশন জানতে চেয়েছে বলে ড:রহমান উল্লেখ করেন।নিখোঁজ  হওয়ার বিভিন্ন ঘটনার প্রেক্ষাপটে স্বরাষ্ট্র মন্ত্রণালয়ের কর্মকর্তারা মনে করেন, বিষটি উদ্বেগের।স্বরাষ্ট্র সচিব আব্দুস সোবহান শিকদার বলে এসব ঘটনায় আইন শৃংখলা রক্ষাকারী বাহিনীর হাত থাকার বিষয়ে কোন প্রমান কখনও মেলেনি।এছাড়াও নিখোঁজদের পরিবারের পক্ষ থেকে মামলা করার প্রবনতা কম এবং সেকারনে অনেক ক্ষেত্রে তদন্ত কাজে এগুনো সম্ভব হয় না বলে তিনি মনে করেন।তবে স্বরাষ্ট্র সচিব বলেন, আইন শৃংখলা রক্ষাকারী বাহিনী এবং গোয়েন্দা সংস্থাগুলোর প্রধানদের নিয়ে স্বরাষ্ট্র মন্ত্রণালয়ের যে কমিটি  রয়েছে, সেই সর্ব্বোচ্চ পর্যায়ে ঘটনাগুলোতে গুরুত্বের সাথে তারা আলোচনা করেছেন।এমন ঘটনা যাতে না ঘটে, সেব্যাপারে যেমন নির্দেশ দেওয়া হয়েছে। তেমনি ঘটে যাওয়া ঘটনাগুলোর তদন্তের উপরও জোর দেওয়া হয়েছে বলে স্বরাষ্ট্র সচিব উল্লেখ করেন।</body>
</article>
