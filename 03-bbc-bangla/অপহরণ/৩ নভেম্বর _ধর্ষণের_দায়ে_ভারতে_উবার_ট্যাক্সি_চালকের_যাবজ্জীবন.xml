<article>
  <headline>ধর্ষণের দায়ে ভারতে উবার ট্যাক্সি চালকের যাবজ্জীবন</headline>
  <url>https://www.bbc.com/bengali/news/2015/11/151103_uber_taxi_driver_sentenced_to_life_imprisonment</url>
  <published_at>৩ নভেম্বর ২০১৫</published_at>
  <category>অপহরণ</category>
  <body>ভারতের আদালত ধর্ষণের দায়ে এক ট্যাক্সি চালককে যাবজ্জীবন কারাদন্ড দিয়েছে।অনলাইন ট্যাক্সি কোম্পানি 'উবার' এর এই চালকের বিরুদ্ধে গত বছর দিল্লিতে এক মহিলা যাত্রীকে ধর্ষণের অভিযোগ উঠে।চালক শিব কুমার ইয়াদবকে আদালত ধর্ষণ ছাড়াও অপহরণ এবং ভয়ভীতি প্রদর্শনের অভিযোগেও দোষী সাব্যস্ত করে।মোবাইল অ্যাপস 'উবার' এর মাধ্যমে এই মহিলা যাত্রী তাঁর ট্যাক্সি বুক করেছিলেন।কিন্তু ২৬ বছর বয়সী চালক শিব কুমার ইয়াদব তাকে অপহরণ করে একটি নিরিবিলি জায়গায় নিয়ে ধর্ষণ করে।এই ঘটনার ভারতে ভারতের দিল্লিতে 'উবার' সহ আরও অনেক অনলাইনভিত্তিক ট্যাক্সি ফার্ম নিষিদ্ধ করা হয়।'উবার' অবশ্য এই ঘটনার জন্য দুঃখ প্রকাশ করেছিল।</body>
</article>
