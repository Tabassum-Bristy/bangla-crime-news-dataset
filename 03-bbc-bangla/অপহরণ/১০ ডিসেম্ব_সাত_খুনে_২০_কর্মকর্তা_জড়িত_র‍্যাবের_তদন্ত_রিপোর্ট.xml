<article>
  <headline>সাত খুনে ২০ কর্মকর্তা জড়িত: র‍্যাবের তদন্ত রিপোর্ট</headline>
  <url>https://www.bbc.com/bengali/news/2014/12/141210_pg_rab_nganj-7-murder</url>
  <published_at>১০ ডিসেম্বর ২০১৪</published_at>
  <category>অপহরণ</category>
  <body>বাংলাদেশে এ বছর এপ্রিল মাসে নারায়ণগঞ্জে যে সাত খুনের ঘটনা ঘটেছিল - তার ব্যাপারে আজ হাইকোর্টে এক তদন্ত প্রতিবেদন দাখিল করেছে র‍্যাপিড এ্যাকশন ব্যাটালিয়ন বা র‍্যাব।প্রতিবেদনে সংস্থাটি নারায়ণগঞ্জে র‍্যাবের তৎকালীন অধিনায়ক তারিক সাইদসহ অন্তত ২০ জনকে ওই অপহরণ ও খুনের ঘটনায় জড়িত বলে উল্রেখ করেছে।বাংলাদেশের এটর্নি জেনারেল মাহবুবে আলম জানিয়েছেন, আদালতই র‍্যাবকে নারায়ণগঞ্জে সাতজনকে অপহরণ ও খুনের ঘটনায় তাদের কেউ জড়িত কিনা - তা তদন্ত করতে বলেছিল।সংস্থার প্রতিবেদনে গত এপ্রিল মাসে সংঘটিত ওই চাঞ্চল্যকর ঘটনার সময় নারায়ণগঞ্জ র‍্যাবে কর্মরত থাকা লে. কর্নেল তারিক সাইদ, মেজর আরিফ, ও লে: কমান্ডার এম এম রানা সহ বিভিন্ন অন্তত ২০ জনকে জড়িত বলে উল্লেখ করা হয়।মি. আলম জানান, ওই ঘটনায় তারিক সাইদ ও আরিফ অপহরণ থেকে শুরু করে নদীতে লাশ ডুবিয়ে ফেলা পর্যন্ত সব প্রক্রিয়ায় জড়িত ছিলেন বলে প্রতিবেদনে উল্লেখ করা হয়েছে।তবে তিনি বলেন, বিচারের ক্ষেত্রে শুধুমাত্র ডিবি পুলিশের তদন্ত প্রতিবেদনকেই বিবেচনায় নেবার জন্য অনুরোধ করেছেন তিনি।</body>
</article>
