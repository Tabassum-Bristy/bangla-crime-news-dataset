<article>
  <headline>সালাহ্‌ উদ্দিনের সন্ধান চেয়ে প্রধানমন্ত্রীর কাছে চিঠি</headline>
  <url>https://www.bbc.com/bengali/news/2015/03/150319_mk_bangla_salah_uddin_bnp_pm_letter</url>
  <published_at>১৯ মার্চ ২০১৫</published_at>
  <category>অপহরণ</category>
  <body>বাংলাদেশে বিএনপির যুগ্ম মহাসচিব সালাহ্  উদ্দিন আহমেদকে খুঁজে বের করতে প্রধানমন্ত্রীর সহায়তা চেয়েছেন তার স্ত্রী।হাসিনা আহমেদ বৃহস্পতিবার এ ব্যাপারে একটি আবেদনপত্র প্রধানমন্ত্রীর কার্যালয়ে পৌঁছে দেন।আবেদনপত্রে তিনি প্রধানমন্ত্রীর সঙ্গে সাক্ষাতের অনুমতি চেয়েছেন বলেও হাসিনা আহমেদ সাংবাদিকদের জানিয়েছেন।সালাহ্‌ উদ্দিন আহমেদের পরিবার দাবি করছে, ডিবি পুলিশ পরিচয় দিয়ে অজ্ঞাতনামা ব্যক্তিরা মি. আহমেদকে উঠিয়ে নিয়ে যাওয়ার পর গত নয় দিন ধরে তার কোন খোঁজ পাওয়া যাচ্ছে না।বিষয়টিতে পুলিশ তাদের মামলা না নেয়ায় তারা আদালতের আশ্রয় নিয়েছেন।তবে পুলিশের চারটি বিভাগ আদালতে হলফ করে বলেছে, মি. আহমেদ তাদের হেফাজতে নেই।মি. আহমেদের সাথে বাড়ির একজন গৃহকর্মী এবং একজন কর্মচারীকেও পুলিশ উঠিয়ে  নিয়ে গেছে।তাদেরও এখনো কোন হদিস মেলেনি।</body>
</article>
