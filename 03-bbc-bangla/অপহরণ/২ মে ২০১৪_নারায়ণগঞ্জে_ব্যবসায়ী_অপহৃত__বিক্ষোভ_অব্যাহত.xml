<article>
  <headline>নারায়ণগঞ্জে ব্যবসায়ী অপহৃত : বিক্ষোভ অব্যাহত</headline>
  <url>https://www.bbc.com/bengali/news/2014/05/140502_mb_narayanganj_businessman_kidnap</url>
  <published_at>২ মে ২০১৪</published_at>
  <category>অপহরণ</category>
  <body>বাংলাদেশে নারায়ণগঞ্জের সানারপাড় এলাকা থেকে একজন ব্যবসায়ীকে অপহরণ করে তার জন্য মুক্তিপণ চাওয়া হয়েছে বলে পরিবারের পক্ষ থেকে দাবি করা হয়েছে।সাইফুল হক নামে স্থানীয় একটি মাকের্টের একজন ব্যবসায়ীকে বৃহস্পতিবার রাত থেকে পাওয়া যাচ্ছে না বলে সিদ্ধিরগঞ্জ থানা সূত্র তেকে জানানো হয়েছে।নিখোঁজ সাইফুল ইসলামের প্রতিষ্ঠানের ব্যবস্থাপক এবং তার স্ত্রী পুলিশের কাছে অভিযোগ করেছেন অপহৃত ব্যবসায়ীর জন্য মুক্তিপণ দাবি করা হয়েছে।এদিকে অপহৃত ব্যবসায়ীর সন্ধানের দাবিতে এলাকাবাসী আজ সানারপাড় এলাকায় বিক্ষোভ করেছে।স্থানীয় বিক্ষোভকারীরা ঢাকা চট্টগ্রাম মহাসড়ক অবরোধ করে বিক্ষোভ প্রদর্শন করে।গত রোববার নারায়ণগঞ্জ থেকে স্থানীয় একজন জনপ্রতিনিধি ও একজন আইনজীবীসহ সাত ব্যক্তি অপহৃত হওয়ার তিনদিন পর শীতলক্ষ্যা নদী থেকে তাদের মৃতদেহ উদ্ধার করা হয়। তবে মামলায় অভিযুক্তদের কাউকেই এখনও পর্যন্ত পুলিশ ধরতে পারেনি। যদিও পুলিশ বলছে, অভিযুক্তদের গ্রেফতারের জন্য অভিযান জোরদার করা হয়েছে।এদিকে, মৃতদেহ পাওয়ার পর ক্ষতিগ্রস্তদের পরিবারের পক্ষ থেকে অভিযুক্তদের গ্রেফতারের দাবি ক্রমশই জোরদার হচ্ছে। </body>
</article>
