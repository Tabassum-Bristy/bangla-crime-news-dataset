<article>
  <headline>রোববার থেকে আবারো ৭২ ঘণ্টার হরতাল</headline>
  <url>https://www.bbc.com/bengali/news/2015/03/150314_ms_bnp_strike</url>
  <published_at>১৪ মার্চ ২০১৫</published_at>
  <category>অপহরণ</category>
  <body>বাংলাদেশে দু'দিনের সাপ্তাহিক ছুটি শেষে রোববার থেকে আবারো ৭২ ঘণ্টার হরতাল আহ্বান করেছে বিএনপি নেতৃত্বাধীন ২০ দলীয় জোট।শনিবার বিএনপির যুগ্ম মহাসচিব বরকতউল্লাহ বুলু স্বাক্ষরিত এক বিবৃতিতে এই হরতালের ডাক দেয়া হয়।বিবৃতিতে বলা হয়, গুম-খুন-অপহরণ, নেতা-কর্মীদের অন্যায়ভাবে রিমান্ডে নেওয়া এবং বিএনপির যুগ্ম সচিব সালাহউদ্দিন আহমেদকে ‘গ্রেপ্তার’-এর প্রতিবাদে এই হরতাল দেওয়া হয়েছে।একইসাথে অবরোধও অব্যাহত থাকবে বলে বিবৃতিতে উল্লেখ করা হয়।শুক্রবার এক সংবাদ সম্মেলনে বিএনপি চেয়ারপার্সন খালেদা জিয়া বলেছিলেন, একটি 'যৌক্তিক পরিণতিতে' না পৌছানো পর্যন্ত তাদের আন্দোলন অব্যাহত থাকবে।</body>
</article>
