<article>
  <headline>মার্কিন সাংবাদিকের শিরশ্ছেদ করেছে ইসলামিক স্টেট</headline>
  <url>https://www.bbc.com/bengali/news/2014/09/140903_ms_sotloff_killing</url>
  <published_at>৩ সেপ্টেম্বর ২০১৪</published_at>
  <category>অপহরণ</category>
  <body>মার্কিন এক সাংবাদিককে শিরশ্ছেদ করে তার ভিডিও ইন্টারনেটে পোস্ট করেছে জঙ্গীগোষ্ঠি ইসলামিক স্টেট।ইসলামিক স্টেট জঙ্গিদের হাতে মার্কিন সাংবাদিক স্টিভেন সটলফের শিরশ্ছেদের ভিডিওটি আসল কিনা তা যতদ্রুত সম্ভব তারা খতিয়ে দেখছেন।দু’সপ্তাহের মধ্যে এটি এধরণের দ্বিতীয় ভিডিও।৩১ বছর বয়স্ক মি. সটলফকে ২০১৩ সালে সিরিয়া থেকে অপহরণ করা হয়।গতমাসে অপর একজন মার্কিন সাংবাদিক জেমস ফোলিকে শিরশ্ছেদের ভিডিওর শেষাংশে মি. সটলফকেও দেখানো হয়।ইসলামিক স্টেট আগেই সতর্ক করে দিয়েছিল যে, ওয়াশিংটন যদি তাদের যোদ্ধাদের ওপর বিমান হামলা বন্ধ না করে, তবে তারা দ্বিতীয় একজন সাংবাদিককে হত্যা করবে।মার্কিন পররাষ্ট্র মন্ত্রণালয়ের মুখপাত্র জেন সাকি এই বীভৎস হত্যাকাণ্ডে ক্ষোভ এবং ঘৃণা প্রকাশ করেন।মি. সটলফকে হত্যার হুমকির পর তার মা একটি ভিডিওতে ইসলামিক স্টেট নেতার প্রতি ছেলের জীবনরক্ষার আবেদন জানিয়েছিলেন। ভিডিও প্রকাশের পর মি. সটলফের পরিবার জানিয়েছে, তারা ভিডিওটির খবর জানতে পেরেছে এবং শোকপালন করছে।‘যুক্তরাষ্ট্রের কাছে দ্বিতীয় বার্তা’ শিরোনামে প্রকাশিত ভিডিওটি একটি মরুভূমিতে রেকর্ড করা হয়েছে বলে মনে হচ্ছে এবং মুখোশধারী একজন ছুরি হাতে মি. সটলফের পাশে দাড়িয়ে ছিল।জিহাদিরা একজন ব্রিটিশ জিম্মিকে হত্যারও হুমকি দিয়েছে এবং সরকারগুলোকে ইসলামিক স্টেটের বিরোধী জোট থেকে সরে আসার আহ্বান জানিয়েছে।</body>
</article>
