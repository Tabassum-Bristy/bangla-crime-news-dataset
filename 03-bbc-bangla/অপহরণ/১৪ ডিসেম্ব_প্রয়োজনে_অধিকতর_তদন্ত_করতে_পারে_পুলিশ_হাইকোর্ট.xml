<article>
  <headline>প্রয়োজনে অধিকতর তদন্ত করতে পারে পুলিশ: হাইকোর্ট</headline>
  <url>https://www.bbc.com/bengali/news/2015/12/151214_narayanganj_7_murder</url>
  <published_at>১৪ ডিসেম্বর ২০১৫</published_at>
  <category>অপহরণ</category>
  <body>নারায়ণগঞ্জের সাত খুনের মামলার তদন্ত কর্মকর্তা চাইলে অধিকতর তদন্ত করতে পারবেন বলে অভিমত দিয়েছেন হাইকোর্ট।এ জন্য আদেশের প্রয়োজন নেই বলেও জানিয়েছে উচ্চ আদালত।অধিকতর তদন্ত করতে ওই ঘটনায় নিহত কাউন্সিলর নজরুল ইসলামের স্ত্রীর করা আবেদন নিষ্পত্তি করে সোমবার হাইকোর্টের একটি বেঞ্চ এ অভিমত দেয়।নারায়ণগঞ্জের সাত খুনের ঘটনায় অধিকতর তদন্ত চেয়ে গত ২৯শে নভেম্বর হাইকোর্টে আবেদন করেছিলেন নিহত কাউন্সিলর নজরুল ইসলামের স্ত্রী সেলিনা ইসলাম বিউটি।৯ই ডিসেম্বর এই আবেদনের শুনানি শেষে আদেশের জন্য আজকের দিন নির্ধারণ করা হয়েছিল।এর আগে গত ১লা ডিসেম্বর শুনানিতে এই মামলার অভিযোগপত্রে মারাত্মক ত্রুটি রয়েছে বলে মন্তব্য করেন হাইকোর্ট।২০১৪ সালের ২৭ এপ্রিল নারায়ণগঞ্জের ওয়ার্ড কাউন্সিলর নজরুল ইসলাম, আইনজীবী চন্দন সরকারসহ সাতজনকে অপহরণ করে হত্যা করা হয়।</body>
</article>
