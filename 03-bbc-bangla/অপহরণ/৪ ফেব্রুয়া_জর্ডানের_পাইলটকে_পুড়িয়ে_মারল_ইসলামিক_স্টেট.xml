<article>
  <headline>জর্ডানের পাইলটকে পুড়িয়ে মারল ইসলামিক স্টেট</headline>
  <url>https://www.bbc.com/bengali/news/2015/02/150204_ms_jordan_pilot</url>
  <published_at>৪ ফেব্রুয়ারি ২০১৫</published_at>
  <category>অপহরণ</category>
  <body>আইএস-এর হাতে বন্দী থাকা জর্ডানের পাইলট মুয়াথ আল-কাসাসবেহকে জীবিত পুড়িয়ে মেরেছে ইসলামিক স্টেট বা আইএস।ভিডিওচিত্রটি প্রকাশের পর ইসলামিক স্টেটের বিরুদ্ধে জর্ডান সরকারের ভাষায় ‘দুনিয়া কাঁপানো’ প্রতিশোধ নেয়ার অঙ্গিকার করেছে দেশটি।প্রকাশিত ভিডওচিত্রে দেখা যায়, একটি খাঁচার ভিতরে মি. আল-কাসাসবেহ-কে আটকে রাখা হয়েছে। এবং তার পাশে ছড়িয়ে দেয়া হয়েছে তেল। তারপর সেই তেলে আগুন দেয়া হলে খাঁচার ভেতরে থেকেই জীবন্ত অবস্থায় দগ্ধ হয়ে মারা যান মি. কাসাসবেহ।এই ঘটনার প্রতিবাদ জানিয়ে এবং প্রতিশোধের দাবীতে জর্ডানের রাজধানী আম্মানে মিছিল করেছে শত শত মানুষ।নিরাপত্তা সূত্রগুলো বলছে, এই ঘটনার প্রতিক্রিয়ায় কয়েক ঘন্টার মধ্যেই একজন ব্যর্থ আত্মঘাতী বোমা হামলাকারীকে মৃত্যুদণ্ড দেয়া হতে পারে। এর আগে নিহত জর্ডানি পাইলটের মুক্তির বিনিময়ে ঐ আত্মঘাতী হামলাকারী নারীকে মুক্তির প্রস্তাব দিয়েছিল ইসলামিক স্টেট।ওয়াশিংটন থেকে দেয়া এক টেলিভিশন ভাষণে জর্ডানের বাদশাহ আব্দুল্লাহ নিহত পাইলটকে একজন নায়ক হিসেবে অভিহিত করে বলেছেন, তিনি তার দেশ, জাতি এবং বিশ্বাসকে রক্ষার জন্য জীবন দিয়েছেন।ইসলামিক স্টেটকে একটি পথভ্রষ্ট দল হিসেবে উল্লেখ করে মি. আব্দুল্লাহ বলেন, তাদের সাথে মুসলিম বিশ্বাসের কোন সম্পর্ক নেই।মার্কিন প্রেসিডেন্ট বারাক ওবামার সাথে জর্ডানের রাজার দেখা করার কথা রয়েছে এবং এরপর তিনি তার সফর সংক্ষিপ্ত করে দেশে ফেরত যাবেন।এই ঘটনার তীব্র নিন্দা জানিয়েছেন জাতিসংঘের মহাসচিব বান কি-মুন।আইএস-এর বিরুদ্ধে যে অভিযান চলছে তাতে অংশ নিয়েছিলেন জর্ডানের এই পাইলট।এক অভিযানের সময় গত ডিসেম্বরে সিরিয়ার রাক্কা শহরে তার বিমানটি ভূপাতিত হলে সেখান থেকে তাকে অপহরণ করে নিয়ে যায় আইএস।</body>
</article>
