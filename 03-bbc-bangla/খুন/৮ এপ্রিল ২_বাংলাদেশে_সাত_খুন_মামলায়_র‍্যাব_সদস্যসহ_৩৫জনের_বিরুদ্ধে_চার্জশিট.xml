<article>
  <headline>বাংলাদেশে সাত খুন মামলায় র‍্যাব সদস্যসহ ৩৫জনের বিরুদ্ধে চার্জশিট</headline>
  <url>https://www.bbc.com/bengali/news/2015/04/150408_sm_rab_narayanganj_seven_murders_bangladesh</url>
  <published_at>৮ এপ্রিল ২০১৫</published_at>
  <category>খুন&amp;start=81</category>
  <body>বাংলাদেশের নারায়নগেঞ্জে আলোচিত সাতখুন হত্যা মামলায় পুলিশ র‍্যাপডি এ্যাকশন ব্যাটালিয়ন বা র‍্যাব-এর ২৫জন প্রাক্তন সদস্যসহ ৩৫জনের বিরুদ্ধে অভিযোগপত্র দিয়েছে।বুধবার বিকাল ৬টার দিকে নারাগনগঞ্জ মহানগর হাকিম আদালতে ওই অভিযোগপত্র দেয়া হয়।অভিযুক্তদের মধ্যে র‍্যাব-১১-র তৎকালীন অধিনায়ক লেফটেন্যান্ট কর্নেল তারেক মোহাম্মদ সাইয়ীদ, উপ-অধিনায়ক মেজর আরিফ হোসেন এবং লেফটেন্যান্ট কমান্ডার এম এম রানা রয়েছেন।নারায়নগঞ্জের পুলিশ সুপার খন্দকার মহিদ উদ্দিন জানিয়েছেন, এগারোমাসের কিছু বেশি সময় ধরে তদন্তের পর তারা মোট ৩৫ জনের বিরুদ্ধে অভিযোগপত্র দিয়েছেন।তাদের মধ্যে পচিশজন সে সময় আইন-শৃংখলা বাহিনীর সদস্য হিসাবে কাজ করতেন।গত বছরেরর ২৭ এপ্রিল নারায়নগঞ্জ সিটি কর্পোরেশনের কাউন্সিলর নজরুল ইসলাম ও আইনজীবী চন্দন সরকারসহ সাতজন অপহৃত হন।এর তিনদিন পরে শীতলক্ষ্য নদীতে ছয়জনের মরদেহ ভেসে ওঠে। পরদিন আরেকজনের মরদেহ পানিতে ভেসে ওঠে। নিহতদের পরিবারের সদস্যরা অভিযোগ করেন, স্থানীয় আরেক কাউন্সিলন নুর হোসেনের কাছ থেকে টাকা নিয়ে, নারায়নগঞ্জের র‍্যাবের সদস্যরা তাদের তুলে নিয়ে হত্যা করেছে।মামলা দায়েরের পরপরই র‍্যাব ১১-র অধিনায়ক লেফটেন্যান্ট কর্ণেল তারেক মোহাম্মাদ সাইদ, কর্মকর্তা মেজর আরিফ হোসেন আর লেফটেন্যান্ট কমান্ডার এম এম রানাকে পুলিশ গ্রেপ্তার করে।পরে আরো কয়েকজন র‍্যাব সদস্যকে গ্রেপ্তার করা হয়।তবে নিহত কাউন্সিলর, নজরুল ইসলামের স্ত্রী সেলিনা ইসলাম বলছেন, তিনি এই প্রতিবেদনে সন্তুষ্ট নন।ভারতে গ্রেপ্তারের পর সেখানকার একটি মামলায় নুর হোসেনের বিচার চলছে।পুলিশের কর্মকর্তারা বলছেন, তাকে বাংলাদেশে নিয়ে আসার জন্যে তারা চেস্টা করছেন।তবে তাকে আনা না আনা মামলার বিচারের জন্য কোন সমস্যা হবে না বলেই তারা জানিয়েছেন।</body>
</article>
