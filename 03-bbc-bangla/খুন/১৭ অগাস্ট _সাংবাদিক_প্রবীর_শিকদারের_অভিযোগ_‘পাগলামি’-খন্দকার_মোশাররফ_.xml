<article>
  <headline>সাংবাদিক প্রবীর শিকদারের অভিযোগ ‘পাগলামি’-খন্দকার মোশাররফ </headline>
  <url>https://www.bbc.com/bengali/news/2015/08/150817_sp_facebook_comment_arrest</url>
  <published_at>১৭ অগাস্ট ২০১৫</published_at>
  <category>খুন&amp;start=321</category>
  <body>জীবনের নিরাপত্তাহীনতার জন্য ফরিদপুরের সাংবাদিক প্রবীর শিকদার স্থানীয় সরকারমন্ত্রীর বিরুদ্ধে যে অভিযোগ তুলেছেন সেটিতে বিস্ময় প্রকাশ করেছেন মন্ত্রী খন্দকার মোশাররফ হোসেন।স্থানীয় সরকারমন্ত্রী বলেন, “ যে অভিযোগ আনতেছে এটাকে পাগলের পাগলামি ছাড়া আমি আর কিছুই মনে কারি না।তার সাথে আমার কনফ্লিক্টের কোন ইস্যুই নাই।”স্থানীয় সরকারমন্ত্রী পাল্টা প্রশ্ন তোলেন,“আমরা রাজনীতি করি। আমরা কাউকে খুন করতে যাব এটা কোন বাস্তব কথা? এটা কোন বক্তব্য হতে পারে?” তিনি বলেন ‘সুস্থ মস্তিষ্কর’ কোন মানুষ এ ধরনের কথা বলতে পারেনামি: শিকদারের বক্তব্যকে একটি পাগলামি বলে বর্ণনা করেছেন স্থানীয় সরকারমন্ত্রী। এ বিষয়টিকে ফরিদপুরের বিষয় বলে উল্লেখ করেন মন্ত্রী দাবী করেন এর সাথে তার কোন সম্পর্ক নেই।এর আগে নিজের জীবন নিয়ে আশংকা প্রকাশ এবং সম্ভাব্য পরিণতির জন্য স্থানীয় সরকারমন্ত্রীসহ তিনজনকে দায়ী করে ফেসবুকে স্ট্যাটাস দেয়ায় সাংবাদিক প্রবীর শিকদারকে গ্রেফতার করে পুলিশ।পরে ফরিদপুরে তার বিরুদ্ধে তথ্য প্রযুক্তি আইনে মামলা করা হয়।মি: শিকদারের পরিবার এবং ফরিদপুরের কয়েকজন সাংবাদিক বলেছেন, হিন্দু সম্পত্তি দখল নিয়ে এবং যুদ্ধাপরাধের বিচার নিয়ে ফেসবুকে লেখার কারণে তিনি এক ধরনের নিরাপত্তাহীনতায় ভুগছিলেন।</body>
</article>
