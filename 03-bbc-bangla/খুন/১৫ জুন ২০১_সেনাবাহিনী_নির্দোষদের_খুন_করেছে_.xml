<article>
  <headline>সেনাবাহিনী নির্দোষদের খুন করেছে </headline>
  <url>https://www.bbc.com/bengali/news/2010/06/100615_mb_bloodysunday</url>
  <published_at>১৫ জুন ২০১০</published_at>
  <category>খুন&amp;start=111</category>
  <body>উত্তর আর্য়াল্যান্ডে ব্রিটিশ সৈন্যদের গুলিতে ১৩ জন ক্যাথলিকের নিহত হওয়ার এক ঘটনার তদন্ত রিপোর্ট বলছে হত্যার ঐ ঘটনা ছিল অন্যায় এবং অযৌক্তিক৻১৯৭২ এ উত্তর আর্য়াল্যান্ডের লন্ডনডেরিতে ঐ হত্যাকান্ড ব্লাডি সানডে নামে পরিচিত৻ ব্রিটেনের বিচার ব্যবস্থার ইতিহাসে দীর্ঘতম সময় নিয়ে করা এবং সবচেয়ে ব্যয়বহুল তদন্ত রিপোর্টটি সংসদে প্রকাশ করার সময় প্রধানমন্ত্রী ডেভিড ক্যামেরন বলেন নিহতদের কেউই সশস্ত্র ছিলেন না৻ দেশের এবং সরকারের পক্ষ থেকে প্রধানমন্ত্রী ক্যামেরন ঐ হত্যাকান্ডের জন্য গভীর দুঃখ প্রকাশ করেছেন৻ ব্লাডি সানডে উত্তর আর্য়াল্যান্ডে  রিপাবলিকান ব্রিদোহ মারাত্মকভাবে বাড়িয়ে দিয়েছিলো৻ লর্ড স্যাভিলের দশ খন্ডের রিপোর্টে বলা হয়েছে উত্তর আর্য়াল্যান্ডের লন্ডনডেরিতে ১৯৭২ সালের ৩০শে জানুয়ারি রোববার এক গণ অধিকার আন্দোলনের সময় ব্রিটিশ ছত্রীসেনাবাহিনীর গুলিতে যে ১৩ জন বিক্ষোভকারীর মৃত্যু হয়েছিল, তারা সবাই ছিলেন নির্দোষ৻ঐ ঘটনায় আহত হয়েছিল আরো ১৪ জন৻ যাদের মধ্যে পরে একজন মারা যায়৻রিপোর্টের বিস্তারিতরিপোর্টে বলা হয়েছে ঐ মিছিলকারীরা কোনরকম হুমকি সৃষ্টি করেন নি বা কোনরকম প্ররোচনা তাদের দিক থেকে ছিল না৻লর্ড স্যাভিল তাঁর রিপোর্টে বলেছেন সেনাবাহিনীই প্রথম গুলি চালিয়েছিল এবং গুলি চালানোর আগে মিছিলকারীদের কোনভাবে সতর্ক করে দেওয়াও হয়নি৻তিনি আরো বলেছেন প্রতিবাদকারীদের দিক থেকে কোনোরকম আক্রমণ আসছে না জেনেও সৈন্যরা গুলি চালিয়েছিল৻ নিহত ও আহতরা সেসময় ঘটনাস্থল থেকে পালাচ্ছিল বা আহতদের সেবা করছিল৻লর্ড স্যাভিলের রিপোর্ট বলছে সৈন্যরা আত্ম নিয়ন্ত্রণ হারিয়েছিল, হাতে আগ্নেয়াস্ত্র থাকলে তার ওপর নিয়ন্ত্রণ রাখার শিক্ষা তারা পুরোপুরি অগ্রাহ্য করেছিল৻তিনি বলেছেন একজন বিক্ষোভকারীর কাছে সম্ভবত পেরেকবোমা ছিল, কিন্তু তিনি তা ব্যবহার করেন নি৻ পালানোর সময় তাকে গুলি করা হয়েছিল৻উত্তর আর্য়াল্যান্ডের উপ-মুখ্যমন্ত্রী মার্টিন ম্যাকগিনিসের হাতে সেদিন সম্ভবত সাবমেশিনগান ছিল, কিন্তু তা তিনি ব্যবহার করেছিলেন এমন কোন প্রমাণ পাওয়া যায় নি৻পরবর্তী পদক্ষেপ কী হবে?এই রিপোর্ট প্রকাশের পর কোন ব্যক্তিবিশেষকে আইনের কাঠগড়ায় তোলার সিদ্ধান্ত এখন নেবে উত্তর আর্য়াল্যান্ডে রাষ্ট্রপক্ষের মামলা পরিচালনাকারী সংস্থা৻এই সংস্থা এক বিবৃতিতে বলেছে তাদের পরিচালক এবং চীফ কনস্টেবল এখন এই রিপোর্ট পর্যালোচনা করে কীধরণের এবং কতটা ব্যাপক পুলিশী তদন্তের প্রয়োজন আছে তা বিবেচনা করে দেখবেন৻ এ সিদ্ধান্ত কখন নেওয়া হবে সে সম্বন্ধে এই বিবৃতিতে কোনো ধারণা দেওয়া হয়নি তবে যত দ্রুত সম্ভব বিষয়টি বিবেচনা করা হবে বলে জানানো হয়েছে৻তদন্তের পটভূমি১৯৭২-এর ঐ ঘটনার ঠিক পরেপরেই একটি তদন্ত কমিটি গঠন করা হয়েছিল লর্ড উইজারির নেতৃত্বে, কিন্তু ওই রিপোর্টের ফলাফল হতাহতের পরিবাররা নাকচ করে দিয়েছিলেন সাজানো রিপোর্ট বলে৻ এরপর ১৯৯৮ সালে তদানীন্তন প্রধানমন্ত্রী টোনি ব্লেয়ার হাইকোর্টের সাবেক বিচারপতি লর্ড স্যাভিলকে একটি রিপোর্ট তৈরির নির্দেশ দেন৻২০০৪ সাল পর্যন্ত লর্ড স্যাভিল কয়েকশ লোকের সাক্ষ্য নেন এবং ১২ বছর সময় নেন রিপোর্টটি শেষ করতে৻ ব্রিটেনের বিচার ব্যবস্থার ইতিহাসে সবচেয়ে দীর্ঘ সময় ধরে চলা এই তদন্তে খরচ হয়েছে ১৯কোটি ৫০ লাখ পাউন্ড৻রিপোর্টে প্রতিক্রিয়ামঙ্গলবার দিনের আগের দিকে ঘটনায় হতাহতদের পরিবার ও তাদের আইনজীবীদের কাছে লন্ডনডেরির গিল্ডহলে রুদ্ধদ্বার এক বৈঠকে এই রিপোর্ট প্রথম প্রকাশ করা হয়৻গিল্ডহলের বাইরে হাজার হাজার মানুষ জড়ো হন বড় পর্দায় প্রধানমন্ত্রী ডেভিড ক্যামেরনের রিপোর্ট প্রকাশ দেখার জন্য৻হতাহতদের পরিবারগুলো এই রিপোর্টকে স্বাগত জানিয়েছেন এবং বলেছেন প্রকৃত সত্য জানার জন্য তাদের দীর্ঘ তিন দশকের ওপর অপেক্ষা করতে হয়েছে৻  </body>
</article>
