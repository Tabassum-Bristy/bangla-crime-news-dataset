<article>
  <headline>‘২০ দলীয় জোটের ঐক্য অটুট ও অক্ষুণ্ণ আছে’</headline>
  <url>https://www.bbc.com/bengali/news/2015/08/150813_sr_20_party_briefing</url>
  <published_at>১৩ অগাস্ট ২০১৫</published_at>
  <category>খুন&amp;start=331</category>
  <body>বাংলাদেশে বিএনপির নেতৃত্বে ২০দলীয় জোটের মধ্যে ভাঙ্গনের যে গুঞ্জন শোনা যাচ্ছিল তা নাকচ করে দিয়ে জোটের পক্ষ থেকে বলা হচ্ছে, তাদের ঐক্য অটুট ও অক্ষণ্ণ আছে।গুলশানে বিএনপি নেত্রীর কার্যালয়ে ২০ দলীয় জোটের বৈঠকের ব্যাপারে সাংবাদিকদের অবহিত করার সময় জোটের পক্ষ থেকে এমন বক্তব্য তুলে ধরেন বিএনপি নেতা নজরুল ইসলাম খান ।দীর্ঘ আট মাস পর গতকাল রাতে জোটের এই বৈঠক অনুষ্ঠিত হয়।বিএনপি নজরুল ইসলাম খান বলেন, সরকার নানা ভাবে ২০ দলীয় জোট ভাঙ্গার চেষ্টা করেছে।কিন্তু তাদের সে পরিকল্পনা ব্যর্থ হয়েছে। তার ভাষায়, “যে প্রহসনের নির্বাচন হয়েছে সেখানে শত চেষ্টা করে কোনও শরীক দলকে নিতে পারেনি সরকার। এমনকি জোটের কোনও একজন ব্যক্তিকেও তারা নির্বাচনে নিতে পারেনি। অর্থাৎ ২০ দলের ঐক্য অটুট, অক্ষুণ্ণ ও শক্তিশালী আছে”।বাংলাদেশকে বিশ্বের কাছে একটি জঙ্গি রাষ্ট্র হিসেবে উপস্থাপন করে বর্তমান সরকার সহানুভূতি আদায়ের চেষ্টা করছে বলে অভিযোগ করেছে বিএনপির নেতৃত্বাধীন ২০ দলীয় জোট।এর ফলেই পক্ষ থেকে গুম খুন, ব্লগার খুনের মত ঘটনা নির্বিঘ্নে ঘটে চলেছে বলে তারা মনে করে।নির্দলীয় সরকারের অধীনের নির্বাচনের দাবিতে ২০ দলীয় জোটের আন্দোলন চলছে এবং ভবিষ্যতে আরও শক্তিশালী হবে বলেও উল্লেখ করেন নজরুল ইসলাম খান।</body>
</article>
