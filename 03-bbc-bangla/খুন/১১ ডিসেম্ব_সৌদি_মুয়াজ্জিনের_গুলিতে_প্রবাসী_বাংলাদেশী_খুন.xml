<article>
  <headline>সৌদি মুয়াজ্জিনের গুলিতে প্রবাসী বাংলাদেশী খুন</headline>
  <url>https://www.bbc.com/bengali/multimedia/2014/12/141211_mk_drone_photography</url>
  <published_at>১১ ডিসেম্বর ২০১৪</published_at>
  <category>খুন&amp;start=71</category>
  <body>সৌদি আরবের রাজধানী রিয়াদে এক মসজিদের মুয়াজ্জিনের গুলিতে একজন বাংলাদেশী নিহত হয়েছে। ঘটনায় আহত হয়েছেন আরো এক ব্যক্তি।রিয়াদের ওরতাহুইয়া এলাকায় আসরের নামাজের সময় এই ঘটনাটি ঘটেছে বলে অারব নিউজ সংবাদপত্র খবর দিচ্ছে।খবর পেয়ে পুলিশ ঘটনাস্থলে আসার পর মো. রফিক তাজুল ইসলাম নামে এক বাংলাদেশীকে রক্তাক্ত অবস্থায় পড়ে থাকতে দেখে।আরেকজন ভারতীয়কে গুলিবিদ্ধ অবস্থায় উদ্ধার করা হয়। মাজমা'র বাদশাহ্‌ খালেদ হাসপাতালে তার চিকিৎসা চলছে।স্থানীয় বাসিন্দাদের উদ্ধৃত করে আরব নিউজের খবর বলা হয়েছে, নিহত তাজুল ইসলাম মুয়াজ্জিনের জায়গায় মাঝোমেঝ আজান দিতেন।ঘটনার দিন সময়মত আজান দিতে দেরী করে ফেলায় মুয়াজ্জিন ক্রুদ্ধ হয়ে তার ওপর গুলি চালায় বলে খবরে বলা হয়েছে।রিয়াদে বাংলাদেশ দুতাবাসের শ্রম বিষয়ক কাউন্সিলর মো. সারোয়ার আলম আরব নিউজকে জানিয়েছেন ৩২ বছর বয়স্ক তাজুল ইসলামের বাড়ি শরিয়তপুরে।তিনি জানান নিহতের পরিবারকে খবর দেয়া হয়েছে এবং এব্যাপারে কী আইনগত পদক্ষেপ নেয়া যায় তা নিয়ে আলোচনা চলছে।পুলিশ মুয়াজ্জিনকে আটক করেছে।</body>
</article>
