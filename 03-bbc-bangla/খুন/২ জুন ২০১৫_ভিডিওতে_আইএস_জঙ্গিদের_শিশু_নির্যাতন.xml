<article>
  <headline>ভিডিওতে 'আইএস জঙ্গিদের শিশু নির্যাতন'</headline>
  <url>https://www.bbc.com/bengali/news/2015/06/150602_aho_syria_is_child_torture</url>
  <published_at>২ জুন ২০১৫</published_at>
  <category>খুন&amp;start=321</category>
  <body>মোবাইল ফোনে ধারণকৃত একটি ভিডিও বিবিসির হাতে এসেছে যেখানে দেখা যাচ্ছে আইএস জঙ্গিরা চৌদ্দ বছর বয়েসী এক সিরিয় বালককে নির্যাতন করছে।জিহাদি ওই গোষ্ঠীটির একজন বিদ্রোহী সদস্য এই ভিডিও করে, যেখানে দেখা যায় বালকটির হাতে দড়ি বেধে তাকে ঝুলিয়ে নির্যাতন চালানো হচ্ছে।নির্যাতনকারীদের মুখ ঢাকা আর বালকটির চোখে পট্টি বাধা।এই বালকটির নাম আহমেদ।আইএস জঙ্গিরা আহমেদকে দিয়ে একটি বোমা হামলা চালাতে চেয়েছিল, কিন্তু হামলাটি ব্যর্থ হওয়ায় আহমেদের উপর নেমে এসেছিল নির্যাতনের খড়গ।উদ্ধারপ্রাপ্ত আহমেদ তুরস্কের একটি নিরাপদ জায়গা থেকে বিবিসির সংবাদদাতাকে বলছিল, তারা তাকে চাবুক-পেটা করতো এবং বৈদ্যুতিক শক দিতো।এক পর্যায়ে তাকে মৃত্যুদণ্ড দেয়া হয়, কিন্তু যাকে দায়িত্ব দেয়া হয়েছিল মৃত্যুদণ্ড কার্যকরের সে করুণা বশত আহমেদকে খুন না করে পালিয়ে যেতে সাহায্য করে।</body>
</article>
