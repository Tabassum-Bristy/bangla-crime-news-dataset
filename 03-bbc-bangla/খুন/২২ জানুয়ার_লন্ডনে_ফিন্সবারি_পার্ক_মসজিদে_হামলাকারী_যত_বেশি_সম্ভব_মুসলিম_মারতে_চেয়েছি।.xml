<article>
  <headline>লন্ডনে ফিন্সবারি পার্ক মসজিদে হামলাকারী: 'যত বেশি সম্ভব মুসলিম মারতে চেয়েছি।'</headline>
  <url>https://www.bbc.com/bengali/news-42774954</url>
  <published_at>২২ জানুয়ারি ২০১৮</published_at>
  <category>খুন&amp;start=161</category>
  <body>লন্ডনে মসজিদের কাছে মানুষের ওপর ভ্যান চালিয়ে দেয়ার অভিযোগে অভিযুক্ত এক ব্যক্তি আদালতে বলেছেন, তিনি যত বেশি সংখ্যায় সম্ভব মুসলমানদের হত্যা করতে চেয়েছিলেন। ড্যারেন অসবোর্নের বিরুদ্ধে অভিযোগ, উত্তর লন্ডনের ফিন্সবারি পার্ক এলাকায় মসজিদে কাছে তিনি মুসল্লিদের ওপর ভ্যান উঠিয়ে দেন। এতে মাকরাম আলী নামের এক ব্যক্তি নিহত হন এবং আহত হন আরও নয় জন। ঘটনাটি ঘটে গত বছর। আদালতের কাঠগড়ায় দাড়িয়ে মি. অসবোর্ন বলেন, সন্ত্রাসবাদের ঘটনা বেড়ে যাওয়ায় তিনি ক্ষুব্ধ ছিলেন এবং তাই মুসলমানদের লক্ষ্য করে হামলা চালাতে চাইছিলেন। তার বিরুদ্ধে খুন এবং খুনের চেষ্টা অভিযোগ আনা হয়েছে। তবে তিনি এসব অভিযোগ অস্বীকার করেছেন। আদালতে বাদী পক্ষ অভিযোগ করেন, গত ১৯শে জুন মি. অসবোর্ন ভ্যান চালিয়ে লুটন থেকে লন্ডনে আসেন এবং রাত বারোটার দিকে ঐ হামলা চালান। তারাবির নামাজের জন্য ঐ সময়ে জায়গাটি মুসল্লিতে পরিপূর্ণ ছিল।পুলিশ তার ভ্যান থেকে একটি চিরকুট উদ্ধার করেছে যেখানে মুসলমানদের বিরুদ্ধে নানা ধরনের গালাগাল করা হয়েছে।আরো দেখুন:রোহিঙ্গা প্রত্যাবাসন কাল থেকে হচ্ছেনা, সময় লাগবেগার্মেন্টস শ্রমিকদের নিরাপত্তা বৃদ্ধিতে ২০ লক্ষ ডলার</body>
</article>
