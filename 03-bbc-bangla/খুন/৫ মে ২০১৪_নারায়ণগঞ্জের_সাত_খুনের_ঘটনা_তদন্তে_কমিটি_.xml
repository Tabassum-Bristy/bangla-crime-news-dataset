<article>
  <headline>নারায়ণগঞ্জের সাত খুনের ঘটনা তদন্তে কমিটি </headline>
  <url>https://www.bbc.com/bengali/news/2014/05/140505_sp_naryanganj_rab_investigation</url>
  <published_at>৫ মে ২০১৪</published_at>
  <category>খুন&amp;start=321</category>
  <body>বাংলাদেশের নারায়ণগঞ্জে পৌর কাউন্সিলর নজরুল ইসলামসহ সাত খুনের ঘটনায় র‌্যাবের সম্পৃক্ততার অভিযোগ ওঠার পর বাহিনীটির পক্ষ থেকে একটি তদন্তের উদ্যোগ নেয়া হয়েছে।ওদিকে এই ঘটনা তদন্তে বাংলাদেশের হাইকোর্টও একটি তদন্ত কমিটি করতে আদেশ দিয়েছে।জনপ্রশাসন মন্ত্রণালয়ের একজন অতিরিক্ত সচিবের নেতৃত্বে সাত সদস্যের এই কমিটি গঠনের নির্দেশ দিয়েছে আদালত।এর আগে খুন হওয়া পৌর কাউন্সিলার নজরুল ইসলামের পরিবার অভিযোগ করে, পুলিশের বিশেষ বাহিনী র‍্যাব তাকে তুলে নিয়ে হত্যা করেছে।এক সংবাদ সম্মেলনে মি. ইসলামের শশুর শহীদুল ইসলাম অভিযোগ করেন, যে র‍্যাবের কর্মকর্তাদেরকে বিপুল পরিমাণ অর্থ ঘুষ দিয়ে তার জামাতাকে খুন করা হয়েছে।তার বক্তব্য নিয়ে সংবাদপত্রে প্রতিবেদন প্রকাশিত হবার পর সুপ্রিম কোর্টের একজন আইনজীবী তা আদালতের নজরে আনেন।এরপর আদালত তদন্ত কমিটি গঠন করার আদেশ দিল।</body>
</article>
