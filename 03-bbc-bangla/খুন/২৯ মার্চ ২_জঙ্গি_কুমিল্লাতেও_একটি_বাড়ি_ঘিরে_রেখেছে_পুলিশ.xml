<article>
  <headline>জঙ্গি: কুমিল্লাতেও একটি বাড়ি ঘিরে রেখেছে পুলিশ</headline>
  <url>https://www.bbc.com/bengali/news-39432094</url>
  <published_at>২৯ মার্চ ২০১৭</published_at>
  <category>খুন</category>
  <body>কুমিল্লা থেকে পুলিশ জানাচ্ছে শহরের সদর দক্ষিণ থানার কোটবাড়ি এলাকার গন্ধমতিতে একটি ত্রিতল ভবন ঘেরাও করে রেখেছে পুলিশ। ওই ভবনটির ভেতরে একজন জঙ্গি রয়েছে বলে সন্দেহ। কুমিল্লার পুলিশ সুপার শাহ মোহাম্মদ আবিদ হোসেন বিবিসিকে বলেন, গন্ধমতি এলাকায় একটি কবরস্থান আছে, তার পাশে একটি রাস্তার দুপাশে কিছু দ্বিতল, ত্রিতল ও একতলা বাড়ি।  এগুলোর মধ্যে একটি বাড়ি তারা ঘিরে রেখেছেন। তাদের সঙ্গে কাউন্টার টেরোরিজম ইউনিট ও সোয়াটের সদস্যরা যোগ দিয়েছেন। তারা অভিযানের কৌশল ঠিক করছেন ও প্রস্তুতি নিচ্ছেন। ঢাকা থেকেও বোমা নিষ্ক্রিয়করণ দল সহ আরো সদস্যরা রওনা দিয়েছে।তারা পৌঁছলেই শুরু হবে চূড়ান্ত অভিযান। এমন সময় কুমিল্লায় এই সন্দেহভাজন জঙ্গি আস্তানার সন্ধান মিলল, যখন, শহরটিতে সিটি কর্পোরেশন নির্বাচনের ডামাডোল চলছে। কাল সকালেই শহরটিতে নির্বাচনের ভোট গ্রহণ অনুষ্ঠিত হবে।আর জঙ্গি সন্দেহে যে বাড়িটিকে ঘিরে রাখা হয়েছে, সেটি রয়েছে সিটি কর্পোরেশনের ২৪ নম্বর ওয়ার্ডে। চট্টগ্রামে আবর্জনার স্তুপে ফেলে যাওয়া শিশুটি পরিবার পেলবাসা-ভাড়া নেয়ার 'নাটক' করে খুন: সাবেক প্রেমিকাসহ ৪জন আটকঅবশেষে নোবেল নিতে রাজি হলেন বব ডিলানব্রেক্সিট শুরু: ইইউকে ব্রিটেনের আনুষ্ঠানিক চিঠি</body>
</article>
