<article>
  <headline>টাইটানিকের মেন্যু বিক্রি হলো লাখ ডলারে</headline>
  <url>https://www.bbc.com/bengali/news/2015/11/151108_titanic_menu</url>
  <published_at>৮ নভেম্বর ২০১৫</published_at>
  <category>খুন&amp;start=301</category>
  <body>আইসবার্গের ধাক্কায় ডুবে যাওয়ার আগে টাইটানিক জাহাজের ডিনারে যে মেন্যু দেয়া হয়েছিলো তার একটি নিলামে তোলা হয়েছে।আটলান্টিক মহাসাগরে ১৯১২ সালের ওই দুর্ঘটনার আগে শেষ বারের মতো যেসব মেন্যু দেখে খাবারের অর্ডার দিয়েছিলেন এর যাত্রীরা তার একটিই হলো নিলামে তোলা মেন্যুটি।যুক্তরাষ্ট্রে সেটি নিলামে তোলার পর দাম উঠেছে ১ লাখ ১৯ হাজার ডলার।মেন্যুটি দেখে বোঝা যাচ্ছে যে সে রাতের জাহাজটির প্রথম শ্রেণীর যাত্রীদের জন্যে খাবারের তালিকায় ছিলো ঝিনুক, মাংসের টুকরো বা স্টেক, হাসের বাচ্চার রোস্ট সহ ডিম, মাংস আর সবজির নানা আকর্ষণীয় পদ আর ওয়ার্ল্ডরফ পুডিং এর মতো কিছু মজাদার ডেজার্ট।১৯১২ সালের ১৪ই এপ্রিল রাতে শুরু হয়ে ১৫ এপ্রিল ভোর পর্যন্ত কয়েক ঘন্টা সময় লেগেছিলো ও্ই সময়কার সবচেয়ে বড় আর বিলাসবহুল জাহাজটির উত্তর আটলান্টিক সাগরে নিমজ্জিত হতে।এদিকে প্রেসিডেন্ট জন এফ কেনেডি যে গাড়িতে খুন হয়েছিলেন সে গাড়ির নাম্বার প্লেটটিও নিলামে উঠেছে। জিজি-৩০০ নাম্বার খচিত ওই প্লেটটি বিক্রি হয়েছে এক লাখ ডলারে।</body>
</article>
