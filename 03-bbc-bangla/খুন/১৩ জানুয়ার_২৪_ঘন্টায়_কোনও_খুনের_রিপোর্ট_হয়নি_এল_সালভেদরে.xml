<article>
  <headline>২৪ ঘন্টায় কোনও খুনের রিপোর্ট হয়নি এল সালভেদরে</headline>
  <url>https://www.bbc.com/bengali/news-38606104</url>
  <published_at>১৩ জানুয়ারি ২০১৭</published_at>
  <category>খুন&amp;start=201</category>
  <body>এল সালভেদরের পুলিশ জানিয়েছে, ২৪ ঘন্টায় দেশটিতে কোনও খুন বা হত্যার ঘটনা ঘটেনি । যুদ্ধবিগ্রহে জড়িত দেশটিতে যেটি বিরল এক ঘটনা।জাতিসংঘের তথ্য অনুযায়ী, বিশ্বে হত্যাকাণ্ডের হার সবচেয়ে বেশি এল সালভেদরে।চলতি বছরে প্রতিদিন অন্তত দশজন হত্যাকাণ্ডের শিকার হয়েছে কিন্তু শুধুমাত্র ব্যতিক্রম ছিল বুধবার, সেদিন ২৪ ঘন্টাই ছিল শান্তিপূর্ণ।এল সালভেদরে বেশিরভাগ হত্যাকাণ্ড বা সহিংসতার ঘটনা ঘটায় একটি অপরাধ চক্র যেটি স্থানীয়ভাবে 'মারাস' নামে পরিচিত। সেন্ট্রাল আমেরিকাজুড়ে যাদের কর্মকান্ড পরিচালিত হয়।তবে একটিমাত্র দিন কেন কোনও সহিংসতার ঘটনা ঘটেনি সে বিষয়ে কোনও ব্যাখ্যা এখন পর্যন্ত পায়নি দেশটির পুলিশ।অপরাধ চক্রের সদস্যদের ক্যাডার বাহিনী দিয়ে দমন অভিযান আবারও শুরু হয়েছে কিনা এমন খবর অস্বীকার করেছে কর্তৃপক্ষ।</body>
</article>
