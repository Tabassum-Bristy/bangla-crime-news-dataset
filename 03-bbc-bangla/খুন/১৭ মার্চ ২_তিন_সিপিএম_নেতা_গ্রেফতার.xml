<article>
  <headline>তিন সিপিএম নেতা গ্রেফতার</headline>
  <url>https://www.bbc.com/bengali/news/2012/03/120317_mhwbarrest</url>
  <published_at>১৭ মার্চ ২০১২</published_at>
  <category>খুন&amp;start=321</category>
  <body>ভারতের পশ্চিমবঙ্গের পুলিশ জানিয়েছে, নন্দীগ্রামে জমি অধিগ্রহন বিরোধী সাত আন্দোলনকারীকে গুম করে খুন করার অভিযোগে সিপিআইএম দলের তিনজন নেতাকে তারা আজ মুম্বাই থেকে গ্রেপ্তার করেছে৻ধৃতদের মধ্যে আছেন মার্কসবাদী পার্টির প্রাক্তন সাংসদ লক্ষ্মণ শেঠ৻পুলিশ ওই মামলায় ইতিমধ্যেই প্রায় নব্বই জনের বিরুদ্ধে চার্জশীট দাখিল করেছে, তবে তারা মাত্র কুড়ি জনকে গ্রেপ্তার করতে পেরেছে৻পুলিশ বলছে, গত কয়েক মাস ধরে পলাতক লক্ষ্মণ শেঠ, অমিয় সাহু আর অশোক গুড়িয়া – এই তিন নেতাকে মুম্বইয়ের চেম্বুর এলাকা থেকে আজ দুপুরে গ্রেপ্তার করা হয়৻গোপন অভিযানকয়েকদিন আগে গোপন সূত্র থেকে পুলিশ জানতে পারে যে মি. শেঠ মুম্বইয়ের চেম্বুর এলাকার একটি গেস্ট হাউসে লুকিয়ে আছেন৻সেখানে হানা দিয়েই পুলিশ তিন নেতাকে গ্রেপ্তার করে৻পূর্ব মেদিনীপুর জেলার নন্দীগ্রামে ২০০৭ সালে জমি অধিগ্রহণ বিরোধী যে রক্তক্ষয়ী আন্দোলন হয়েছিল - একবছরে সেখানে ৬০ জনেরও বেশী মানুষ মারা গিয়েছিলেন৻সবকটি বিরোধী দল একজোট হয়ে ওই আন্দোলনে নেমেছিল, যার ফলে সি পি আই এম নেতা-কর্মীরা দীর্ঘদিন এলাকাছাড়া হয়ে ছিলেন - বিশেষত ১৪ই মার্চ পুলিশের গুলিতে ১৪ জনের মৃত্যু হওয়ার পর থেকে৻২০০৭ এর নভেম্বর মাসে সি পি আই এম নেতা কর্মীরা এলাকা পুনর্দখল করতে শয়ে শয়ে সশস্ত্র কর্মী-সমর্থক নিয়ে নন্দীগ্রামে যান৻ তখন থেকে সাতজন আন্দোলনকারী নিখোঁজ ছিলেন৻আদালতের নির্দেশে তদন্তে নেমে সি আই ডি জানতে পারে যে ওই সাতজনকে অপহরণ করে খুন করা হয় আর প্রমাণ লোপাট করতে মৃতদেহগুলি বঙ্গোপসাগরে ভাসিয়ে দেওয়া হয়।অস্বস্তিতে সিপিআইএমলক্ষ্মণ শেঠ কিছুদিন আগে অবধিও নন্দীগ্রাম-হলদিয়া বন্দর সহ গোটা পূর্ব মেদিনীপুর জেলার সিপিঅআইএম এর এক গুরুত্বপূর্ণ নেতা ছিলেন।আর এই ঘটনা সেই নন্দীগ্রামকে কেন্দ্র করে – যেখানে জমি অধিগ্রহনের পরিকল্পনা আর তার বিরুদ্ধে গড়ে ওঠা আন্দোলন সাড়ে তিন দশকের বামফ্রন্ট সরকারের পতনের অন্যতম কারণ বলে মনে করা হয়।লক্ষণ শেঠ এবং তার সহযোগীদের গ্রেফতারকে তাই সিপিআইএমের জন্য খুবই অস্বস্তিকর বলেই মনে করছেন রাজনৈতিক বিশ্লেষকরা৻</body>
</article>
