<article>
  <headline>বাংলাদেশে আরও একজন ব্লগার খুন </headline>
  <url>https://www.bbc.com/bengali/news/2015/05/150512_rh_sylhet_blogger_killed</url>
  <published_at>১২ মে ২০১৫</published_at>
  <category>খুন&amp;start=61</category>
  <body>বাংলাদেশের উত্তর-পূর্বাঞ্চলীয় জেলা সিলেটে অনন্ত বিজয় দাশ নামে এক ব্লগার খুন হয়েছেন।তাকে হত্যার ঘটনা নিশ্চিত করেছেন সিলেট মহানগর পুলিশের অতিরিক্ত উপকমিশনার রহমত উল্লাহর।কিছুক্ষণ আগে বিবিসিকে তিনি বলেন ধারালো অস্ত্র ও হাতুড়ি দিয়ে আঘাতের কারণে ঘটনাস্থলেই মারা গেছেন অনন্ত।অনন্ত লেখালেখি করতেন এবং সম্প্রতি তার একটি বইও প্রকাশিত হয়েছে বলে জানান তিনি।আজ সকাল নয়টার দিকে শহরের সুবিদ বাজার এলাকায় নিজের বাসা থেকে বের হয়ে তার কর্মস্থল স্থানীয় একটি ব্যাংকে যাওয়ার পথে হামলাকারীরা তাকে কুপিয়ে হত্যা করে।এরপর তাকে ওসমানী মেডিকেল কলেজ হাসপাতালে নেয়ার পর চিকিৎসকরা তাকে মৃত ঘোষণা করেন।অনন্ত বিজয় দাশের ঘনিষ্ঠ বন্ধুদের একজন বিনয় ভদ্র হাসপাতাল থেকে বিবিসিকে জানান ঢাকায় সম্প্রতি ওয়াশিকুর রহমানকে যেভাবে আঘাত করে হত্যা করা হয়েছিলো বিজয়কেও ঠিক একইভাবে হামলা করা হয়েছে।অনন্ত বিজয় বইমেলা চলাকালে ঢাকায় খুন হওয়া অভিজিৎ রায়ের ব্লগ মুক্তমনায় লেখালেখি করতেন।এছাড়া সিলেট থেকে প্রকাশিত বিজ্ঞান বিষয়ক একটি পত্রিকাও তিনি সম্পাদনা করতেন।</body>
</article>
