<article>
  <headline>খুলনায় আটক থাকা ব্যক্তি পুলিশের অভিযানের সময় 'বন্দুকযুদ্ধে' নিহত</headline>
  <url>https://www.bbc.com/bengali/news-40627992</url>
  <published_at>১৭ জুলাই ২০১৭</published_at>
  <category>খুন</category>
  <body>বাংলাদেশের দক্ষিণ-পশ্চিমাঞ্চলীয় জেলা খুলনায় 'কথিত বন্দুকযুদ্ধে' দুজন নিহত হয়েছেন বলে পুলিশ জানিয়েছে। নিহতদের মধ্যে খুনের মামলার অভিযুক্ত একজন ব্যক্তি এবং তার সহযোগী রয়েছেন, বলছে পুলিশ। খুলনা জেলার সদর থানার কর্মকর্তা মিজানুর রহমান জানান, গভীর রাতে পুলিশের ১৫/২০ জনের একটি দল আটক ব্যক্তিকে সাথে নিয়ে অস্ত্র উদ্ধার ও তার সহযোগীদের গ্রেপ্তারের জন্য বের হলে শহরের প্রভাতী বিদ্যালয় এলাকায় সন্ত্রাসীদের হামলার মুখে পড়েন। এরপর 'বন্দুকযুদ্ধে' গুলিবিদ্ধ হন দুজন। পরে হাসপাাতালে তাদের মৃত ঘোষণা করেন চিকিৎসকরা।নিহত অভিযুক্ত ব্যক্তির নাম মোঃ বাবু ,যিনি ২০১২ সালে গুড্ডু নামে স্থানীয় একজন ব্যক্তিকে খুন করার পর থেকে লোকজনের কাছে 'গুড্ডু বাবু' নামে পরিচিত হয়ে ওঠেন।তার নামে স্থানীয় থানায় একাধিক মামলা রয়েছে বলে পুলিশ জানিয়েছে।বাংলাদেশে গ্রেপ্তার হয়ে পুলিশের হেফাজতে থাকা আসামিকে নিয়ে এভাবে অস্ত্র উদ্ধার বা অভিযানে বন্দুকযুদ্ধে নিহত হওয়ার ঘটনার কথা প্রায়ই শোনা যায়। এক্ষেত্রে কোনও সতর্কতামূলক ব্যবস্থা নেয়া হয় কি-না জানতে চাইলে পুলিশের কর্মকর্তা মিজানুর রহমান বিবিসি বাংলাকে বলেন, "সতর্কতার জন্য আমরা বুলেটপ্রুফ জ্যাকেট পরে ছিলাম। আটক ব্যক্তিদেরও নিরাপত্তা নেয়া হয়েছিল"।অভিযুক্তকে নিয়ে গভীররাতে অভিযানে বের হওয়া কতটা ঝুঁকিপূর্ণ সেই প্রশ্নে পুলিশের এ কর্মকর্তার বক্তব্য "সন্ত্রাসীরা পুলিশকে টার্গেট করে গুলি ছোড়ে। তাতেই সন্ত্রাসীরা গুলিবিদ্ধ হলে আমাদের কিছু করার নেই"। পুলিশ সদস্যদেরও কয়েকজন আহত হয়েছেন বলে তিনি দাবি করেন।আরও পড়ুন: ব্রাজিলের চপ্পল কিভাবে সারা দুনিয়ায় ছড়িয়ে পড়লোআইএস দমনে আফগান সীমান্তে পাকিস্তানের সেনা অভিযানক্যাথলিক চার্চে যাজকদের হাতে শিশুদের যৌন নির্যাতনের কাহিনি</body>
</article>
