<article>
  <headline>টাঙ্গাইলে বন্দুকযুদ্ধে ২ চরমপন্থি নিহত, দাবি র‍্যাবের</headline>
  <url>https://www.bbc.com/bengali/news/2015/10/151021_rab_crossfire_tangail</url>
  <published_at>২১ অক্টোবর ২০১৫</published_at>
  <category>খুন&amp;start=281</category>
  <body>বাংলাদেশের টাঙ্গাইল জেলায় র‍্যাপিড অ্যাকশন ব্যাটেলিয়ন র‍্যাবের সাথে কথিত বন্দুকযুদ্ধে দুজন নিহত হয়েছে।গুলিবিদ্ধ আরও তিনজন হাসপাতালে চিকিৎসাধীন। র‍্যাবের একজন সাব-ইন্সপেক্টর আহত হয়েছেন বলে র‍্যাবের পক্ষ থেকে দাবি করা হয়েছে।টাঙ্গাইল সদর থানার ওসি নাজমুল হক বিবিসি বাংলাকে জানিয়েছেন, সদর উপজেলার মইশাল নানতোলা এলাকায় বুধবার ভোররাতের দিকে এই ঘটনা ঘটে।মিস্টার হক জানান, স্থানীয় একটি বাড়িতে চরমপন্থি সংগঠনের ১০/১২ জন অবস্থান নিলে খবর পেয়ে র‍্যাব সেখানে অভিযান চালায়।তিনি জানান, হতাহতরা সবাই চরমপন্থি দলের সদস্য। তবে তারা কোন দলের সদস্য এবং তাদের পরিচয় কি সে সম্পর্কে তিনি কিছু জানাতে পারেননি।তারা খুন, ডাকাতিসহ বিভিন্ন অপরাধের জন্য অভিযুক্ত বলে তিনি দাবি করেন।</body>
</article>
