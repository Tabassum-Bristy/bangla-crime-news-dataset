<article>
  <headline>ৠাবের হাতে `খুন` ১৩৩ জন</headline>
  <url>https://www.bbc.com/bengali/news/2011/01/110101_mk_human_rights</url>
  <published_at>১ জানুয়ারি ২০১১</published_at>
  <category>খুন&amp;start=111</category>
  <body>বাংলাদেশে একটি মানবাধিকার সংগঠন, আইন ও সালিশ  কেন্দ্র বলছে ২০১০ সালে বিচার বর্হিভূত হত্যাকান্ড এবং আইন শৃঙ্খলা রক্ষাকারী  বাহিনীর হাতে নিখোঁজ হওয়ার ঘটনা উদ্বেগজনক পর্যায়ে ছিল। গত এক বছরে বাংলাদেশে  পুলিশের বিশেষ বাহিনী ৠাবের হাতে  ১৩৩ ব্যক্তি মারা গেছেন এবং অন্তত ১৫ জন নিখোঁজ হয়েছে ।ঢাকায় আইন ও সালিশ  কেন্দ্র ২০১০ সালের মানবাধিকার পরিস্থিতির উপর এক প্রতিবেদনে শনিবার এ পুরিসংখ্যান তুলে  ধরে৻পাশাপাশি প্রায় ১০০ জনের মতো বাংলাদেশী নাগরিক গত এক বছরে ভারতীয়  সীমান্তরক্ষী বাহিনী বা বিএসএফ-এর গুলিতে নিহত হয়েছে।আইন  ও সালিশ কেন্দ্র বলছে, ২০১০ সালে পুলিশ ও ৠাব-এর  হাতে যেসব মৃত্যুর ঘটনা ঘটেছে সেগুলোকে কখনও ‘বন্দুকযুদ্ধ’  কখনও  ‘ক্রসফায়ার’  আবার  কখনও বা ‘আত্নরক্ষার্থে  গুলি’  হিসেবে  বর্ণনা করা হয়েছে আইনশৃঙ্খলা রক্ষাকারী বাহিনীর তরফ থেকে।তবে এসব মৃত্যুর ঘটনায়  কোন তদন্ত প্রতিবেদন সরকার জনসম্মখে প্রকাশ করেনি বলে জানিয়েছে আইন ও সালিশ  কেন্দ্র।সংগঠনটির একজন কর্মকর্তা নূর খান লিটন বলেন, ২০১০ আইনশৃঙ্খলা রক্ষাকারী  বাহিনীর হাতে মৃত্যুর ঘটনা ২০০৯ সালের তুলনায় কিছুটা বেড়েছে।সংগঠনটি বলছে এর  পাশাপাশি পুলিশ বা ৠাব-এর  হাতে নিখোঁজ হওয়ার অভিযোগও উদ্বেগের বিষয়।আইন ও সালিশ কেন্দ্র বলছে, গণমাধ্যমে প্রকাশিত তথ্য এবং কোন কোন ক্ষেত্রে তাদের  নিজস্ব তদন্তের উপর ভিত্তি করে এ প্রতিবেদন তৈরী করা হয়েছে।২০১০  সালে হেফাজতে মৃত্যু বন্ধের বিষয়ে উচ্চ আদালত ও জাতীয় মানবাধিকার কমিশনের জোরালো  অবস্থানের পরও পরিস্থিতির তেমন কোন উন্নতি হয়নি।তবে জাতীয় মানবাধিকার কমিশনের  চেয়ারম্যান মিজানুর রহমান আইনশৃঙ্খলা রক্ষাকারী বাহিনরি হাতে মৃত্যুর বিষয়টি নিয়ে  পরিসংখ্যান ব্যবহারে সতর্ক।তিনি বলেন, বিচার বহির্ভূত হত্যাকান্ডে ঘটনা ঘটেছে  কিন্তু এর সংখ্যা বলা মুশকিল।মি:  রহমান বলেন, “কোন্  পর্যায়ে গিয়ে আমরা বলব এটি বিচার বহির্ভূত হত্যাকান্ড সেটিও দেখার বিষয়। এটি শুধু  তদন্ত প্রক্রিয়ার মাধ্যমেই বলা সম্ভব।”মানবাধিকার  কমিশনের চেয়ারম্যান বলেন, কমিশনের নিজস্ব তদন্ত দল গঠনের কাজ প্রায় চূড়ান্ত  পর্যায়ে।হেফাজতে মৃত্যু বা অন্য যে কোন ধরনের মানবাধিকার লঙ্ঘনের ঘটনায় কমিশনের  নিজস্ব দল তদন্ত করবে।এর ফলে ২০১১ সালে মানবাধিকার পরিস্থিতির আরও উন্নতি হবে বলে  কমিশনার চেয়ারম্যান আশা করেন ।</body>
</article>
