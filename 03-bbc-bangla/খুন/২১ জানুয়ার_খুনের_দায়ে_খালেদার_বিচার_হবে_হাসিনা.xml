<article>
  <headline>খুনের দায়ে খালেদার বিচার হবে: হাসিনা</headline>
  <url>https://www.bbc.com/bengali/news/2015/01/150120_aho_hasina_on_khaleda_parliament</url>
  <published_at>২১ জানুয়ারি ২০১৫</published_at>
  <category>খুন&amp;start=291</category>
  <body>বাংলাদেশের প্রধানমন্ত্রী শেখ হাসিনা সংসদের অধিবেশনে খালেদা জিয়াকে ইঙ্গিত করে বলেছেন, 'ব্যক্তিগত কারণে আজকে উনি মানুষ খুন করে যাচ্ছেন। একজন খুনির বিচার যেটা হওয়া উচিত সেই বিচারই ইনশাআল্লাহ হবে'।মঙ্গলবার বিকেলে সংসদের শীতকালীন অধিবেশনের এক অনির্ধারিত আলোচনায় অংশ নিয়ে শেখ হাসিনা এ বক্তব্য দেন।শেখ হাসিনা আরও বলেন, 'খালেদা জিয়া যেটা করছেন এটা কোন গণতান্ত্রিক আন্দোলন না। এটা জঙ্গিবাদী কার্যকলাপ। সন্ত্রাসী কার্যকলাপ'।'এটা আমাদের কর্তব্য দেশের মানুষের জানমালের নিরাপত্তা দেয়া। সেই নিরাপত্তা দেবার জন্য যা যা করতে হয় তা আমরা করবো। আমি দেশবাসীকে আহ্বান করবো, যারা মানুষ হত্যা করবে, পেট্রোল বোমা ছুড়বে এবং যারা এর সাথে জড়িত তাদেরকে ধরিয়ে দেবেন'।বক্তব্য দেবার সময় শেখ হাসিনা বিরোধী দলগুলোর চলমান আন্দোলনে কিভাবে যানবাহনে অগ্নিসংযোগ করা হচ্ছে সেই ছবি দেখান।পরে সংসদে বিরোধী দলের নেতা জাতীয় পার্টির রওশন এরশাদ তার বক্তব্যে নাশকতা কঠিন হস্তে দমন করবার দাবি জানান।</body>
</article>
