<article>
  <headline>বাঘের হাতে সিংহ খুন</headline>
  <url>https://www.bbc.com/bengali/news/2011/03/110309_mk_tiger</url>
  <published_at>৯ মার্চ ২০১১</published_at>
  <category>খুন&amp;start=101</category>
  <body>  তুরস্কের রাজধানী আংকারার চিড়িয়াখানায় এক রয়েল বেঙ্গল টাইগার একটি সিংহ মেরে ফেলেছে৻কর্মকর্তারা বলছেন, বাঘটি চিড়িয়াখানার লোহার খাঁচার ফাঁক গলে সিংহের খাঁচায় চলে যায় এবং থাবার এক ঘায়ে সিংহটির গলার ধমনী ছিড়ে ফেলে৻পরে অতিরিক্ত রক্তক্ষরণে সিংহটি মারা যায় বলে তারা বলছেন৻তবে বাঘটি লোহার বেষ্টনী ভেঙ্গে পাশের খাঁচায় চলে গিয়েছিল বলে স্থানীয় সংবাদমাধ্যমে যে খবর বেরিয়েছিল চিড়িয়াখানার কর্মকর্তারা তা অস্বীকার করেন৻ঘটনাটি গত সেপ্টেম্বর মাসে ঘটলেও তা প্রকাশ হয়েছে সম্প্রতি৻চিড়িয়াখানার কর্তৃপক্ষ বলছে সেখানে এক পশুরাজ ঘাতক বাস করলেও দর্শকদের জন্য তা একেবারেই নিরাপদ৻অন্যান্য পশুপাখির পাশাপাশি আংকারার চিড়িয়াখানায় ছয়টি বাঘ এবং দুটি সিংহ রয়েছে৻</body>
</article>
