<article>
  <headline>পিস্টোরিয়াসের বিরুদ্ধে খুনের অভিযোগ খারিজ</headline>
  <url>https://www.bbc.com/bengali/news/2014/09/140911_mrk_south_africa_pistorius_trial</url>
  <published_at>১১ সেপ্টেম্বর ২০১৪</published_at>
  <category>খুন&amp;start=331</category>
  <body>দক্ষিণ আফ্রিকার বিখ্যাত প্যারালিম্পিয়ান ও ব্লেড রানার হিসেবে পরিচিত অস্কার পিস্টোরিয়াসের বিরুদ্ধে আনা খুনের সব ধরনের অভিযোগ খারিজ করে দিয়েছে দেশটির আদালত।বিচারক তার রায়ে বলেছেন, প্যারা-অলিম্পিকে সোনাজয়ী এই অ্যাথলিট যে প্রিটোরিয়ায় তার নিজের বাড়ির টয়লেটে তার বান্ধবী রিভা স্টিনক্যাম্পকে খুন করতে চেয়েছিলেন প্রসিকিউশন বা রাষ্ট্রপক্ষের আইনজীবীরা তা প্রমাণ করতে ব্যর্থ হয়েছেন।বিচারক বলেছেন, মি. পিস্টোরিয়াস তাকে ভুলবশত একজন অনুপ্রবেশকারী ভেবে গুলি করেছিলেন।তার বান্ধবী রিভা স্টিনক্যাম্প ছিলেন একজন সফল মডেল।তবে বিচারক বলছেন, অস্কার পিস্টোরিয়াস অনিচ্ছাকৃত এই হত্যাকাণ্ডের জন্যে দোষী সাব্যস্ত হবেন কীনা সেই বিষয়টি তিনি এখন বিবেচনা করছেন।রায়ের এতোটুকু ঘোষণার পরেই আদালত দুপুরের খাবারের জন্যে মুলতবি ঘোষণা করা হয়।বিচারক যখন মি. পিস্টোরিয়াসের বিরুদ্ধে আনা খুনের মামলা খারিজ করে দিচ্ছিলেন তখন আদালতে বসে তিনি কাঁদছিলেন।দু-পায়ের নিম্নাংশবিহীন অবস্থায় জন্ম নেয়া অস্কার পিস্টোরিয়াস কৃত্রিম পা লাগিয়ে একজন সফল এথলেট হয়ে ওঠেন এবং দুনিয়াজোড়া খ্যাতি পান।অলিম্পিকে সাফল্যের জন্য দক্ষিণ আফ্রিকায় পিস্টোরিয়াসকে একজন জাতীয় তারকা এবং জীবন্ত কিংবদন্তী হিসেবে দেখা হয়।</body>
</article>
