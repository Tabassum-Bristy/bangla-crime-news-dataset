<article>
  <headline>গাজীপুর মাদ্রাসায় জোড়া খুন: এখন পর্যন্ত যা জানা যাচ্ছে</headline>
  <url>https://www.bbc.com/bengali/news-45547398</url>
  <published_at>১৮ সেপ্টেম্বর ২০১৮</published_at>
  <category>খুন&amp;start=11</category>
  <body>বাংলাদেশের পুলিশ গাজীপুর জেলায় এক মাদ্রাসা থেকে পরিচালকের স্ত্রী এবং আট বছর বয়সী এক বালকের গলাকাটা লাশ উদ্ধার করেছে। নিহতরা হলেন মাদ্রাসার সুপারিন্টেনডেন্ট ইব্রাহীম খলিল তালুকদারের স্ত্রী মাহমুদা আক্তার এবং মাদ্রাসার বিভাগের ছাত্র মো.মামুন। এই ঘটনায় মাদ্রাসা সুপারিন্টেনডেন্টের এক শিশু সন্তানও আহত হয়েছে।গাজীপুর মেট্রোপলিটন পুলিশের কমিশনার ওয়াই এম বেলালুর রহমান বিবিসিকে জানান, মঙ্গলবার ভোরবেলায় লাশ দুটি উদ্ধার করা হয়। গৃহকর্তা এবং কর্ত্রী মিলে এক বাসায়  মাদ্রাসাটি পরিচালনা করতেন। তারা মাদ্রাসারই একটি কক্ষে দুই সন্তানকে নিয়ে থাকেন। মঙ্গলবার ভোরবেলায় গৃহকর্তা কলাপসিবল গেট বন্ধ করে ছাত্রসহ পাশের মসজিদে ফজরের নামাজ পড়তে যান। নামাজ শেষে মাদ্রাসায় ফিরে তারা দুজনের লাশ পড়ে থাকতে দেখে। এরপর তারা চিৎকার শুরু করলে স্থানীয় লোকজন এগিয়ে আসে। পরে পুলিশকে খবর দেয়া হয়। ঘটনাস্থল থেকে একটি রক্তমাখা দা উদ্ধার করা হয়েছে। এই জোড়া খুনে এই দা'টি ব্যবহৃত হয়েছে বলে পুলিশ সন্দেহ করছে। পুলিশের কমিশনার ওয়াই এম বেলালুর রহমান জানান, সুরতহাল দেখে এবং লোকজনের সাথে কথাবার্তা বলে কয়েকটি বিষয়কে সামনে রেখে তদন্ত করা হচ্ছে। খুব শিগগিরই এই খুন দুটির জট খুলে ফেলা সম্ভব হবে বলে তিনি জানান।২১শে  অগাস্ট গ্রেনেড হামলা: রায় ঘোষণা ১০ অক্টোবরমহাজোটের নির্বাচনী ইশতেহার: ২০০৮ এ 'দিনবদল'; ২০১৮ তে কী?নেতার পা-ধোয়া পানি পান: ভারতে সোশাল মিডিয়ায় হৈচৈ</body>
</article>
