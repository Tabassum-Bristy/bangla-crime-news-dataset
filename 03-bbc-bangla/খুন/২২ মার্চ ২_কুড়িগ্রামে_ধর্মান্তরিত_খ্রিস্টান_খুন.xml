<article>
  <headline>কুড়িগ্রামে ধর্মান্তরিত খ্রিস্টান খুন</headline>
  <url>https://www.bbc.com/bengali/news/2016/03/160322_bangladesh_kurigram_one_stabbed_to_death</url>
  <published_at>২২ মার্চ ২০১৬</published_at>
  <category>খুন&amp;start=31</category>
  <body>বাংলাদেশের উত্তরাঞ্চলীয় শহর কুড়িগ্রামের গাড়িয়ালপাড়া এলাকায় আজ সকালে দুর্বৃত্তের হামলায় হোসেন আলী নামে একজন নিহত হয়েছেন।পুলিশ সুপার তোবারক উল্লাহ জানিয়েছেন নিহত হোসেন আলী ১৯৯৯ সালে খ্রিস্ট ধর্ম গ্রহণ করেছিলেন যদিও তাঁর পরিবারের অন্য সদস্যরা মুসলিম।পুলিশ বলছে , সকাল পৌন সাতটা থেকে সাতটার মধ্যে ঘটনাটা ঘটে। হোসেন আলী তাঁর বাড়ির কাছের রাস্তায় হাঁটতে বের হয়েছিলেন, প্রতিদিন সকালেই তিনি হাঁটতে বের হন।ওই সময় হঠাৎ মোটর সাইকেলে করে তিনজন যুবক আসে, তাদের একজন ধারালো অস্ত্র দিয়ে পিছন থেকে হোসেন আলীর গলা এবং ঘাড়ে আঘাত করে বলে জানায় পুলিশ।পুলিশ ও স্থানীয় সাংবাদিক জানিয়েছেন, ঘটনাস্থলেই হোসেন আলীর মৃত্যু হয়।ওই সময় রাস্তায় কিছু লোকজন ছিল, তারা মোরসাইকেল আরোহীদের ধরার চেষ্টা করলে হামলাকারীরা ককটেল ফাটিয়ে পালিয়ে যায়। এমনকি গাছের গুড়ি ফেলে দিয়েও হামলাকারীদের ধরতে পারেনি সাধারণ জনতা।পুলিশ জানাচ্ছে এ ঘটনায় এখন পর্যন্ত তারাও কাউকে গ্রেপ্তার করতে পারেনি।কী কারণে এই হত্যাকাণ্ডের ঘটনা ঘটেছে তা খতিয়ে দেখছে পুলিশ।ধর্মান্তরিত হওয়ার বিষয়টি ছাড়া তিনি যেই বাড়িতে বাস করতেন সেটি নিয়েও তিনটি মামলা রয়েছে।পুলিশ কর্মকর্তা বলছেন, বাড়ি নিয়ে মামলা সংক্রান্ত বিষয় নাকি ধর্ম পরিবর্তনের কারণে মি: আলীকে হত্যা করা হলো সেটিও খতিয়ে দেখা হবে।হোসেন আলী একজন মুক্তিযোদ্ধা ছিলেন এবং পরিবার পরিকল্পনা বিভাগের অবসরপ্রাপ্ত একজন কর্মকর্তা।</body>
</article>
