<article>
  <headline>মসজিদের ভেতরে মুয়াজ্জিন খুন</headline>
  <url>https://www.bbc.com/bengali/news/2016/04/160404_old_dhaka_mosque_muazzin_murder</url>
  <published_at>৪ এপ্রিল ২০১৬</published_at>
  <category>খুন&amp;start=41</category>
  <body>বাংলাদেশে রাজধানীর পুরাণ ঢাকায় মসজিদের ভেতরে ঢুকে মুয়াজ্জিনকে ছুরি মেরে হত্যার ঘটনা ঘটেছে।ঢাকার কোতোয়ালি থানার ভারপ্রাপ্ত কর্মকর্তা আবুল হাসান জানিয়েছেন, ইসলামপুরের ঝব্বু খানম জামে মসজিদের সিঁড়িতে খুব ভোরে মুয়াজ্জিন বিলাল হোসেনের মৃতদেহ রক্তাক্ত অবস্থায় পড়ে থাকতে দেখেন মসজিদেরই অন্য আর একজন কর্মী।প্রাথমিক তদন্তে তাকে ছুরিকাঘাতে হত্যা করা হয়েছে এমন ধারনা করা হচ্ছে বলে জানিয়েছেন মি হাসান।মৃত ঐ মুয়াজ্জিন মসজিদের ভেতরেই একটি কক্ষে থাকতেন।৫৫ বছর বয়সী এই মুয়াজ্জিনের বাড়ি মানিকগঞ্জে তবে দীর্ঘদিন যাবত তিনি ঝব্বু খানম জামে মসজিদে কাজ করছিলেন।হত্যার কারণ সম্পর্কে নিশ্চিত নয় পুলিশ।এ ঘটনায় কাউকে আটক করা সম্ভব হয়নি।বাংলাদেশে কাছাকাছি সময় মসজিদে হামলার বেশ কটি ঘটনা ঘটেছে।</body>
</article>
