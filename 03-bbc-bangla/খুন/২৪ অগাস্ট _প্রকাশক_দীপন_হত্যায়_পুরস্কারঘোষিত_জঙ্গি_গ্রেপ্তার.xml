<article>
  <headline>প্রকাশক দীপন হত্যায় পুরস্কারঘোষিত জঙ্গি গ্রেপ্তার</headline>
  <url>https://www.bbc.com/bengali/news/2016/08/160824_bangladesh_db_militant_dipon_murder_killer_arrest</url>
  <published_at>২৪ অগাস্ট ২০১৬</published_at>
  <category>খুন&amp;start=241</category>
  <body>প্রকাশক ফয়সাল আরেফিন দীপন হত্যা মামলার মূল আসামীকে গ্রেপ্তারের কথা জানিয়েছে ঢাকার গোয়েন্দা পুলিশ।একটি ক্ষুদে বার্তায় ঢাকার পুলিশ জানিয়েছে, তার নাম শামী ওরফে সিফাত ওরফে সমীর ওরফে ইমরান। সে বিভিন্ন সময়ে বিভিন্ন নাম ব্যবহার করে।কিছুদিন আগে আনসারুল্লাহ বাংলা টিমের সন্দেহভাজন যে ছয় জঙ্গিকে ধরিয়ে দেয়ার জন্য পুরস্কার ঘোষণা করা হয়, তাদের মধ্যে শামীমের নাম রয়েছে। তার সম্পর্কে তথ্য দিতে দুই লাখ টাকা পুরস্কার ঘোষণা করা হয়েছিল। তাকে গাজীপুরের টঙ্গির চেরাগ আলী মার্কেট থেকে গ্রেপ্তার করা হয় বলে পুলিশ বলছে।পুলিশ জানিয়েছিল, সিলেট অঞ্চলের ছেলে সিফাত ফয়সল আরেফিন দীপন হত্যাকাণ্ডের সার্বিক সমন্বয়কারী এবং ওই হত্যাকাণ্ডে অংশগ্রহণকারীদের প্রশিক্ষক ছিল বলে পুলিশ জানিয়েছে। তার বিষয়ে তথ্যের জন্য দুই লাখ টাকা পুরস্কার ঘোষণা করা হয়েছে।২০১৫ সালের ৩১ অক্টোবর শাহবাগের আজিজ সুপার মার্কেটে জাগৃতি প্রকাশনীর কার্যালয়ে খুন হন ফয়সাল আরেফিন দীপন। একই বছর ফেব্রুয়ারিতে একই ধরণের আরেকটি হামলায় নিহত লেখক ও ব্লগার অভিজিৎ রায়ের কয়েকটি বইয়ের তিনি প্রকাশক ছিলেন।একই দিন লালমাটিয়ায় আরেকটি প্রকাশনীর কার্যালয়েও হামলার ঘটনা ঘটে।</body>
</article>
