<article>
  <headline>সন্তানের পিতৃপরিচয় দাবি করার পর খুন</headline>
  <url>https://www.bbc.com/bengali/news/2014/09/140930_mrk_bangladesh_fatherhood_killing</url>
  <published_at>৩০ সেপ্টেম্বর ২০১৪</published_at>
  <category>খুন&amp;start=71</category>
  <body>বাংলাদেশের ঝিনাইদহ জেলায় সংবাদ সম্মেলন করে ছেলের পিতৃ-পরিচয়ের ও স্ত্রীর স্বীকৃতি দাবি করার একদিন পরই এক মহিলা দুষ্কৃতিকারীদের হাতে নিহত হয়েছেন।ওই আক্রমণে সাজেদা খাতুন নামের ওই মহিলার ছেলেও আহত হয়ে হাসপাতালে ভর্তি আছেন।ঝিনাইদহের শৈলকূপা থানার ওসি জানিয়েছেন ঘটনার কারণ উদঘাটনের জন্য তারা তদন্ত শুরু করেছেন।অন্যদিকে পরিবারের পক্ষ থেকে বলা হচ্ছে, পিতৃ-পরিচয় ও স্ত্রীর স্বীকৃতি দাবী করার কারণেই সাজেদা খাতুন প্রাণ হারিয়েছেন।গত রোববার ঝিনাইদহ প্রেসক্লাবে সংবাদ সম্মেলন করে সাজেদা খাতুন দাবী করেছিলেন শৈলকূপা উপজেলার আবাইপুর ইউনিয়নের সাবেক চেয়ারম্যান রফিকুল ইসলাম তার স্বামী ও তার ছেলের পিতা।পুলিশ মনে করছে, সাজেদা খাতুনকে শ্বাসরোধ করে হত্যা করেছে দুষ্কৃতিকারীরা।ভারপ্রাপ্ত কর্মকর্তা মোঃ সগির মিয়া বলেছেন, তারা এই হত্যাকাণ্ডের কারণ জানার চেষ্টা করছেন।পরিবারের পক্ষ থেকে বলা হচ্ছে, পিতৃ-পরিচয় ও স্ত্রীর স্বীকৃতি দাবী করার কারণেই সাজেদা খাতুন প্রাণ হারিয়েছেন।ছেলের পিতৃ-পরিচয়ের স্বীকৃতি ও স্ত্রীর স্বীকৃতি দাবি করে গত রোববার ঝিনাইদহ প্রেসক্লাবে সংবাদ সম্মেলন করেন সাজেদা খাতুন।মিস খাতুন দাবি করেছিলেন শৈলকূপা উপজেলার আবাইপুর ইউনিয়নের সাবেক চেয়ারম্যান ও হাট ফাজিলপুর গ্রামের বাসিন্দা রফিকুল ইসলাম তার স্বামী ও তার ছেলের পিতা।এ বিষয়ে আদালতে মামলা রয়েছে বলেও সাংবাদিকদের জানিয়েছিলেন তিনি।ওই সংবাদ সম্মেলনে উপস্থিত থাকা স্থানীয় সাংবাদিক নিজাম জোয়ার্দার বিবিসিকে জানাচ্ছিলেন, সেখানে মিস খাতুন দাবি করেছিলেন, ১৯৮৩ সালে গোপনে বিয়ে হবার পর ৮৪ সালে তিনি পুত্র সন্তান জন্ম দেন। এবং এরপর থেকেই রফিকুল ইসলামএই পরিচয়টা অস্বীকার করে আসছেন। তাদেরকে স্ত্রী ও সন্তান বলে তিনি মেনে নেননি।এমনকি সংবাদ সম্মেলনে সাজেদা খাতুন ডিএনএ টেস্টের দাবিও জানিয়েছিলেন।এদিকে যার কাছে পিতৃ-পরিচয়ের স্বীকৃতি দাবি করেছিলেন সাজেদা খাতুন, সেই রফিকুল ইসলামের সাথে যোগাযোগের চেষ্টা করা হলেও তাকে পাওয়া যায়নি।এই ঘটনায় এখন পর্যন্ত কোন মামলা হয়নি বলে জানিয়েছেন শৈলকূপা থানার ভারপ্রাপ্ত কর্মকর্তা মো: সগির মিয়া।</body>
</article>
