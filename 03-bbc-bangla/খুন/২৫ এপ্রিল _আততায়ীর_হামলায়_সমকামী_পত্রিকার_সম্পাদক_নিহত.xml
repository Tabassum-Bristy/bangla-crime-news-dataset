<article>
  <headline>আততায়ীর হামলায় সমকামী পত্রিকার সম্পাদক নিহত</headline>
  <url>https://www.bbc.com/bengali/news/2016/04/160425_bangla_gay_lgbt_xulhas_mannan</url>
  <published_at>২৫ এপ্রিল ২০১৬</published_at>
  <category>খুন&amp;start=311</category>
  <body>ঢাকায় অজ্ঞাতপরিচয় আততায়ীদের হামলায় বাংলাদেশের সমকামীদের প্রথম পত্রিকা রূপবানের একজন সম্পাদক জুলহাজ মান্নানসহ দুব্যক্তি নিহত হয়েছে।প্রাথমিক খবরে এই ঘটনায় আরো দুজন আহত হয়েছেন বলে জানা যাচ্ছে।নিহত দ্বিতীয় ব্যক্তি হচ্ছেন মাহবুব রাব্বি। তিনি আইনের ছাত্র ও একজন নাট্যকর্মী।এই দুটি হত্যার কারণ সম্পর্কেও এখনি ধারণা পাওয়া যাচ্ছে না।ঢাকা থেকে সংবাদদাতারা জানাচ্ছেন, নিহত জুলহাজ মান্নান ঢাকায় মার্কিন দাতা সংস্থা ইউএস এইডের কর্মরত ছিলেন।. মার্কিন দূতের নিন্দাজুলহাজ মান্নানের হত্যাকান্ডে ঢাকায় মার্কিন রাষ্ট্রদূত মার্শা বার্নিকাট কঠোর নিন্দা জানিয়েছেন।এক বিৃবতিতে মিজ বার্নিকাট বলেন, "এই নির্মম হত্যাকে আমরা ঘৃণা করি এবং এসব ঘটনার জন্য দায়ী অপরাধীদের ধরার আমরা বাংলাদেশের সরকারের কাছে জোর দাবি জানাচ্ছি।"এই হত্যার ঘটনা এমন এক সময়ে ঘটলো যখন আজই দিনের আরো আগের দিকে বাংলাদেশের স্বরাষ্ট্রমন্ত্রী আসাদুজ্জামান খান কামাল মন্তব্য করেন যে বিশ্বের অনেক আধুনিক দেশের তুলনায় বাংলাদেশের আইনশৃঙ্খলা পরিস্থিতি ভালো।প্রত্যক্ষদর্শী ও কলাবাগান পুলিশের বরাত দিয়ে ঢাকায় সংবাদদাতা কাদির কল্লোল জানাচ্ছেন, বিকাল পৌনে ছয়টার দিকে পার্সেল ডেলভারির নাম করে ৪/৫ জন তরুণ লেকসার্কাস রোডের বাড়িটিতে প্রবেশ করে।এরপর তারা ঐ দুজনকে কুপিয়ে হত্যা করে। হত্যাকান্ড সম্পন্ন করে তরুণরা পারে হেঁটে ঐ এলাকা ত্যাগ করে।গোলযোগ শুনে আশেপাশের লোকজন বেরিয়ে এলে তারা তাদের চাপাতি এবং ছুরি দেখায়।. দেশি জঙ্গিরাই এসব হত্যাকাণ্ড ঘটাচ্ছে: স্বরাষ্ট্রমন্ত্রীএর আগে শনিবার রাজশাহী বিশ্ববিদ্যালয়ের ইংরেজি বিভাগের শিক্ষককে এএফএম রেজাউল করিম সিদ্দিকীকেও একই কায়দায় দিনেদুপুরে খুন করা হয়।ঢাকায় স্বরাষ্ট্রমন্ত্রী সাংবাদিকদের সাথে কথা বলতে গিয়ে সাম্প্রতিক বিভিন্ন আলোচিত হত্যাকাণ্ড নিয়ে মন্তব্য করেন।দেশী ও আন্তর্জাতিক ষড়যন্ত্রের অংশ হিসেবে দেশে নানাভাবে হত্যাকাণ্ড ঘটানো হচ্ছে বলে তিনি দাবি করেন।মি. খান বলেন, দেশি জঙ্গিরাই আইএসের নাম ব্যবহার করে এসব হত্যাকাণ্ড ঘটাচ্ছে।</body>
</article>
