<article>
  <headline>শাজনীন হত্যা মামলার আপীলের রায়ে ১ জনের মৃত্যুদণ্ড বহাল</headline>
  <url>https://www.bbc.com/bengali/news/2016/08/160802_shaznin_murder_appeal_verdict_uphold_death_penalty_of_one_acquits4</url>
  <published_at>২ অগাস্ট ২০১৬</published_at>
  <category>খুন&amp;start=241</category>
  <body>বাংলাদেশে প্রায় আঠারো বছর আগের আলোচিত ঘটনা শাজনীন রহমান হত্যা মামলার আপীলের রায়ে একজনের মৃত্যুদণ্ডাদেশ বহাল রাখা হয়েছে। বাকি চারজনকে খালাস দিয়েছে আদালত।আজ মঙ্গলবার প্রধান বিচারপতি সুরেন্দ্র কুমার সিনহার নেতৃত্বাধীন আপিল বিভাগের পাঁচ সদস্যের বেঞ্চ এ রায় দেন।চূড়ান্ত রায়ে আসামিদের মধ্যে কেবল শাজনীনদের বাড়ির পরিচারক শহীদুল ইসলাম ওরফে শহীদের মৃত্যুদণ্ড বহাল রাখা হয়েছে।আর খালাস পেয়েছেন সেই সময় শাজনীনদের বাড়ির সংস্কার কাজের দায়িত্বে নিয়োজিত ঠিকাদার সৈয়দ সাজ্জাদ মইনুদ্দিন হাসান, হাসানের সহকারী বাদল এবং গৃহপরিচারিকা দুই বোন এস্তেমা খাতুন মিনু ও পারভীন।ট্রান্সকম গ্রুপের চেয়ারম্যান লতিফুর রহমানের মেয়ে শাজনীন তাসনিম রহমান ১৯৯৮ সালের ২৩শে এপ্রিল রাতে গুলশানে নিজ বাড়িতে খুন হন।সেই সময় স্কলাস্টিকা স্কুলের নবম শ্রেণীর ছাত্রী ছিলেন শাজনীন। ঘটনার পরদিন শাজনীনের বাবা লতিফুর রহমান গুলশান থানায় একটি হত্যা মামলা দায়ের করেন।</body>
</article>
