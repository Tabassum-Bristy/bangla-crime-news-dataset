<article>
  <headline>ঢাকায় ব্লগার ওয়াশিককে কুপিয়ে হত্যা </headline>
  <url>https://www.bbc.com/bengali/news/2015/03/150330_rh_blogger_owashik_killed</url>
  <published_at>৩০ মার্চ ২০১৫</published_at>
  <category>খুন&amp;start=281</category>
  <body>বাংলাদেশের রাজধানী ঢাকায় ওয়াশিকুর রহমান নামে একজন ব্লগারকে হত্যা করা হয়েছে।পুলিশ জানিয়েছে আজ সকাল নয়টার দিকে তেজগাঁওয়ের বেগুনবাড়িতে তার উপর হামলা হয়।রক্তাক্ত অবস্থায় হাসপাতালে নেয়ার পর ডাক্তাররা তাকে মৃত ঘোষণা করেন।ঘটনার সাথে জড়িত থাকার অভিযোগে দুজনকে আটক করেছে পুলিশ।ঘটনাস্থল থেকে উদ্ধার করা হয়েছে তিনটি চাপাতি।পুলিশ কর্মকর্তারা জানিয়েছেন মিস্টার রহমান একজন ব্লগার।তাঁর লাশ রক্তাক্ত অবস্থায় পড়ে ছিল। লাশের থুতনিসহ গলার পাশে চাপাতির আঘাতের চিহ্ন ছিল।তেজগাঁও অঞ্চলের উপ-পুলিশ কমিশনার বিপ্লব কুমার সরকার এক প্রেস ব্রিফিং এ জানিয়েছেন আটককৃত দুজনকে জিজ্ঞাসাবাদ করা  হয়েছে এবং তারা হত্যাকাণ্ডে জড়িত থাকার কথা স্বীকার করেছে।তিনি বলেন ধর্মীয় অনুভূতিতে আঘাত দেয়ার কারণে মিস্টার রহমানকে হত্যা করার কথা বলছে আটককৃতরা।এর আগে গত মাসেই ঢাকা বিশ্ববিদ্যালয় এলাকায় ব্লগার ও লেখক অভিজিৎ রায়কে কুপিয়ে হত্যা করেছিলো দুষ্কৃতিকারীরা।ওই হামলার মিস্টার রায়ের স্ত্রী রাফিদা আহমেদ বন্যাও আহত হন।</body>
</article>
