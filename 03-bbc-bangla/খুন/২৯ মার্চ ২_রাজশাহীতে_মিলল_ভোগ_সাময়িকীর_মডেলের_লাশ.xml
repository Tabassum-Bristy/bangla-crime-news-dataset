<article>
  <headline>রাজশাহীতে মিলল 'ভোগ' সাময়িকীর মডেলের লাশ</headline>
  <url>https://www.bbc.com/bengali/news-39435678</url>
  <published_at>২৯ মার্চ ২০১৭</published_at>
  <category>খুন&amp;start=231</category>
  <body>রাজশাহীর একটি বেসরকারি মেডিকেল কলেজ হাসপাতালের ছাত্রীনিবাস থেকে এক বিদেশী ছাত্রীর মরদেহ উদ্ধার করা হয়েছে। তিনি আত্মহত্যা করেছে বলে প্রাথমিকভাবে ধারণা করা হচ্ছে।ইসলামি ব্যাংক মেডিকেল কলেজের দ্বিতীয় বর্ষে অধ্যয়নরত এই ছাত্রী রাউধা আতিফ মালদ্বীপের নাগরিক।তার বয়েস কুড়ি বছর।তিনি লেখাপড়ার পাশাপাশি ছিলেন একজন আন্তর্জাতিক মডেল। গতবছর খ্যাতনামা আন্তর্জাতিক ফ্যাশন পত্রিকা 'ভোগ ইন্ডিয়া'র নবম বর্ষপূর্তি সংখ্যার প্রচ্ছদে মডেল হিসেবে তার ছবি ছাপা হয়।জঙ্গি: কুমিল্লাতেও একটি বাড়ি ঘিরে রেখেছে পুলিশচট্টগ্রামে আবর্জনার স্তুপে ফেলে যাওয়া শিশুটি পরিবার পেলবাসা-ভাড়া নেয়ার 'নাটক' করে খুন: সাবেক প্রেমিকাসহ ৪জন আটকঅবশেষে নোবেল নিতে রাজি হলেন বব ডিলানপ্রত্যক্ষদর্শীদের বরাত দিয়ে রাজশাহীর সাংবাদিক আনোয়ার আলী বলছেন, মিজ আতিফ দেরী করে ঘুম থেকে উঠতেন। কিন্তু সকাল এগারোটার সময়েও তিনি না ওঠায়, তার সহপাঠীরা তার ঘরে যায় এবং দেখতে পায় সিলিং ফ্যান থেকে ঝুলছে তার মরদেহ।  পরে পুলিশকে খবর দিলে পুলিশ ঘটনাস্থলে এসে মরদেহ উদ্ধার করে রাজশাহী মেডিকেল কলেজ হাসপাতালের ফরেনসিক বিভাগে পাঠিয়ে দেয়। শাহ মখদুম থানার ভারপ্রাপ্ত কর্মকর্তা জিল্লুর রহমান জানান, প্রত্যক্ষদর্শীরা যা বিবৃতি দিয়েছে সে অনুযায়ী মিজ আতিফ আত্মহত্যা করেছেন বলেই মনে হচ্ছে, তবে ময়নাতদন্তের পরেই ব্যাপারটি নিশ্চিত হওয়া যাবে। মি. রহমান আরো জানান, মিজ আতিফ যেহেতু বিদেশী নাগরিক, ফলে এ ব্যাপারে ঢাকায় মালদ্বীপের দূতাবাসকে অবহিত করা হয়েছে। দূতাবাস পুলিশকে অনুরোধ করেছে, তাদের প্রতিনিধিরা রাজশাহীতে না যাওয়া পর্যন্ত যেন তার ময়নাতদন্ত না করা হয়। রাউধা আতিফের পরিবারের সদস্যদের খবর দেয়া হচ্ছে, তারা বাংলাদেশে আসছে বলে জানা যাচ্ছে।  আগামীকাল তাদেরকে নিয়ে ঢাকায় মালে দূতাবাসের প্রতিনিধিরা রাজশাহী যাবেন বলে জানিয়েছে মি. রহমান।</body>
</article>
