<article>
  <headline>অবশেষে নোবেল নিতে রাজি হলেন বব ডিলান</headline>
  <url>https://www.bbc.com/bengali/news-39432093</url>
  <published_at>২৯ মার্চ ২০১৭</published_at>
  <category>খুন</category>
  <body>সাহিত্যে নোবেল জয়ী গীতিকবি বব ডিলান অবশেষে সুইডেন গিয়ে নোবেল পুরষ্কার নিতে সম্মত হয়েছেন। নোবেল একাডেমি ঘোষণা করেছে, আসছে সপ্তাহান্তে মি. ডিলান স্টকহোমে যাবেন।এই মার্কিন গায়ক গত বছর অক্টোবর মাসে নোবেল পুরস্কার বিজয়ী হন, কিন্তু পুরষ্কার সংগ্রহ করতে তিনি যাননি। এমনকি নোবেলের অর্থমূল্য যা ৯ লাখ ১০ হাজার ডলারের সমান, তা নেয়ার জন্য যে বক্তৃতাটি দিতে হয় সেটিও দেননি তিনি। নোবেল গ্রহণ না করার বিরল ঘটনাটি বিশ্বজুড়ে আলোচনা সৃষ্টি করে। অবশ্য নোবেল প্রত্যাখ্যানও করেননি মি. ডিলান।নোবেল একাডেমি বলছে, সুইডেনের রাজধানীতে, যেখানে দুটি কনসার্ট করবেন মি. ডিলান, সেখানে গিয়ে তার সঙ্গে দেখা করবেন একাডেমির সদস্যরা। বব ডিলান অবশ্য কোন বক্তৃতা দেবেন না। তবে আশা করা হচ্ছে তিনি একটি রেকর্ড করা নোবেল বক্তৃতা পাঠিয়ে দেবেন।চট্টগ্রামে আবর্জনার স্তুপে ফেলে যাওয়া শিশুটি পরিবার পেলবাসা-ভাড়া নেয়ার 'নাটক' করে খুন: সাবেক প্রেমিকাসহ ৪জন আটকব্রেক্সিট শুরু: ইইউকে ব্রিটেনের আনুষ্ঠানিক চিঠি</body>
</article>
