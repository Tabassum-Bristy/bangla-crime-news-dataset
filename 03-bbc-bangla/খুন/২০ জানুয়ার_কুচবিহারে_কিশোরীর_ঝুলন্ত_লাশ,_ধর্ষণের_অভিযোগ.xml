<article>
  <headline>কুচবিহারে কিশোরীর ঝুলন্ত লাশ, ধর্ষণের অভিযোগ</headline>
  <url>https://www.bbc.com/bengali/news/2016/01/160120_india_west_bengal_coochbehar_rape</url>
  <published_at>২০ জানুয়ারি ২০১৬</published_at>
  <category>খুন&amp;start=251</category>
  <body>ভারতের পশ্চিমবঙ্গে ১০ম শ্রেণীর এক ছাত্রীকে ধর্ষণ করে খুন করা হয়েছে বলে অভিযোগ করেছেন তার পরিবার।পশ্চিমবঙ্গের উত্তরাঞ্চলীয় কোচবিহার জেলায় ওই কিশোরীর ঝুলন্ত মৃতদেহ পাওয়া যায় বুধবার ভোরে।পুলিশ বলছে, সিতাই এলাকার ভোলাচক্র গ্রামের বাসিন্দা ওই কিশোরীর দেহ থানায় নিয়ে আসা হয়েছে।তবে ময়না তদন্তের আগে ধর্ষণ বা গণধর্ষণ হয়েছে কী না, তা বলা সম্ভব না।স্থানীয় সূত্রগুলি থেকে জানা গেছে, রাতে ওই কিশোরী পড়তে বসেছিল। তারপর সম্ভবত কোনও পরিচিত ব্যক্তি তাকে ডেকে নিয়ে যায়।মেয়ে বাড়ি না ফেরায় অনেকক্ষণ খোঁজাখুঁজি চলে।ভোরবেলায় বাড়ির কাছেই একটি গাছে ঝুলন্ত মৃতদেহটি পাওয়া যায়।ওই কিশোরীর পরিবার এবং গ্রামের বাসিন্দাদের অভিযোগ যে ধর্ষণ করে খুন করে দেহটি ঝুলিয়ে দেওয়া হয়েছে, যাতে আত্মহত্যা বলে মনে হয়।২০১৪ সালে উত্তরপ্রদেশের বদায়ুঁতে ঠিক একই ধরণের একটি ঘটনা ঘটেছিল – যেখানে দুই কিশোরী বোনকে সারা রাত খুঁজে পাওয়া যায় নি, আর পরের দিন সকালে তাদে দেহ গাছে ঝুলতে দেখা গিয়েছিল।ওই কিশোরীর পরিবার গ্রামেরই তিন বাসিন্দা ও দুই পুলিশকর্মীর নামে অভিযোগ করেছিলেন যে তারা ওই দুই কিশোরীকে গণধর্ষণ করে হত্যা করে দেহ গাছে ঝুলিয়ে দেওয়া হয়েছে।ময়না তদন্তের রিপোর্টেও গণধর্ষণের কথা জানানো  হয়েছিল।পাঁচজনকেই গ্রেপ্তার করা হয় আর দুই পুলিশকর্মী চাকরি থেকে বরখাস্ত হন।তবে কেন্দ্রীয় তদন্ত ব্যুরো বা সিবিআই দীর্ঘ তদন্তের পরে জানায় গণধর্ষণ বা হত্যা নয়,  ওই কিশোরীদের মধ্যে একজনকে অভিযুক্তদের মধ্যে একজনের সঙ্গে ঘনিষ্ঠ অবস্থায় এক আত্মীয় দেখে ফেলেন।তার ফলেই আত্মহত্যা করে দুই বোন।ওই কিশোরীদের পরিবার মিথ্যে অভিযোগ দায়ের করেছিল।</body>
</article>
