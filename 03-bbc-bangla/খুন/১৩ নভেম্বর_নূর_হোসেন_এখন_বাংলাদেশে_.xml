<article>
  <headline>নূর হোসেন এখন বাংলাদেশে </headline>
  <url>https://www.bbc.com/bengali/news/2015/11/151112_qk_noor_hossain_in_bangladesh</url>
  <published_at>১৩ নভেম্বর ২০১৫</published_at>
  <category>খুন&amp;start=241</category>
  <body>নারায়ণগঞ্জ সাত খুন মামলার প্রধান আসামী নূর হোসেনকে বাংলাদেশে আনা হয়েছে।স্বরাষ্ট্রমন্ত্রী আসাদুজ্জামান খান বিবিসি বাংলাকে বলেছেন,নূর হোসেনকে এখন হত্যা মামলাটিতে বিচারের মুখোমুখি করা হবে।মন্ত্রী মি: খান জানিয়েছেন, বৃহস্পতিবার রাত সাড়ে ১১টার দিকে নূর হোসেনকে ভারতের পেট্রাপোল সীমান্তে বাংলাদেশের কাছে হস্তান্তর করা হয়।এরপরই তাকে বাংলাদেশের বেনাপোল সীমান্ত দিয়ে যশোর হয়ে নারায়ণগঞ্জ আনা হচ্ছে।পুলিশের কর্মকর্তারা জানিয়েছেন, বাংলাদেশের সীমান্তরক্ষী বাহিনী, র‍্যাব এবং পুলিশের প্রতিনিধিদল মধ্যরাতে আগেই বেনাপোল সীমান্তে যায়। পরে ভারতের দিক থেকে সব প্রক্রিয়া শেষ করে পেট্রাপোলে বাংলাদেশের প্রতিনিধি দলে কাছে নূর হোসেনকে হস্তান্তর করে। তখন নূর হোসেনকে হেলমেট পড়িয়ে একটি মাইক্রোবাসে করে কড়া পাহারায় বাংলাদেশে আনা হয়।স্বরাষ্ট্রমন্ত্রী আসাদুজ্জামান খান বলেছেন, নূর হোসেন যেহেতু ভারতে অবৈধ অনুপ্রবেশের অভিযোগে ধরা পড়েছিল। ফলে সেখানে আইনগত সব প্রক্রিয়া শেষ করেই ভারতে তাকে ফেরত দিলো।গত বুধবার ভারতের বিচ্ছিন্নতাবাদী সংগঠন আলফা নেতা অনূপ চেটিয়াকে বাংলাদেশ ভারতের কাছে হস্তান্তর করেছে।তিনি ১৭ বছর বাংলাদেশের কারাগারে ছিলেন।এখন ভারত নূর হোসেনকে বাংলাদেশের কাছে হস্তান্তর করলো।স্বরাষ্ট্রমন্ত্রী মি: খান বলেছেন, দু’টি বিষয়কে একসাথে মিলিয়ে দেখা যাবে।হত্যা মামলার আসামী নূর হোসেনকে পেরত দেয়ার ক্ষেত্রে ভারতে পক্ষ থেকে কোন শর্ত ছিল বলে তিনি উল্লেখ করেছেন।নারায়ণগঞ্জ আইনশৃঙ্খলা বাহিনীর পরিচয়ে একজন আইনজীবীসহ একসঙ্গে সাতজনকে তুলে নিয়ে যাওয়া হয়েছিল।তিনদিন পর শীতলক্ষ্যা নদীতে তাদের ইট আর রশি বাধা মৃতদেহ ভেসে ওঠে।সেই হত্যাকাণ্ডের প্রায় দেড় বছর পর প্রধান অভিযুক্ত নূর হোসেনকে বৃহস্পতিবার মধ্যরাতে ভারত থেকে বাংলাদেশে ফিরিয়ে আনা হলো।আলোচিত সেই হত্যাকাণ্ডের পরপরই পুলিশের বিশেষ বাহিনী র‍্যাবের কয়েকজন উচ্চ পর্যায়ের কর্মকর্তা ও সদস্যকে গ্রেপ্তার করা হয়েছিল, যাদের একজন আমার ক্ষমতাসীন দলের মন্ত্রীর জামাতা। এর মধ্যেই ওই মামলার অভিযোগ পত্র গঠনের পর বিচার চলছে।</body>
</article>
