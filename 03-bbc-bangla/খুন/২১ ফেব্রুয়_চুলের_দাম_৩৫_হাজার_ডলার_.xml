<article>
  <headline>চুলের দাম ৩৫ হাজার ডলার!</headline>
  <url>https://www.bbc.com/bengali/news/2016/02/160221_john_lennon_hair_sold_thirty_five_thousand_dollar</url>
  <published_at>২১ ফেব্রুয়ারি ২০১৬</published_at>
  <category>খুন&amp;start=271</category>
  <body>বিখ্যাত বিটলস ব্যান্ড এর সদস্য জন লেননের চার ইঞ্চি চুল নিলামে ৩৫ হাজার ডলারে বিক্রি হয়েছে।যুক্তরাষ্ট্রের ডালাসের হেরিটেজ অকশন জানিয়েছে যুক্তরাজ্যের স্মারক সংগ্রাহক পল ফ্রেজার এটি কিনেছেন।১৯৬৭ সালে ‘হাউ আই উওন দা ওয়ার’ সিনেমায় অভিনয়ের প্রস্তুতির সময়ে চুল কাটানোর সময় জার্মান নাপিত জন লেননের চার ইঞ্চি চুল সংগ্রহে রেখে দিয়েছিলেন।সিনেমাটি ছিল দ্বিতীয় বিশ্বযুদ্ধে এক অদক্ষ ব্রিটিশ কমান্ডারের ভুলগুলো নিয়ে করা একটি ডার্ক কমেডি|জার্মান নাপিতের সংগ্রহে থাকা ১৯৬৭ সালের সেই চুল ২০১৬ সালে এসে কিনলেন পল ফ্রেজার।১৯৮০ সালে নিউইয়র্কে খুন হন জন লেনন।এই নিলামে জন লেননের চুল ছাড়াও বিটলসের বিখ্যাত চার সদস্যর স্বাক্ষরিত একটি ছবি ৪২ হাজার ৫০০ ডলারে বিক্রি হয়েছে।এছাড়াও ‘ইয়েস্টারডে এন্ড টুডে’ নামের অ্যালবামটির মূল যে কপি ছিল সেটি ১২৫ হাজার ডলারে বিক্রি হয়েছে।</body>
</article>
