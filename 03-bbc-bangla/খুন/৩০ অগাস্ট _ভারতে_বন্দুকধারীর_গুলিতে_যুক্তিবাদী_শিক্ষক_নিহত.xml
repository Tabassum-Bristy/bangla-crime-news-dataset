<article>
  <headline>ভারতে বন্দুকধারীর গুলিতে 'যুক্তিবাদী শিক্ষক' নিহত</headline>
  <url>https://www.bbc.com/bengali/news/2015/08/150830_pg_ind_writer_killing</url>
  <published_at>৩০ অগাস্ট ২০১৫</published_at>
  <category>খুন&amp;start=291</category>
  <body>ভারতের কর্ণাটক রাজ্যের একজন সুপরিচিত যুক্তিবাদী চিন্তাবিদ এবং একটি বিশ্ববিদ্যালয়ের সাবেক উপাচার্য  ড. মাল্লেশাপ্পা কালবুর্গি বন্দুকধারীর গুলিতে নিহত হয়েছেন।পুলিশ কর্মকর্তারা বলছেন, সম্প্রতি মূর্তিপূজার বিরুদ্ধে এই শিক্ষকের কিছু মন্তব্যের সাথে এ ঘটনার সম্পর্ক থাকতে পারে।এ কারণে ডানপন্থী হিন্দু গোষ্ঠীগুলো ড. কালবুর্গির ওপর ক্ষিপ্ত হয়েছিল।পুলিশ বলছে, ৭৭ বছর বয়স্ক ড. কালবুর্গিকে তার নিজ বাড়িতে একজন  অজ্ঞাত পরিচয় বন্দুকধারী গুলি করে হত্যা করে।ভারতের সংবাদমাধ্যমগুলোর খবরে বলা হয়, ২০১৪ সালের জুন মাসে মূর্তিপূজার সমালোচনা করে মি. কালবুর্গি একটি বিবৃতি দিয়েছিলেন।এর পর তিনি এবং ইউ আর অনন্তমূর্তি নামে আরেকজনের বিরুদ্ধে একটি ধর্মীয় অনুভূতিতে আঘাত দেবার অভিযোগ এনে মামলা করেছিলেন একজন হিন্দুত্ববাদী কর্মী।এর দু বছর আগে ভারতের মহারাষ্ট্র রাজ্যের পুনে শহরে আরেকজন যুক্তিবাদী চিন্তাবিদ ড. নরেন্দ্র দাভোলকার খুন হয়েছিলেন।</body>
</article>
