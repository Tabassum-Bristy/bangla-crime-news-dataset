<article>
  <headline>রোহিঙ্গা  শিবিরে আনসার কমান্ডার খুন, ১১অস্ত্র লুট</headline>
  <url>https://www.bbc.com/bengali/news/2016/05/160513_qk_rohingya_camp_ansar_killed</url>
  <published_at>১৩ মে ২০১৬</published_at>
  <category>খুন&amp;start=51</category>
  <body>বাংলাদেশে কক্সবাজারের টেকনাফে নয়াপাড়া রোহিঙ্গা শরণার্থী শিবিরে আনসার বাহিনীর একটি ব্যারাকে দুর্বৃত্তদের হামলায় বাহিনীটির স্থানীয় কমান্ডার নিহত হয়েছে।স্থানীয় পুলিশ জানিয়েছে, হামলাকারিরা ১১টি আগ্নেয়াস্ত্র লুট করে নিয়ে গেছে।কক্সবাজারের জেলা প্রশাসক মোহাম্মদ আলী হোসেন জানিয়েছেন,নয়াপাড়া রোহিঙ্গা শরণার্থী শিবিরে আনাসার বাহিনীর শালবন ব্যারাকে নয়জন আনসার সদস্য ছিলেন।দিবাগত রাত দু’টার দিকে ২০জনের মতো অস্ত্রধারী দুর্বৃত্তরা ঐ ব্যারাকে হামলা চালায়।এই হামলায় ব্যারাকটির আনসার কমান্ডার ৫৫ বছর বয়স্ক আলী হোসেন নিহত হয়। কয়েকজন আনসার সদস্য আহত হয়।হামলাকারিরা আনসারের অন্য সদস্যদের বেঁধে রেখে ব্যারাকের ১১টি আগ্নেয়াস্ত্র এবং গুলি লুট করে নিয়ে যায়।হামলাকারিদের আকস্মিক গুলি এবং আক্রমণে আনসার সদস্যরা প্রতিরোধ করতে পারেনি বলে পুলিশ বলছে।স্থানীয় প্রশাসন এবং পুলিশের কর্মকর্তারা ঘটনাস্থল পরিদর্শন করেছেন।জেলা প্রশাসক বলেছেন, হামলাকারিরা ডাকাত বলে তারা প্রাথমিকভাবে ধারণা করছেন।</body>
</article>
