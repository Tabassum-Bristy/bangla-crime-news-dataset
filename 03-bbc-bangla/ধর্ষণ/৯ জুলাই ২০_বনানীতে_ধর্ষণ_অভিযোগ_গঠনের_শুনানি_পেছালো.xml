<article>
  <headline>বনানীতে ধর্ষণ: অভিযোগ গঠনের শুনানি পেছালো</headline>
  <url>https://www.bbc.com/bengali/news-40546774</url>
  <published_at>৯ জুলাই ২০১৭</published_at>
  <category>ধর্ষণ</category>
  <body>বাংলাদেশের ঢাকায় বনানীতে দুই বিশ্ববিদ্যালয় ছাত্রীকে  ধর্ষণের মামলায় আপন জুয়েলার্সের মালিকের ছেলেসহ পাঁচ আসামীর বিরুদ্ধে অভিযোগ গঠনের শুনানি হবার কথা ছিল আজ। তবে আসামীপক্ষের আবেদনের প্রেক্ষিতে অভিযোগ গঠনের শুনানি আগামী ১৩ই জুলাই ধার্য করেছেন বিচারক। এর আগে আসামিপক্ষ থেকে আদালতের কাছে সময় চেয়ে আবেদন করা হলে তার প্রেক্ষিতে আজ এই শুনানির দিক ঠিক করেন ঢাকার নারী ও শিশু নির্যাতন দমন ট্রাইব্যুনাল-২-এর বিচারক শফিউল আজম।চাঞ্চল্যকর বনানী ধর্ষণ মামলায় অভিযোগ আমলে নিয়ে ঢাকার একটি আদালত গত ১৯শে জুন এই মামলায় অভিযোগ গঠনের শুনানির দিন ঠিক করেন।বাদী পক্ষের আইনজীবী জাতীয় মহিলা আইনজীবী সমিতির ফাহমিদা আক্তার বিবিসি বাংলাকে জানিয়ছিলেন, "এ মামলায় অভিযোগ গঠনের শুনানির জন্য ৯ই জুলাই দিন ধার্য করেছে আদালত"।আর আজ আসামীপক্ষের উপস্থিতিতেই অভিযোগ গঠনের শুনানি পেছালেন বিচারক।গত ২৮শে মার্চ ঢাকার বনানীতে একটি হোটেলে আয়োজিত জন্মদিনের পার্টিতে আমন্ত্রণ জানিয়ে ধর্ষণ করা হয় বলে অভিযোগ করেন দুইজন বিশ্ববিদ্যালয় ছাত্রী।বনানীর রেইনট্রি নামের হোটেলে ধর্ষণের অভিযোগে আপন জুয়েলার্সের একজন মালিকের ছেলে সাফাত আহমেদ ও তার দুই বন্ধুসহ পাঁচজনের বিরুদ্ধে মামলা দায়ের করেন দুই তরুণী।ঘটনার প্রায় দেড় মাস পর পুলিশের কাছে গেলে পুলিশ শুরুতে মামলাটি নিতে চায়নি বলেও অভিযোগ রয়েছে।মামলার এজাহারে বলা হয়, সাফাত আহমেদ এবং নাঈম আশরাফই সরাসরি ধর্ষণে অংশ নিয়েছিল। বাকি তিনজন সহযোগিতা করেছে।আরো পড়তে পারেন:ডোনাল্ড ট্রাম্পের জন্য নির্ধারিত আসনে বসলেন মেয়ে ইভানকা‘ওরাল সেক্স’ এর কারণে ভয়ঙ্কর ব্যাকটেরিয়া ছড়াচ্ছে: বিশ্ব স্বাস্থ্য সংস্থাহিজবুল নেতা বুরহান ওয়ানির মৃত্যুবার্ষিকীতে উত্তপ্ত কাশ্মীরপশ্চিমবঙ্গের গণমাধ্যম কেন দাঙ্গার খবর চেপে যায়?</body>
</article>
