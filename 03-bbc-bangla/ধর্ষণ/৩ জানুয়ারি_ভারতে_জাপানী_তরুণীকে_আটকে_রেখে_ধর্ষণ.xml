<article>
  <headline>ভারতে জাপানী তরুণীকে আটকে রেখে ধর্ষণ</headline>
  <url>https://www.bbc.com/bengali/news/2015/01/150103_mh_india_rape_japan</url>
  <published_at>৩ জানুয়ারি ২০১৫</published_at>
  <category>ধর্ষণ</category>
  <body>এক জাপানী তরুণীকে অপহরণের পর এক মাস ধরে আটকে রেখে উপর্যুপরি ধর্ষণের অভিযোগে ভারতের কলকাতার পুলিশ পাঁচজনকে গ্রেফতার করেছে।কলকাতার সহকারী পুলিশ কমিশনার পল্লব কান্তি ঘোষ জানান, আটক পাঁচ জনের মধ্যে দুজন এই জাপানী তরুণীকে ট্যুরিষ্ট গাইড হিসেবে সাহায্য করার প্রস্তাব দেয়। এরপর তারা ভারতের কয়েকটি শহরে নিয়ে এই তরুণীকে আটকে রেখে ধর্ষণ করে।বৌদ্ধ ধর্মের সবচেয়ে পবিত্র তীর্থ বলে পরিচিত বিহার রাজ্যের বুদ্ধ গয়াতে নিয়েও তাকে ধর্ষণ করা হয়। মেয়েটি বেনারস শহরে পালিয়ে যেতে সক্ষম হয়। সেখান থেকে কলকাতায় ফিরে জাপানী কনস্যুলেটের সাহায্য নিয়ে পুলিশের কাছে অভিযোগ দায়ের করে।পুলিশ জানিয়েছে, ভারতে একা বেড়াতে আসা মহিলারা একটি সংঘবদ্ধ চক্রের এরকম হামলার শিকার হচ্ছে বলে তারা সন্দেহ করছে।</body>
</article>
