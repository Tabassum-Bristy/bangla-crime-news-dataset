<article>
  <headline>ধর্ষণ মামলায় শিক্ষক গ্রেপ্তারের নির্দেশ</headline>
  <url>https://www.bbc.com/bengali/news/2012/01/120109_sarapewarrant</url>
  <published_at>৯ জানুয়ারি ২০১২</published_at>
  <category>ধর্ষণ</category>
  <body>ঢাকার নারী ও শিশু নির্যাতন দমনে একটি ট্রাইবুনাল ভিকারুননিসার সাবেক অধ্যক্ষ হোসনে আরা ছাড়াও স্কুলের বসুন্ধরা শাখার সাবেক প্রধান লুতফুর রহমানকেও  গ্রেপ্তারের নির্দেশ দিয়েছে৻পুলিশের সুপারিশ অগ্রাহ্য করে আদালত আজ (সোমবার) এই দুই সাবেক শিক্ষককে ছাত্রী ধর্ষণ মামলার আসামি হিসেবে শ্রেণীভুক্ত করে৻গ্রেপ্তারি পরোয়ানা জারির সাথে মামলার প্রধান আসামি শিক্ষক পরিমল জয়ধর সহ তিনজনের বিরুদ্ধে মামলার অভিযোগ আমলে নিয়েছে৻গত মে মাসে ভিকারুননিসা স্কুলের বসুন্ধরা শাখার শিক্ষক পরিমল জয়ধরের বিরুদ্ধে একটি কক্ষে দশম শ্রেনীর এক ছাত্রীকে ধর্ষণের অভিযোগ ওঠে৻পরে জুলাই মাসে ঐ ছাত্রীর বাবা বাড্ডা থানায় একটি ধর্ষণের মামলা করেন৻মামলায় শিক্ষক পরিমল জয়ধর ছাড়াও স্কুলের তৎকালীন অধ্যক্ষ হোসনে আরা এবং বসুন্ধরা শাখার প্রধান লুতফুর রহমানকে আসামি করা হয়৻মামলার দুদিন পরেই পরিমল জয়ধরকে গ্রেপ্তার করা হয়৻পরে পুলিশের তদন্ত রিপোর্টে হোসনে আরা ও লুতফুর রহমানের নাম বাদ দেয়া হলে ঐ ছাত্রীর বাবা অভিযোগপত্র নিয়ে আপত্তি তোলেন৻</body>
</article>
