<article>
  <headline>আদালত থেকে পালালো ধর্ষণ মামলার আসামী</headline>
  <url>https://www.bbc.com/bengali/37967509</url>
  <published_at>১৩ নভেম্বর ২০১৬</published_at>
  <category>ধর্ষণ</category>
  <body>ঢাকায় গারো সম্প্রদায়ের একজন তরুণীকে ধর্ষণের মামলায় অভিযুক্ত প্রধান আসামী আদালত এলাকা থেকে পালিয়েছে।জবানবন্দি গ্রহণের জন্য রোববার ঐ আসামীকে পুরনো ঢাকার আদালতে নিয়ে যাওয়া হলে তিনি সেখান থেকে পালিয়ে যান বলে নিশ্চিত করেছে ঢাকা মহানগর পুলিশ।ডিএমপির গণমাধ্যম শাখার উপ-কমিশনার মাসুদুর রহমান বলেন "একজন সাব ইনস্পেক্টর এবং একজন কনস্টেবলের দায়িত্বে ঐ আসামীকে আদালতে নিয়ে যাওয়া হলে একপর্যায়ে রুবেল নামের ঐ আসামী পালিয়ে যায়"।দায়িত্বে  অবহেলার কারণে ঐ দুই পুলিশ সদস্যকে সাময়িক বরখাস্ত করা হয়েছে বলে জানিয়েছেন মি. রহমান।পালানোর সময় আসামীর হাতে হাতকড়া ছিল কিনা এবিষয়ে নিশ্চিতভাবে কিছু জানাতে পারেনি পুলিশ।পালিয়ে যাওয়া ঐ আসামীকে গত শুক্রবার গ্রেপ্তার করেছিল র‍্যাব। তার নামে ঢাকার বাড্ডা থানায় আগেও বেশ কয়েকটি মামলা ছিল।গত ২৫শে অক্টোবর ঢাকায় এক গারো তরুণীকে ধর্ষণের ঘটনার পর তাকে প্রধান আসামী করে মামলা দায়ের করা হয়।</body>
</article>
