<article>
  <headline>ভারতে মার্কিন পর্যটককে ধর্ষণের অভিযোগে ৪ জন গ্রেপ্তার</headline>
  <url>https://www.bbc.com/bengali/news-38441006</url>
  <published_at>২৭ ডিসেম্বর ২০১৬</published_at>
  <category>ধর্ষণ</category>
  <body>দিল্লীতে কয়েক মাস আগে বেড়াতে আসা এক মার্কিন পর্যটককে গণ-ধর্ষণ করার অভিযোগে চার জনকে গ্রেপ্তার করা হয়েছে। গ্রেপ্তারকৃতরা হচ্ছে একজন টুরিস্ট গাইড, একজন গাড়িচালক, একজন পরিচ্ছন্ন কর্মী এবং একজন হোটেল কর্মী। গত এপ্রিল মাসে ভারত সফরের সময় দিল্লীর একটি পাঁচ তারকা হোটেলে ওই ধর্ষণের ঘটনা ঘটে। ওই পর্যটক এ মাসের গোড়ার দিকে ভারতে ফিরে আসেন ধর্ষিত হওয়ার প্রমাণ দিতে।তিনি বলেন, ওই হোটেলে অবস্থান করার সময় নেশার দ্রব্য খাইয়ে সেখানেই তাকে গণ-ধর্ষণ করে এই টুরিস্ট গাইড ও তার সহযোগীরা। ভারতে বেড়াতে আসা বিদেশী পর্যটকদেরকে যৌন হয়রানী করবার সাম্প্রতিকতম ঘটনা এটি। দেশটিতে সাম্প্রতিক বছরগুলোতে এ ধরণের যৌন সহিংসতা বন্ধ করবার চেষ্টা চালানো হলেও ধারাবাহিকভাবেই বিদেশী পর্যটকেরা যৌন হয়রানীর শিকার হচ্ছেন বলে অভিযোগ আছে। আরও পড়ুন:'যৌতুক এখন একটা বিজনেসের মতো করে ফেলেছে'ভারতে মুসলিম ক্রিকেটারের স্ত্রীর ছবি নিয়ে বিতর্কজঙ্গিবিরোধী অভিযান নিয়ে সন্দেহ তৈরি হচ্ছে কেনহিন্দুদের '১০ সন্তান নিতে' বললেন ভারতের সন্ন্যাসী</body>
</article>
