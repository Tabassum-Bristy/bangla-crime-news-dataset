<article>
  <headline>ভারতে হরিয়ানা রাজ্যে ৬ বছরের শিশুকে ধর্ষণের পর হত্যায় চাঞ্চল্য</headline>
  <url>https://www.bbc.com/bengali/news-42308666</url>
  <published_at>১১ ডিসেম্বর ২০১৭</published_at>
  <category>ধর্ষণ</category>
  <body>ভারতে  হরিয়ানা রাজ্যে ৬ বছরের একটি মেয়েকে ধর্ষণ ও হত্যার ঘটনা ব্যাপক চাঞ্চল্য সৃষ্টি করেছে। অভিযোগে বলা হয়, গত শুক্রবার রাতে মেয়েটি অপহৃত হবার পর রোববার বাড়ির কাছেই তার মৃতদেহ পাওয়া যায়। তার দেহে  এত গুরুতর আঘাতের চিহ্ন ছিল যে অনেকেই একে ২০১২ সালে দিল্লিতে  একটি বাসে ধর্ষণের ঘটনার সাথে তুলনা করেছেন। পুলিশ ইতিমধ্যে বেশ কয়েকজন লোককে এর সাথে জড়িত থাকার সন্দেহে জিজ্ঞাসাবাদ করছে। তবে কাউকে গ্রেফতার করা হয় নি।  যাদের জিজ্ঞাসাবাদ করা হচ্ছে তাদের মধ্যে তিন জন মেয়েটির বাবার আত্মীয়। নিহত মেয়েটির মা বিবিসি হিন্দিকে বলেছেন, ২৪ ঘন্টা হয়ে গেল কিন্তু পুলিশ কাউকেই এখনো ধরতে পারে নি।  আত্মীযস্বজনরা বলেছেন, স্থানীয় পুলিমের ওপর তাদের কোন আস্থা নেই।  তারা কেন্দ্রীয় তদন্ত দাবি করছেন। বিবিসি বাংলায় আরো পড়ুন:সিনেমার ওপর নিষেধাজ্ঞা তুলে নিচ্ছে সৌদি আরবএক দেশে প্রায় ৬০ কোটি সিসিটিভি ক্যামেরাপূর্ব জেরুসালমকে  ফিলিস্তিনের রাজধানীর স্বীকৃতি দিন: আরব লিগহারাম আল-শরিফ কেন এত স্পর্শকাতর একটি স্থানজনগণের ক্ষোভ বাড়তে থাকায় সরকার একটি বিশেস তদন্ত দল গঠন করেছে। ওই জেলার স্থানীয় লোকজন, রাজনৈতিক নেতা এবং মানবাধিকার কর্মীরা  বিক্ষোভ জানাতে সেখানে জড়ো হয়েছেন। বুধবার সকালের মধ্যে কেউ গ্রেফতার না হলে তারা জোরালো বিক্ষোভ শুরুর হুমকি দিয়েছেন।  শনিবার সকালে মেয়েটির মা বুঝতে পারেন যে তার একটি মেয়ে নিখোঁজ। মেয়েটির বাবা ফেলে দেয়া জিনিসপত্র কুড়িয়ে জীবিকা নির্বাহ করেন। তাদের আরো তিন সন্তান রয়েছে। পুলিশ সন্দেহ করছে যে হয়তো নিকটবর্তী কোন বস্তি থেকে ধর্ষণকারীরা এসেছিল। </body>
</article>
