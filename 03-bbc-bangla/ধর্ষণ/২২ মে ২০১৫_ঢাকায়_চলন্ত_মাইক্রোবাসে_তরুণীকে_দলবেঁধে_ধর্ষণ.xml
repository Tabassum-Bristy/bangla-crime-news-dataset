<article>
  <headline>ঢাকায় চলন্ত মাইক্রোবাসে তরুণীকে দলবেঁধে ধর্ষণ</headline>
  <url>https://www.bbc.com/bengali/news/2015/05/150522_mh_dhaka_gang_rape</url>
  <published_at>২২ মে ২০১৫</published_at>
  <category>ধর্ষণ</category>
  <body>বাংলাদেশের রাজধানী ঢাকায় এক তরুণীকে জোর করে মাইক্রোবাসে তুলে নিয়ে  চলন্ত গাড়িতে দলবেঁধে ধর্ষণের অভিযোগ উঠেছে।পুলিশ জানিয়েছে, বৃহস্পতিবার রাতে ঢাকার কুড়িল বিশ্বরোড এলাকায় চলন্ত এক মাইক্রোবাসে মেয়েটিকে ধর্ষণ করা হয় বলে তারা অভিযোগ পেয়েছে।ঘটনার শিকার তরুণীকে পুলিশ এখন জিজ্ঞাসাবাদ করছে।পুলিশ জানায়, এই তরুণী একটি শপিংমলে দোকান কর্মচারী হিসেবে কাজ করতেন। রাতে কর্মস্থল থেকে বেরিয়ে রাস্তায় বাসের জন্য অপেক্ষা করছিলেন। এমন সময় একটি মাইক্রোবাস সেখানে এসে তাকে তুলে নিয়ে যায়।মেয়েটি পুলিশের কাছে অভিযোগ করেছে চলন্ত গাড়িতে তাকে ধর্ষণ করা হয়। গাড়িতে মোট পাঁচজন যুবক ছিল। এরা সবাই তাকে দলবেঁধে ধর্ষণ করে।এই অভিযোগে ঘটনার পরদিন শুক্রবার ঐ তরুণীর পরিবারের পক্ষ থেকে মামলা করা হয় ঢাকার ভাটারা থানা পুলিশের কাছে।ভাটার থানার এক পুলিশ কর্মকর্তা আর জানিয়েছেন, অভিযোগের ব্যাপারে থানায় ঐ তরুণীকে জিজ্ঞাসাবাদ করা হচ্ছে।তবে পুলিশ এখনও কাউকে গ্রেফতার করতে পারেনি। পুলিশ বলেছে, জড়িতদের সনাক্ত এবং গ্রেফতারের জন্য পুলিশ অভিযান চালাচ্ছে।</body>
</article>
