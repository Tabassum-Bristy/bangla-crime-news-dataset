<article>
  <headline>বাংলাদেশে বনানী ধর্ষণ মামলার আরেক আসামী নাইম আশরাফ আটক</headline>
  <url>https://www.bbc.com/bengali/news-39949257</url>
  <published_at>১৭ মে ২০১৭</published_at>
  <category>ধর্ষণ</category>
  <body>বনানী ধর্ষণ মামলার দ্বিতীয় প্রধান আসামী নাইম আশরাফকে ঢাকার অদূরে মুন্সিগঞ্জের লৌহজং থেকে গোয়েন্দা পুলিশ আটক করেছে। তাকে নিয়ে এই মামলার পাঁচজন আসামীই এখন ধরা পড়লো।মুন্সিগঞ্জের পুলিশ সুপার জাহিদুল আলম বিবিসিকে জানিয়েছেন রাত নটার দিকে লৌহজং থেকে নাইম আশরাফকে আটক করা হয়।মামলার এজাহারে রয়েছে সাফাত আহমেদ এবং নাইম আশরাফই সরাসরি ধর্ষণে অংশ নিয়েছিল। বাকি তিনজন সহযোগিতা করেছে।নাইম আশরাফ একটি ইভেন্ট ম্যানেজমেন্ট কোম্পানির কর্ণধার। মামলার এজাহারে তার নাম নাইম আশরাফ হলেও তার আসল নাম নিয়ে বিভ্রান্তি রয়েছে। নির্ভরযোগ্য বিভিন্ন সূত্রে জানা গেছে, তার আসল নাম আব্দুল হালিম।এর আগে আটক চারজনকে আদালতে হাজির করে পুলিশ রিমান্ডে নিয়েছে।নাইম আশরাফকে এখন ঢাকায় আনা হচ্ছে।আরো পড়ুন: একের পর এক ধর্ষণ, কিন্তু বিচারের নাম-গন্ধ নেই</body>
</article>
