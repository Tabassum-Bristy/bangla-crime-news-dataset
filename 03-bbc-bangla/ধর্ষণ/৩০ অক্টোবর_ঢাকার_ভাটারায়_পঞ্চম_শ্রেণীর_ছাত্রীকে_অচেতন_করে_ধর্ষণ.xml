<article>
  <headline>ঢাকার ভাটারায় পঞ্চম শ্রেণীর ছাত্রীকে অচেতন করে ধর্ষণ</headline>
  <url>https://www.bbc.com/bengali/news-37814698</url>
  <published_at>৩০ অক্টোবর ২০১৬</published_at>
  <category>ধর্ষণ</category>
  <body>বাংলাদেশের রাজধানী ঢাকার ভাটারা থানা এলাকায় পঞ্চম শ্রেণীর এক ছাত্রীকে ধর্ষণের অভিযোগ পাওয়া গেছে। ভাটারা থানার ভারপ্রাপ্ত কর্মকর্তা নূরুল মোস্তাকিন বিবিসিকে বলেছেন শনিবার রাতে এ ঘটনার খবর পেয়ে তারা অভিযুক্তদের ধরতে অভিযান শুরু করেছেন। পুলিশ বলছে নির্যাতিত মেয়েটির পরিবারের সদস্যদের দেয়া তথ্য অনুযায়ী ভাটারার নুরেরচালা এলাকায় মেয়েটির বাড়ির পাশের এক যুবক তাকে ডেকে নেয়। ধারণা করা হচ্ছে এর পর মেয়েটিতে অচেতন করে নির্যাতন করা হয়েছে। পরে রাতেই তাকে হাসপাতালে ভর্তি করা হয়। এর আগে গত ১৮ই অক্টোবর বাংলাদেশের উত্তরাঞ্চলীয় জেলা দিনাজপুরে একটি শিশুকে ভয়াবহ নির্যাতন ও ধর্ষণের ঘটনায় দেশজুড়ে তোলপাড়ের মধ্যেই ভাটারায় শিশু ধর্ষণের ঘটনা ঘটলো। </body>
</article>
