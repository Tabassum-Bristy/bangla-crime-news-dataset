<article>
  <headline>ধর্ষণ-খুনের দায়ে ১০ জনের মৃত্যুদন্ড</headline>
  <url>https://www.bbc.com/bengali/news/2014/09/140916_mk_bangla_murder_laxmipur</url>
  <published_at>১৬ সেপ্টেম্বর ২০১৪</published_at>
  <category>ধর্ষণ</category>
  <body>বাংলাদেশের এক আদালত দক্ষিণ-পূর্বাঞ্চলীয় জেলা লক্ষ্মীপুরে এক স্কুলছাত্রীকে ধর্ষণের পর হত্যার দায়ে মঙ্গলবার ১০ ব্যক্তিকে মৃত্যুদণ্ড দিয়েছে। লক্ষ্মীপুর জেলা ও দায়রা জজ আদালতের বিচারক মঞ্জুরুল বাছিদ এই রায়ে দণ্ডপ্রাপ্তদের সবাইকে এক লাখ টাকা করে জরিমানাও করেন।জরিমানার অর্থ ক্ষতিগ্রস্ত পরিবারকে দেয়ার আদেশ দেয়া হয়েছে।পুলিশ বলছে, ২০১২ সালের জুলাই মাসে একদল ডাকাত কৃষ্ণ লাল দেবনাথের বাড়িতে ঢুকে অস্ত্রের মুখে সবাইকে জিম্মি করে।এ সময় তারা স্মৃতি নাথ সীমাকে পাশের একটি ঘরে ধর্ষণ করে।মালামাল লুঠ করে ডাকাতরা চলে যাওয়ার পর সীমাকে মুমূর্ষু অবস্থায় লক্ষ্মীপুর সদর হাসপাতালে নেয়া হলে ডাক্তাররা তাকে মৃত ঘোষণা করেন।ঘটনার পরদিন এই পরিবারের পক্ষ থেকে মামলা দায়ের করা হয়।</body>
</article>
