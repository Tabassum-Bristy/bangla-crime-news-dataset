<article>
  <headline>ধর্ষণ মামলা থেকে ক্রিকেটার রুবেলের অব্যাহতি </headline>
  <url>https://www.bbc.com/bengali/news/2015/05/150520_si_cricketer_rubel_hossain_naznin_akter_happy</url>
  <published_at>২০ মে ২০১৫</published_at>
  <category>ধর্ষণ</category>
  <body>বাংলাদেশে একজন চিত্রনায়িকার করা ধর্ষণের অভিযোগ থেকে ক্রিকেটার রুবেল হোসেনকে অব্যাহতি দিয়েছেন আদালত।ধর্ষণের মামলায় রুবেল হোসেনের সংশ্লিষ্টতা পাওয়া যায়নি, উল্লেখ করে চূড়ান্ত প্রতিবেদন দিয়েছিল বাংলাদেশের পুলিশ।সেই প্রতিবেদনে নারাজি আবেদন জানান চিত্রনায়িকা হ্যাপি।বাংলাদেশের স্থানীয় সংবাদ মাধ্যম জানিয়েছে, বুধবার হ্যাপির সেই নারাজি আবেদন খারিজ করে দিয়ে ক্রিকেটার রুবেল হোসেনকে অব্যাহতি দিলেন নারী ও শিশু নির্যাতন দমন ট্রাইব্যুনাল।চিত্রনায়িকা নাজনীন আক্তার হ্যাপি এবং ক্রিকেটার রুবেল হোসেন দুজনেই এ সময়ে আদালতে উপস্থিত ছিলেন।চিত্রনায়িকা হ্যাপির আইনজীবী জানিয়েছেন, তারা এই রায়ের বিরুদ্ধে উচ্চ আদালতে আপীল করবেন।বিয়ের প্রতিশ্রুতি দিয়ে ধর্ষণের অভিযোগ এনে গত বছরের ১৩ ডিসেম্বর বাংলাদেশের জাতীয় দলের ক্রিকেটার রুবেল হোসেনের বিরুদ্ধে মামলা করেন নাজনীন আক্তার হ্যাপি।</body>
</article>
