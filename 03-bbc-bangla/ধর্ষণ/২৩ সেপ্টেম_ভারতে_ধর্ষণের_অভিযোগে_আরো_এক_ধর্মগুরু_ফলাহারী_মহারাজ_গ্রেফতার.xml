<article>
  <headline>ভারতে ধর্ষণের অভিযোগে আরো এক ধর্মগুরু ফলাহারী মহারাজ গ্রেফতার</headline>
  <url>https://www.bbc.com/bengali/news-41372674</url>
  <published_at>২৩ সেপ্টেম্বর ২০১৭</published_at>
  <category>ধর্ষণ</category>
  <body>ভারতে আরো একজন জনপ্রিয় ধর্মীয় গুরুকে ধর্ষণের অভিযোগে গ্রেফতার করা হয়েছে।ভারতীয় সংবাদ মাধ্যমগুলো বলছে, ২১ বছর বয়সী এক নারীকে ধর্ষণের অভিযোগে পুলিশ ফলাহারী মহারাজ নামের এই গুরুকে গ্রেফতার করে।রাজস্থান রাজ্যের আলওয়ার গ্রামে গুরুর আশ্রমে আইনের ওই ছাত্রীটিকে ধর্ষণ করা হয়েছিলো বলে বলা হচ্ছে।এই অভিযোগ প্রমাণিত হলে স্বঘোষিত এই ধর্মগুরুর ১০ বছরের সাজা হতে পারে।এই ব্যক্তি নিজেকে ঈশ্বরের প্রতিনিধি বলে দাবি করতেন।গুরমিত রাম রহিমের ২০ বছরের জেল হওয়ার কয়েকদিনের মধ্যেই এই আরো একজন ধর্মগুরুকে পুলিশ গ্রেফতার করলো একই রকমের অভিযোগে।গত মাসেই বিতর্কিত ধর্মীয় নেতা রাম রহিমের সাজা হয় তার দু'জন অনুসারীকে ধর্ষণের ঘটনা প্রমাণিত হওয়ার পর।রোহিঙ্গাদের সমর্থনকারী ফেসবুক পোস্ট কারা ডিলিট করছে?এখনও স্থল মাইন পুঁতছে মিয়ানমারের সেনাবাহিনীঃ হিউম্যান রাইটস ওয়াচফলাহারী মহারাজকে গ্রেফতার করা হয় শনিবার। পুলিশ বলছে, তার শারীরিক অবস্থা পরীক্ষা করে দেখার জন্যে তাকে আলওয়ারের একটি হাসপাতালে নিয়ে যাওয়া হয়েছে।বলা হচ্ছে, ধর্ষিত ওই ছাত্রী, যিনি জয়পুরে আইন বিষয়ে পড়ালেখা করছেন, তিনি গত ১১ই সেপ্টেম্বর পুলিশের কাছে এই অভিযোগ দায়ের করেন। তিনি বলেন, তাকে ৭ই অগাস্ট ধর্ষণ করা হয়।পুলিশের কাছে তিনি বলেন, তার পিতার অনুরোধে তিনি কিছু অর্থ দান করার উদ্দেশ্যে মি. মহারাজের আশ্রমে গিয়েছিলেন। তারপর সেখানে রাত্রিযাপন করতে অনুরোধ করা হয়। ওই রাতেই তাকে ধর্ষণ করা হয়েছে বলে তিনি অভিযোগ করেছেন।তিনি বলেছেন, তিনি যাতে এই বিষয়ে কাউকে না জানান সেজন্যে তাকে সতর্ক করে দেওয়া হয়েছিলো।তবে তিনি জানান, রাম রহিম সিং এর সাজা হওয়ার পর তিনি এবিষয়ে পুলিশকে অবহিত করার ব্যাপারে সাহস অর্জন করেন।রাম রহিম সিং এর সাজা হওয়ার উত্তর ভারতে আদালতের এই সিদ্ধান্তের প্রতিবাদে তার ভক্তরা সহিংস বিক্ষোভ করলে ৩৮ জন নিহত হয়। এই ঘটনায় ২০০০ এরও বেশি লোককে গ্রেফতার করা হয়েছে।মাসিকের রক্তের সাথে 'শহীদের' রক্তের তুলনা করে মুকুট হারালেন মিস টার্কিমি মহারাজেরও ভারতে ও দেশের বাইরে প্রচুর অনুসারী রয়েছে বলে জানা গেছে।এমনকি ধর্ষিত হয়েছেন বলে যে নারী অভিযোগ করেছেন তার পরিবারটিও ফলাহারী মহারাজের অনুসারী এবং বিভিন্ন সময়ে তারা এই ধর্মগুরুর আশ্রমে অর্থ দান করেছেন বলে জানা গেছে।</body>
</article>
