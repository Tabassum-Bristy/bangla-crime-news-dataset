<article>
  <headline>বনানী ধর্ষণ: মোবাইল ফোনের ফরেনসিক পরীক্ষার অনুমতি</headline>
  <url>https://www.bbc.com/bengali/news-39989819</url>
  <published_at>২১ মে ২০১৭</published_at>
  <category>ধর্ষণ</category>
  <body>বাংলাদেশে বনানীতে দুই বিশ্ববিদ্যালয় ছাত্রীকে ধর্ষণের মামলার অভিযুক্ত সাফাত আহমেদ ও সাদমান সাকিফের পাঁচটি মোবাইল ফোন এবং আরো চারটি ইলেকট্রনিক ডিভাইসের ফরেনসিক পরীক্ষার অনুমতি দিয়েছে আদালত। এসব পরীক্ষার জন্য পুলিশের অপরাধ তদন্ত বিভাগ সিআইডি'র কাছে পাঠাতে বলা হয়েছে। মামলার তদন্ত কর্মকর্তা ঢাকা মহানগর পুলিশের ভিকটিম সাপোর্ট সেন্টারের পরিদর্শক ইসমত আরার আবেদনে এ আদেশ দেয় আদালত। এর আগে গত ২৮শে মার্চ বনানীর একটি হোটেলে জন্মদিনের পার্টিতে ডেকে দুই বিশ্ববিদ্যালয় শিক্ষার্থীকে ধর্ষণ করা হয় বলে অভিযোগ ওঠে। আরো পড়ুন: নরসিংদীতে পাঁচজন 'সন্দেহভাজন জঙ্গি'র আত্মসমর্পণচীনে সিআইএ'র কার্যক্রমে ধস: নিউইয়র্ক টাইমসএই অভিযোগে ঐ দুই শিক্ষার্থী ৬ই মে বনানী থানায় মামলা দায়ের করেন। মামলার মোট পাঁচ জন আসামীর সব কজনকে গ্রেফতার করেছে পুলিশ।</body>
</article>
