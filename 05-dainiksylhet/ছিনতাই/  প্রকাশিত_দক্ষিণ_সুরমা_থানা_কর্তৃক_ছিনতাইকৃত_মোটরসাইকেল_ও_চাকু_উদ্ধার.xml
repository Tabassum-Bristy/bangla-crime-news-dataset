<article>
  <headline>দক্ষিণ সুরমা থানা কর্তৃক ছিনতাইকৃত মোটরসাইকেল ও চাকু উদ্ধার</headline>
  <url>http://dainiksylhet.com/details/98723</url>
  <published_at>  প্রকাশিত হয়েছে : ৮:৪৩:৫০,অপরাহ্ন ১৮ মে ২০১৭</published_at>
  <category>ছিনতাই</category>
  <body>গত ১৫ মে দক্ষিণ সুরমা থানাধীন কমদতলীস্থ মুক্তিযোদ্ধা চত্বর এলাকা থেকে গোলাপগঞ্জের শামীম আহমদ নামের এক ব্যাক্তির সাথে থাকা নগদ পাঁচ লক্ষ টাকা ছিনতাইকারীরা ধারালো চাকু ও অস্ত্রের ভয় দেখিয়ে মোটর সাইকেল যোগে ছিনতাই করে নিয়ে যায়। পরবর্তীতে দক্ষিণ সুরমা থানা পুলিশ ঘটনাটি অবগত হওয়ার সাথে সাথে মোগলাবাজার থানার সিনিয়র সহকারী পুলিশ কমিশনার জ্যোতির্ময় সরকার, দক্ষিণ সুরমা থানার ওসি হারুন-উর-রশীদের নেতৃত্বে ঘটনাস্থল এলাকাসহ বিভিন্ন স্থানে সাড়াশি অভিযান পরিচালনা করে দক্ষিণ সুরমা থানাধীন বড়ইকান্দি টেকনিক্যাল স্কুল এন্ড কলেজ এর সামনে থেকে মো. ইমরুল হোসেন  সিনবাদ (২২) কে আটক করা হয়। এ সময় ছিনতাইকাজে ব্যবহৃত তার পরিধেয় বস্ত্র উদ্ধার পূর্বক এবং তার দেয়া স্বীকারোক্তি মতে সঙ্গীয় অপর আসামী আব্দুল মতিন (২২) কে অভিযান পরিচালনা করে কোতোয়ালি থানাধীন মিরাবাজার আগপাড়া হতে বুধবার রাত আড়াইটার সময় ছিনতাই কাজে ব্যবহৃত একটি চাকু ও মোটর সাইকেলসহ দক্ষিণ সুরমা থানা পুলিশ আটক করে। উভয় আসামী অপরাপর অন্যান্য আসামীদের সহযোগীতায় শামীম আহমদ এর টাকার ব্যাগটি ছিনতাই করে নিয়ে যায়। আসামীদের দেয়া তথ্যাবলি যাচাই বাছাই করে অপরাপর আসামীদের সনাক্ত ও গ্রেফতারের চেষ্টা অব্যাহত আছে। এই ঘটনায় দক্ষিণ সুরমা থনায় দ্রুত বিচার আইনে একটি মামলা দায়ের করা হয়েছে।</body>
</article>
