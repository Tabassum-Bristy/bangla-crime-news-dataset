<article>
  <headline>মাদকের ক্ষতিকর দিক সর্ম্পকে সমাজে সচেতনা সৃষ্টি করতে হবে</headline>
  <url>http://dainiksylhet.com/details/158041</url>
  <published_at>  প্রকাশিত হয়েছে : ৬:৫৪:৩৪,অপরাহ্ন ২৩ জুন ২০১৯</published_at>
  <category>ছিনতাই</category>
  <body>মাদকদ্রব্যের অপব্যবহার ও অবৈধ পাচার বিরোধী ২৬জুন আন্তর্জাতিক দিবস উপলক্ষ্যে সিলেটে মানববন্ধন করেছে সিলেট বিভাগের মাদকাসক্তি চিকিৎসা পুনর্বাসন কেন্দ্র সমূহের সংঘবদ্ধ সংগঠন(নারকস)। রোববার সিলেট কেন্দ্রীয় শহীদ মিনারের সামনে আয়োজিত মানবন্ধনে নারকস’র সভাপতি মঞ্জুর আহমদ এর সভাপতিত্বে ও সাংগঠনিক সম্পাদক জাহেদ আহমদ বাবুর পরিচালনায় প্রধান অতিথির বক্তব্য রাখেন মাদকদ্রব্য নিয়ন্ত্রণ অধিদপ্তরের অতিরিক্ত পরিচালক পরিতোষ কুমার কন্ডু। বিশেষ অতিথির বক্তব্য রাখেন মাদকদ্রব্য নিয়ন্ত্রণ অধিদপ্তরের উপ-পরিচালক মলয় ভূষন চক্রবর্তী, সিলেট ইংলিশ মিডিয়াম অভিভাবক এসোসিয়েশনের সভাপতি মাহবুব চৌধুরী। মানবন্ধনে বক্তারা বলেন, মাদকের ক্ষতিকর দিক সর্ম্পকে ব্যক্তি, পরিবার ও সমাজে ব্যাপকভাবে সচেতনা সৃষ্টি করতে হবে। মাদকের কারণে চুরি, ছিনতাইসহ নানা অপরাধ সংগঠিত হচ্ছে সমাজ ও দেশে। যুব সমাজকে মাধকের ভয়াল ঘ্রাস থেকে রক্ষা করতে সবাইকে সচেতন হতে হবে। মাদক দেশ, ব্যক্তি ও পরিবারকে ধ্বংসের দিকে ঠেলে দিচ্ছে। মাদকের সাথে জড়িতদের দৃষ্টান্তমুলক ব্যবস্থা গ্রহনের দাবি জানান বক্তারা। এসময় অন্যান্যের মধ্যে বক্তব্য রাখেন-নারকস’র সাধারণ সম্পাদক সৈয়দ খিজির হোসেন এনু, অর্থ সম্পাদক আলম হোসেন চৌধুরী, প্রচার সম্পাদক মির্জা জাফর আহমদ, নুরুজ্জামান, জাহাঙ্গীর হোসেন চৌধুরী, আং মুনায়েম তুয়েল, ফারুক আহমদ, দুলাল আহমদ, শিপন আহমদ, নিশাত আহমদ, মান্নান আহমদ ইমন, মামুন ইবনে রাজ্জাক রাসেল। নারকস’র সাতটি সংগঠন প্রত্যাশা, এইম ইন লাইফ, নিউ প্রশান্তি, বাধঁন, আহবান, প্রেরণা, প্রতিশ্রুতি মাববন্ধনের অংশগ্রহণ করে।-বিজ্ঞপ্তি</body>
</article>
