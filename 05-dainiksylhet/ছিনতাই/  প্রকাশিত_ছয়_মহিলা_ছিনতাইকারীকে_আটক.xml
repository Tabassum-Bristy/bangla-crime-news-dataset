<article>
  <headline>ছয় মহিলা ছিনতাইকারীকে আটক</headline>
  <url>http://dainiksylhet.com/details/114256</url>
  <published_at>  প্রকাশিত হয়েছে : ৮:১৭:১৮,অপরাহ্ন ০১ ডিসেম্বর ২০১৭</published_at>
  <category>ছিনতাই</category>
  <body>জাকারিয়া চৌধুরী:হবিগঞ্জ শহরের আরডি হল এলাকায় জনৈক  মহিলার স্বর্ণের চেইন ছিনতাইকালে ছিনতাইকারী চক্রের ৬ মহিলা সদস্যকে হাতেনাতে আটক করেছে জনতা।  বৃহস্পতিবার দুপুর আড়াইটায় শহরের আরডি হল এলাকায় এ ঘটনাটি ঘটে।স্থানীয় সূত্রে জানা যায়, হবিগঞ্জ শহরের আরডি হল এলাকা টমটম দিয়ে যাওয়ার সময় জনৈক  মহিলার স্বর্ণের চেইন ছিনতাই করে নিয়ে যায় অপর আরেক মহিলা ছিনতাইকারী। এ সময় ওই মহিলার শোর চিৎকার শোনে আশেপাশের লোকজন এগিয়ে এসে হাতে নাতে তানজিয়া নামে এক মহিলা ছিনতাইকারীকে আটক করে। পরে তার দেয়া স্বীকারোক্তি মোতাবেক একই সিন্ডিকেটে থাকা আরো ৫ মহিলা ছিনতাইকারীকে একই এলাকা থেকে আটক করা হয়। আটককৃতরা হল, লাখাই উপজেলার বড় বাড়ি গ্রামের হাসান আলীর স্ত্রী শারমিন আক্তার (৩০) ও একই এলাকার সুমন মিয়ার স্ত্রী তানজিয়া আক্তার (৩৫), মৌলভীবাজার জেলার কালেঙ্গা গ্রামের কামাল মিয়ার স্ত্রী রাহিলা খাতুন (৪০) এবং মৌলভী বাজার সদরের মোহাম্মদ আলীর স্ত্রী মুন্নি আক্তার (২৫), সদর উপজেলার ধুলিয়াখাল এলাকার ছায়েদ আলীর স্ত্রী পারুল বিবি (৪৫) ও অলিপুর এলাকার জয়নাল মিয়ার স্ত্রী মরিয়ম বিবি (৪০)।</body>
</article>
