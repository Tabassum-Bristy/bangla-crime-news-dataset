<article>
  <headline>রমজান উপলক্ষে সিলেট মেট্রোপলিটন পুলিশের নির্দেশনা</headline>
  <url>http://dainiksylhet.com/details/99526</url>
  <published_at>  প্রকাশিত হয়েছে : ১১:১৫:১২,অপরাহ্ন ২৭ মে ২০১৭</published_at>
  <category>ছিনতাই</category>
  <body>দৈনিকসিলেটডটকম:পবিত্র রমজান মাসে শান্তি-শৃঙ্খলা, যানজট নিরসনসহ নগরবাসীর সার্বিক নিরাপত্তা ব্যবস্থার লক্ষে বিশেষ নির্দেশনা দিয়েছে সিলেট মেট্রোপলিটন পুলিশ। শনিবার সন্ধ্যায় সিলেট মেট্রোপলিটন পুলিশের অতিরিক্ত উপ-পুলিশ কমিশনার (মিডিয়া) মো. জেদান আল মুসার পাঠানো এক বিজ্ঞপ্তিতে এসব নির্দেশনার কথা জানানো হয়েছে। পাঠকের সুবিধার্তে পুরো নির্দেশনা হুবহু প্রকাশ করা হলো।আল্লাহ সর্বশক্তিমান: আসন্ন মাহে রমজান এবং পবিত্র ঈদ-উল-ফিতরে সিলেট মেট্রোপলিটন পুলিশের পক্ষ থেকে সবাইকে আন্তরিক শুভেচ্ছা। নাগরিক জীবনের নিরাপত্তা বিধান এবং ঈদের অনাবিল আনন্দ ও শান্তি অটুট রাখতে সিলেট মেট্রোপলিটন পুলিশ আপনাদের আন্তরিক সহযোগিতা কামনা করছি। পবিত্র রমজান মাস এবং ঈদ-উল-ফিতরে ব্যক্তি ও সম্পদের নিরাপত্তায় নি¤েœ উল্লেখিত পরামর্শ মেনে চলুন।পবিত্র রমজান মাসে বিশেষ নিরাপত্তা: ১. মসজিদে যাওয়ার সময় নগদ অর্থ বহন পরিহার করুন মোবাইল ফোন বহন করার ক্ষেত্রে সর্তক থাকুন, ২. সেহরিতে ঘুম থেকে জাগানোর অজুহাতে অপরিচিত/দুস্কৃতিকারী কেউ যেন বাসায় প্রবেশ না করে তা নিশ্চিত করুন, ৩. অপরিচিত ব্যক্তি কর্তৃক প্রদত্ত খাদ্য গ্রহণে সর্তক থাকুন, ৪. ফুটপাতে ডাব কিংবা বোতলজাত পানীয় পান করার ক্ষেত্রে সর্তক থাকুন, ৫. রমজান উপলক্ষ্যে বাসা/বাড়িতে গৃহকর্মী নিযুক্ত করলে তাদের প্রতি বিশেষ নজর রাখুন।বাসা/বাড়ির নিরাপত্তা: ১. আপনার বাসা/অফিসে ক্লোজ সার্কিট ক্যামেরা ব্যবহার করুন, ২. বাসা/বাড়ি ত্যাগের পূর্বে রুমের দরজা-জানালা সঠিকভাবে তালাবন্ধ করুন, ৩. দরজায় নিরাপত্তা এলার্মযুক্ত তালা ব্যবহার করুন, ৪. মহল্লা ও বাড়ির সামনে সন্দেহজনক কাউকে/দুস্কৃতিকারীকে ঘোরাফেরা করতে দেখলে স্থানীয় পুলিশ ফাঁড়ি ও থানাকে অবহিত করুন, ৫. বাসায় গেট বা দরজা খোলা রেখে সেহরি বা ইফতারের পর মসজিদে নামাজ পড়তে যাবেন না, ৬. বাসায় কোনো ভিক্ষুক কিংবা অনাথদের ইফতার করতে হলে তাদের গতিবিধি পর্যবেক্ষণে রাখুন।মার্কেট, শপিং মল, কার পার্কিং ও ব্যাংক লেনদেন বিষয়ে নিরাপত্তা: ১. ঈদের পূর্বে শেষে কেনাকাটার দিনে মার্কেট/শপিং মলে কোন নগদ অর্থ রাখবেন না, ২. মার্কেট/শপিং মল ত্যাগের পূর্বে অবশ্যই নিশ্চিত হোন যে, আপনার প্রতিষ্ঠান যথাযথভাবে তালাবদ্ধ করা হয়েছে, ৩. স্বর্ণের দোকান, ব্যাংক, বীমা, অর্থলগ্নি প্রতিষ্ঠান হলে সিসিটিভি এবং এলার্ম স্কিম ব্যবহার করুন এবং নিশ্চিত হোন তা সক্রিয় রয়েছে, ৪. ব্যাংক থেকে উত্তোলন এবং টাকা বহনে সর্বদা সতর্ক থাকুন। প্রয়োজনে অর্থ স্থানান্তরে পুলিশের সহায়তা নিন, ৫. মার্কেট/শপিং মলে নতুন নিয়োগপ্রাপ্ত কর্মচারীর বিশ্বস্থতা সম্পর্কে নিশ্চিত হোন, ৬. মার্কেট/শপিং মলের সকল চাবি নিজের কাছে রাখুন, ৭. গাড়ি পার্কিং এর জন্য নির্ধারিত স্থান ব্যবহার করুন, ৮. মার্কেট কিংবা বিপণি বিতানে গমনের সময় দামি অলংকারাদি ব্যবহার থেকে বিরত থাকুন, ৯. পকেটমার, ছিনতাইকারী, প্রতারক ও দুস্কৃতিকারী হতে সাবধান হোন, ১০. মালিক পক্ষ স্ব স্ব মার্কেট/শপিং মলের নিরাপত্তা ব্যবস্থা জোরদার করুন, ১১. মার্কেট/শপিং মলের নিরাপত্তার স্বার্থে সিসিটিভি স্থাপন করুন, ১২. মালিক পক্ষ স্ব স্ব মার্কেট/শপিং মলের বিদ্যুৎ ব্যবস্থা নিরবিচ্ছিন্ন রাখতে নিজেদের জেনারেটর ব্যবহারে অধিক তৎপর হোন।রাস্তা/যাত্রাপথে নিরাপত্তা: ১. নিজের নিরাপত্তা নিশ্চিত করুন। প্রয়োজনে টহল পুলিশের সহায়তা নিন। ২. রাত্রিকালে জনবহুল রাস্তা দিয়ে চলাচল করার চেষ্টা করুন। ৩. রাস্তায় চলাচলের সময় সঙ্গে থাকা মূল্যবান সামগ্রী বা টাকা পয়সা সম্পর্কে সাবধানতা অবলম্বন করুন। ৪. রাস্তায় বাস/ট্রেন/লঞ্চ টার্মিনালের সাথে ভাগাভাগি করে গাড়ি ভাড়া করবেন না। ৫. রাস্তায় অপরিচিত কারও কাছ থেকে কোনো কিছু খাবেন না। ৬. যাতায়াতের সময় সহযাত্রী বেশে থাকা অজ্ঞান পার্টি ও মলম পার্টির খপ্পর হতে সতর্কতা অবলম্বন করুন। ৭. মধ্য কিংবা শেষ রাতে বাসস্ট্যান্ডে নামলে সতর্কতার সাথে চলাচল করুন, প্রয়োজনে পুলিশের সহায়তা নিন। ৮. ট্যাক্সি/অটোরিক্স্রা বা ভাড়ায় চালিত অন্যান্য গাড়ি ভাড়া করার সময় গাড়ির রেজিস্ট্রেশন নম্বর এবং ড্রাইভারের নাম ঠিকানা লিখে নিন।যানজট নিরসনে ট্রাফিক সচেতনতা: ১. ট্রাফিক সিগন্যাল মেনে চলুন। ২. নির্দিষ্ট লেনে গাড়ি চালান। ৩. রাস্তার বিপরীত দিকে গাড়ি চালাবেন না। ৪. যত্রতত্র বাস ও সিএনজি থামাবেন না। ৫. যত্রতত্র গাড়ি ও সিএনজি পার্কিং করবেন না। ৬. প্রয়োজনের তুলনায় অতিরিক্ত যাত্রী বহন করবেন না। ৭. হেলমেট পরিধান করে মটর সাইকেল চালান। ৮. গাড়ি চালানো অবস্থায় মোবাইল ফোনে কথা বলবেন না।জরুরী প্রয়োজনে যোগাযোগ করুন: পুলিশ কন্ট্রোল রুম (২৪ ঘন্টা খোলা) ০১৭১৩৩৭৪৩৭৫ ০১৯৯৫১০০১০০ ০৮২১-৭১৬৯৬৮ ট্রাফিক কন্ট্রোল রুম- ০৮২১-৭১৮০২৮ ডিবি কন্ট্রোল রুম- ০৮২১-৭২০০৬৬সিলেট মেট্রোপলিটন পুলিশ শান্তি-শৃঙ্খলা রক্ষা ও অপরাধ দমনে নগরবাসীর সর্বত্মাক সহযোগিতা কামনা করে।</body>
</article>
