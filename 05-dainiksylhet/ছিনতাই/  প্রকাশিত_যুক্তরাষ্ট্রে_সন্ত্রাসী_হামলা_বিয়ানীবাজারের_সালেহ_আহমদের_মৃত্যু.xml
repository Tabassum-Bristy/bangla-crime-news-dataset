<article>
  <headline>যুক্তরাষ্ট্রে সন্ত্রাসী হামলা বিয়ানীবাজারের সালেহ আহমদের মৃত্যু</headline>
  <url>http://dainiksylhet.com/details/161683</url>
  <published_at>  প্রকাশিত হয়েছে : ১২:২৬:৫৯,অপরাহ্ন ০৫ আগস্ট ২০১৯</published_at>
  <category>ছিনতাই</category>
  <body>মাহবুব আহমদ খান, বিয়ানীবাজার থেকে:যুক্তরাষ্ট্রের মিশিগান অঙ্গরাজ্যের ডেট্রয়েট সিটির ক্লিংগার স্ট্রীটের বাসিন্দা বিয়নীবাজারের সালেহ আহমদ গত বছরের ১৬ অক্টোবর সন্ত্রাসী হামলার আহত হন। তাকে পুলিশ উদ্ধার করে হাসপাতালে ভর্তি করে। গত ৩ আগস্ট তিনি হাসপাতালে চিকিৎসাধীন অবস্থায় মারা যান।বিয়ানীবাজার উপজেলার মাথিউরা ইউনিয়নের দুধবকসী গ্রামের প্রয়াত মাওলানা আব্দুর রাজ্জাকের তৃতীয় পুত্র সালেহ আহমদ ১৯৯৫ সালে যুক্তরাষ্ট্রে পাড়ি জমান। তিনি মৃত্যুকালে স্ত্রী, ২ কন্যা, ১ পুত্র, ভাই, বোনসহ আত্মীয় স্বজন রেখে গেছেন।নিহত সালেহ আহমদের ছোট ভাই ছহুল আহমদ বলেন, গত বছরের ১৬ অক্টোবর স্থানীয় সময় সকাল ৬টায় তিনি সন্ত্রাসীদের হামলার শিকার হন। এখানে তার উপর কারা হামলা করেছে সেটি আমরা বলতে পারবো না। বাঙ্গালী কমিউনিটিতে তার কোন শত্রু আছে বলে আমাদের জানা নেই। তিনি বলেন, হয়তো কোন ছিনতাইকারি বা সন্ত্রাসী বাহিনী তার উপর হামলা করেছে। এ ঘটনা মামলা হয়েছে। আমাদের প্রত্যাশা পুলিশ হামলাকারি ঘাতকদের গ্রেফতার করতে সক্ষম হবে।তিনি জানান, মরহুমের জানাজার নামাজ গত ৪ আগস্ট স্থানীয় আল- ফালাহ মসজিদে আছরের নামাজের পর অনুষ্ঠিত হওয়ার কথা ছিল। সাময়িক অসুবিধার কারনে তা পরিবর্তন করা হয়েছে। তাই মরহুমের জানাজার নামাজ পরবর্তীতে জানানো হবে।</body>
</article>
