<article>
  <headline>সুনামগঞ্জে পলাতক আসামী গ্রেফতার</headline>
  <url>http://dainiksylhet.com/details/102931</url>
  <published_at>  প্রকাশিত হয়েছে : ৫:২৭:০৯,অপরাহ্ন ১৫ জুলাই ২০১৭</published_at>
  <category>ছিনতাই</category>
  <body>দৈনিকসিলেটডেস্ক: সুনামগঞ্জে অভিযান চালিয়ে ছিনতাই মামলার সাজাপ্রাপ্ত মোঃ ফারুক মিয়া (৩৫)নামের এক পলাতক আসামীকে গ্রেফতার করেছে র‌্যাব। শুক্রবার রাত ১০টা ৪০ মিনিটে দোয়ারাবাজার উপজেলার টেংরাটিলা গ্রাম থেকে তাকে গ্রেফতার করা হয়। গ্রেফতারকৃত সুনামগঞ্জ জেলার সদর থানার রাঙ্গারচর গ্রামের আছদ্দর মিয়ার ছেলে। র‌্যাব-৯ এর সিনিয়র এএসপি ও সিনিয়র সহকারী পরিচালক (গণমাধ্যম) মাঈন উদ্দিন চৌধুরী গ্রেফতারের বিষয়টি নিশ্চিত করে জানান, গোপন সংবাদের ভিত্তিতে র‌্যাব-৯ এর সিপিসি-৩ এর সুনামগঞ্জ ক্যাম্পের একটি অভিযানিক দল তাকে গ্রেফতার করে। দক্ষিন সুরমা থানায় ২০১৩ সালের ২৬ এপ্রিলে রজুকৃত ০৯ নং মামলায় আইন শৃঙ্খলা বিঘ্নকারী অপরাধ (দ্রুত বিচার) আইন এর ৪(১) ধারায় ০৫ বছরের সশ্রম কারাদন্ড ও ১০,০০০ টাকা অর্থ দন্ডে দন্ডিত আসামী। আসামীকে সুনামগঞ্জ জেলার সদর থানায় হস্তান্তর করা হয়েছে বলে জানান মাঈন উদ্দিন চৌধুরী।</body>
</article>
