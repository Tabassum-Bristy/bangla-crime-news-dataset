<article>
  <headline>সিলেটে ছিনতাইকারী ও চাঁদাবাজ চক্রের চার সদস্য গ্রেফতার</headline>
  <url>http://dainiksylhet.com/details/154464</url>
  <published_at>  প্রকাশিত হয়েছে : ৮:১০:৫৮,অপরাহ্ন ২৪ এপ্রিল ২০১৯</published_at>
  <category>ছিনতাই</category>
  <body>দৈনিকসিলেটডেস্ক: সিলেট নগরীর বিভিন্নস্থানে অভিযান চালিয়ে চাঁদাবাজ ও অপহরণ চক্রের ৪ সদস্যকে আটক করে। বুধবার গোপন সংবাদের ভিত্তিতে এসআই মো. নাজমুল ইসলামের নেতৃত্বে ফোর্স এ অভিযান পরিচালনা করে। আটককৃতরা হলো ছাতক বাগবাড়ী এলাকার সোনাহর আলীর ছেলে তারেক আহমদ (৩৫), জৈন্তাপুর উপজেলার বাংলাবাজারের আব্দুর রাজ্জাকের ছেলে সাহেদুল ইসলাম রাজু (২৫), সুনামগঞ্জের ছাতক উপজেলার ঝিগলি গ্রামের আব্দুল মনাফের পুত্র আলা রাজা রাজন (৩২) ও একই গ্রামের মুখলেছুর রহমানের পুত্র চুন্নু (৩৯)।আটককৃতদের কাছ থেকে প্রাপ্ত তথ্যের ভিত্তিতে জোরপূর্বক আদায়কৃত নগদ ৩০ হাজার টাকাসহ একটি অলিখিত নন জুডিসিয়াল স্টাম্ট উদ্ধার করা হয়। অভিযান পরিচালনায় নের্তৃত্ব দেন এসএই নাজমুল ইসলাম।এ ব্যাপারে মোহাম্মদ আলী বাদি হয়ে চার আসামীর বিরুদ্ধে সিলেট কোতোয়ালী মডেল থানায় মঙ্গলবার একটি মামলা দায়ের করেন। মামলা নং-৪৬, ধারা-৩৮৫,৩৬৫,৩৮৬,৩২৩,৫০৬,১০৯ পেনাল কোড রুজু করা হয়েছে।</body>
</article>
