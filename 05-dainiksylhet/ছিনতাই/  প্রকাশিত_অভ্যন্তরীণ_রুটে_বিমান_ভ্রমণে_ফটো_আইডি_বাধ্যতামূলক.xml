<article>
  <headline>অভ্যন্তরীণ রুটে বিমান ভ্রমণে ফটো আইডি বাধ্যতামূলক</headline>
  <url>http://dainiksylhet.com/details/150000</url>
  <published_at>  প্রকাশিত হয়েছে : ৫:২৫:০৮,অপরাহ্ন ২৬ ফেব্রুয়ারি ২০১৯</published_at>
  <category>ছিনতাই</category>
  <body>দৈনিকসিলেটডেস্ক: বিমানসহ সকল এয়ারলাইন্সের অভ্যন্তরীণ ফ্লাইটে ভ্রমণের ক্ষেত্রে সংশ্লিষ্ট যাত্রীগণকে বিমানবন্দরে বোর্ডিং কার্ড নেয়ার সময় টিকেটের সঙ্গে ফটো আইডি অবশ্যই দেখাতে হবে। মঙ্গলবার বিকেলে বাংলাদেশ বিমানের মহাব্যবস্থাপক (জনসংযোগ) শাকিল মেরাজের এ নির্দেশের কথা বিজ্ঞপ্তির মাধ্যমে জানিয়েছে সিভিল এভিয়েশন অথরিটি।শাকিল মেরাজ জানান, বিমান বাংলাদেশ এয়ারলাইন্স যাত্রীগণকে সরকারি নির্দেশনা যথাযথভাবে অনুসরণপূর্বক অভ্যন্তরীণ ফ্লাইটে ভ্রমণের সময় ফটো আইডি সঙ্গে রাখার জন্য অনুরোধ করা হচ্ছে। অন্যথায় তাদের বিমানে ভ্রমণ করতে দেয়া হবে না।তিনি আরো জানান, ফটো আইডি হিসেবে যাত্রীর বৈধ পাসপোর্ট/ন্যাশনাল আইডি বা স্মার্টকার্ড/ড্রাইভিং লাইসেন্স/স্টুডেন্ট আইডি অথবা সংশ্লিষ্ট প্রতিষ্ঠানের অফিস আইডি গ্রহণযোগ্য হবে।প্রসঙ্গত, গত রোববার চট্টগ্রামে বিমানের ছিনতাইয়ের চেষ্টার পরে এই নির্দেশ দিলো সিভিল এভিয়েশন।</body>
</article>
