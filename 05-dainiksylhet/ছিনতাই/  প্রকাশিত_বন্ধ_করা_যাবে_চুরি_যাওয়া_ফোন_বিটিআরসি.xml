<article>
  <headline>বন্ধ করা যাবে চুরি যাওয়া ফোন: বিটিআরসি</headline>
  <url>http://dainiksylhet.com/details/147780</url>
  <published_at>  প্রকাশিত হয়েছে : ১২:০৪:১৩,অপরাহ্ন ২২ জানুয়ারি ২০১৯</published_at>
  <category>ছিনতাই</category>
  <body>দৈনিকসিলেটডেস্ক:  চুরি বা ছিনতাই হওয়া ফোন বন্ধ করার সুযোগ শিগগিরই পাচ্ছেন বাংলাদেশের ব্যবহারকারীরা। এছাড়া নিজের মোবাইল ফোনটি বৈধ পথে আমদানি করা হয়েছে কিনা তাও জানতে পারবেন তারা। টেলিযোগাযোগ নিন্ত্রয়ণকারী কর্তৃপক্ষ ইতিমধ্যে বৈধভাবে আমদানি করা ফোনের ইন্টারন্যাশনাল মোবাইল ইক্যুইপমেন্ট আইডেনটিটি (আইএমইআই) নম্বরের তথ্যভাণ্ডার তৈরি করেছে। খবর ইউএনবিরএবার, সংক্ষিপ্ত কোড ‘১৬০০২’ চালুর উদ্যোগ নিয়েছে বাংলাদেশ টেলিযোগাযোগ নিয়ন্ত্রণ কমিশন (বিটিআরসি)।সোমবার বিটিআরসির সিনিয়র সহকারী পরিচালক জাকির হোসেন খান ফোনে বলেন, এর মাধ্যমে মোবাইল ব্যবহারকারীরা জানতে পারবেন যে তাদের আইএমইআই নম্বরটি বিটিআরসির তথ্যভাণ্ডারে অন্তর্ভুক্ত আছে কিনা।বিটিআরসির তথ্যভাণ্ডার কার্যকর হওয়ার পর ব্যবহারকারীরা তাদের চুরি যাওয়া ফোন বন্ধ করে দিতে পারবেন। তবে এ জন্য তাদের আইএমইআই নম্বর তথ্যভাণ্ডারে অন্তর্ভুক্ত থাকতে হবে।ডাক, টেলিযোগাযোগ ও তথ্যপ্রযুক্তিমন্ত্রী মোস্তফা জব্বার মঙ্গলবার বিটিআরসি কার্যালয়ে সংক্ষিপ্ত কোড ‘১৬০০২’-এর কার্যক্রম উদ্বোধন করবেন।</body>
</article>
