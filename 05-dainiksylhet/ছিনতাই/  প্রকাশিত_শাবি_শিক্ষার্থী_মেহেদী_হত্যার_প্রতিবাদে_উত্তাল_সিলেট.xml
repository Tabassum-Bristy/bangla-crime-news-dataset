<article>
  <headline>শাবি শিক্ষার্থী মেহেদী হত্যার প্রতিবাদে উত্তাল সিলেট</headline>
  <url>http://dainiksylhet.com/details/123610</url>
  <published_at>  প্রকাশিত হয়েছে : ১১:৫২:৪৫,অপরাহ্ন ২৭ মার্চ ২০১৮</published_at>
  <category>ছিনতাই</category>
  <body>ফাইল ছবিদৈনিকসিলেটডটকম:শাহজালাল বিজ্ঞান ও প্রযুক্তি বিশ্ববিদ্যালয়ের অর্থনীতি বিভাগের শিক্ষার্থী মেহেদী আল সালামকে হত্যার প্রতিবাদ ও নিরাপদ সিলেটের দাবিতে রাস্তায় নেমেছে শাবির শিক্ষার্থীরা। মেহেদী হত্যার বিচার ও নিরাপদ সিলেটের দাবিতে মঙ্গলবার সকাল ১০টায় ক্যাম্পাসে তারা জড়ো হয়। পরে সকাল ১১টার দিকে কয়েক হাজার শিক্ষার্থী প্রতিবাদ মিছিল করে কেন্দ্রীয় শহীদ মিনারের দিকে যাত্রা শুরু করে। তাদের কন্ঠে শ্লোগান ছিলো-‘শান্ত সিলেট অশান্ত কেন’ ‘আমার ভাই মরলো কেন’ ‘মেহেদী হত্যার বিচার চাই’ এসময় তারা বলেন,-শাবির অনেক শিক্ষার্থী সহ সিলেটবাসীকে প্রতিনিয়ত ছিনতাইয়ের শিকার হতে হয়। পুলিশ প্রশাসনের অবহেলার কারণে এ ধরনের ঘটনা হর হামেশাই ঘটছে। দু-একটি ঘটনায় পুলিশের কাছে ধরা পড়লেও কিছুদিনের মধ্যে জামিনে বের হয়ে আসেছেন তারা। যার ফলে এ ধরনের ঘটনা প্রায়ই ঘটছে।উল্লেখ্য, রোববার দিবাগত রাতে নগরীর ক্বিন ব্রিজ এলাকায় ছুরিকাঘাতে নিহত হন শাবি শিক্ষার্থী মেহেদী আল সালাম। এছাড়া সোমবারও বিশ্ববিদ্যালয়ের ইংরেজী বিভাগের এক ছাত্রীকে দিনে দুপুরেই ছুরি দেখিয়ে মোবাইল- টাকা পয়সা নিয়ে যায় ছিনতাইকারীরা।</body>
</article>
