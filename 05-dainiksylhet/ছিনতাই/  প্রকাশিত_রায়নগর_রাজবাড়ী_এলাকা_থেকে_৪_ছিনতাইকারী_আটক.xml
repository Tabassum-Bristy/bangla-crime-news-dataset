<article>
  <headline>রায়নগর রাজবাড়ী এলাকা থেকে ৪ ছিনতাইকারী আটক</headline>
  <url>http://dainiksylhet.com/details/159184</url>
  <published_at>  প্রকাশিত হয়েছে : ৯:২০:০২,অপরাহ্ন ০৬ জুলাই ২০১৯</published_at>
  <category>ছিনতাই</category>
  <body>দৈনিকসিলেটডটকম: সিলেট নগরীর রায়নগর মিতালী রাজবাড়ী এলাকা থেকে ৪ ছিনতাইকরীকে আটক করেছে স্থানীয় জনতা। পরে তাদেরকে পুলিশের হাতে তোলে দেয়া হয়।শুক্রবার রাত পৌনে বারটার দিকে এ ঘটনা ঘটে।স্থানীয় সূত্রে জানা যায়, তারেক আহমদ নামে এক ব্যক্তি বন্দর বাজার বধুবন সুপার মার্কেটের সম্মুখ থেকে দক্ষিণ সুরমা কদমতলি যাবার জন্য রাত সোয়া ১১টার দিকে একটি সিএনজি অটোরিকশাতে উঠেন। তখন সিএনজি অটোরিকশার পিছনের সিটে ২ যুবক বসা থাকলে একজন নেমে তারেক আহমদকে মধ্যখানে বসায়। উপশহর রোজভিউ-এর সামনে গিয়ে যাত্রী তারেক আহমদকে নামিয়ে দিয়ে বলে সিএনজি অটোরিকশা কদমতলি যাবেনা। তারেক আহমদ অন্য একটি সিএনজি অটোরিকশা ওঠার পর বুঝতে পারেন তার পকেট থেকে টাকা এবং মোবাইল খোয়া গেছে। সাথে সাথে অন্য যাত্রীরা ঐ সিএনজি অটোরিকশার পিছু নেন। ছিনতাইকারীরা সিএনজি অটোরিকশা নিয়ে পালানোর জন্য রায়নগর মিতালী রাজবাড়ী এলাকায় ঢুকে পড়লে সেখানে গেইট বন্ধ থাকায় আটকা পড়ে। পরে স্থানীয় জনতা উত্তম-মধ্যম দিয়ে টহল পুলিশের হাতে তোলে দেয়।রায়নগর মিতালী আবাসিক এলাকার বাসিন্দা নাজমুল হক নাজু বলেন, ছিনতাইকারী চক্রটি মিতালী আবাসিক এলাকা দিয়ে সটকাট বালুচরের দিকে যেতে চেয়ে ছিলো ক্ন্তিু আবাসিকের গেইট বন্ধ থাকায় তারা বেকায়দায় পড়ে। এদেরকে রিমান্ডে নিয়ে তাদের শিকড় উপড়ে ফেলার দাবী করেন তিনি।আটককৃতরা হলেন কামরান আহমদ সজল (২১) পিতা- আব্দুল কাদির, মোঃ ইমরান আহমদ ইমন (২২) পিতা- রমজান মিয়া, মোঃ জাকির মিয়া (২১) পিতা- সিরাজ আহমদ, মোঃ জুনেদ আহমদ (২৩) পিতা- সিরাজ মিয়া, আটককৃতদের বিরুদ্ধে বিভিন্ন থানায় একাধিক চুরি/ছিনতাই মামলা রয়েছে। উক্ত ঘটনার বিষয়ে ভিকটিম তারেক আহমদ বাদী হয়ে থানায় কোতোয়ালী মডেল থানার মামলা দায়ের করেন। মামলা নং- ১৪, জি.আর-৩০৩ তাং- ০৬/০৭/২০১৯ খ্রিঃ ধারা- ৩৯২/৪১১ পেনাল কোড ।</body>
</article>
