<article>
  <headline>শাবি শিক্ষার্থী ও পরিবহন শ্রমিকদের মধ্যে সংঘর্ষ: আহত ৩</headline>
  <url>http://dainiksylhet.com/details/112520</url>
  <published_at>  প্রকাশিত হয়েছে : ৩:১৩:১৫,অপরাহ্ন ০৬ নভেম্বর ২০১৭</published_at>
  <category>ছিনতাই</category>
  <body>শাবি সংবাদদাতা: ক্রমাগত ছিনতাইয়ের ঘটনার প্রতিবাদে সড়ক অবরোধ কর্মসূচি পালনকালে পরিবহন শ্রমিকদের হামলায় শাহজালাল বিজ্ঞান ও প্রযুক্তি বিশ্ববিদ্যালয়ের ৩ জন শিক্ষার্থী আহত হয়েছেন। আহতদের প্রাথমিক চিকিৎসা দেওয়া হচ্ছে বলে জানা গেছে। জালালাবাদ থানা পুলিশের ওসি শফিকুল ইসলাম বলেন, শিক্ষার্থী ও পরিবহন শ্রমিকদের মধ্যে ইট-পাটকেল নিক্ষেপের ঘটনা ঘটেছে। এতে একজন পুলিশ সদস্যও আহত হয়েছেন। তবে এখন পরিস্থিতি নিয়ন্ত্রণে আছে। প্রক্টর জহির উদ্দিন আহমেদ সাংবাদিকদের জানান, আগামী ২৪ ঘন্টার মধ্যে পুলিশ প্রশাসন, পরিবহন শ্রমিক সমিতি ও শিক্ষার্থীদের নিয়ে বসে সমস্যার সমাধান করা হবে। তবে রিপোর্টটি লেখা পর্যন্ত শিক্ষার্থীদের মধ্যে উত্তেজনা বিরাজ করছে। </body>
</article>
