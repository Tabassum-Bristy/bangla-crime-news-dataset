<article>
  <headline>রমজানের পবিত্রতা রক্ষার দাবীতে জেলা যুব জমিয়তের স্মারকলিপি</headline>
  <url>http://dainiksylhet.com/details/99159</url>
  <published_at>  প্রকাশিত হয়েছে : ৭:৩৩:৩৮,অপরাহ্ন ২৩ মে ২০১৭</published_at>
  <category>ছিনতাই</category>
  <body>মাহে রমজানের পবিত্রতা রক্ষায় ১৪ দফা দাবীতে যুব জমিয়ত বাংলাদেশ সিলেট জেলা শাখার নেতৃবৃন্দ সিলেটের জেলা প্রশাসক মোঃ রাহাত আনোয়ার এর হাতে গতকাল ২৩ মে মঙ্গলবার সকালে স্মারকলিপি প্রদান করেন। স্মারকলিপি প্রদানকালে উপস্থিত ছিলেন সিলেট জেলা যুব জমিয়তের সভাপতি মাওলানা ওলিউর রহমান, সাধারণ সম্পাদক মাওলানা মুহাম্মদ আলী, যুগ্ম সম্পাদক মাওলানা রায়হান উদ্দিন, সহ সম্পাদক মাওলানা আব্দুর রাজ্জাক, সাংগঠনিক সম্পাদক মাওলানা ফয়সল আহমদ, সহ সাংগঠনিক সম্পাদক মাওলানা এনামুল হক, প্রচার সম্পাদক মাওলানা সালেহ আহমদ শাহবাগী, সহ প্রচার সম্পাদক হুসাইন বিন নজীর, অর্থ সম্পাদক মাওলানা জামাল উদ্দিন, শ্রম সম্পাদক মাওলানা মাসউদ আজহার, তথ্য প্রযুক্তি সম্পাদক মাওলানা কবির খান, সদস্য- মাওলানা আমিনুর রশিদ, মাসুম আল মাহদী, খালেদ আহমদ, সেহেল আহমদ প্রমুখ। স্মারকলিপির ১৪ দফায় উল্লেখ করা হয়েছে- মাহে রমজানের পবিত্রতা রক্ষার্থে দিনের বেলা হোটেল, রেস্টুরেন্ট, অশ্লীল ছায়াছবি প্রদর্শনী বন্ধ করতে হবে। দ্রব্যমূল্যের উর্ধ্বগতি রোধ এবং খাদ্য দ্রব্য মানুষের ক্রয় ক্ষমতার মধ্যে রাখার পদক্ষেপ গ্রহণ করুন। তারাবীর নামাজ, সেহরী ও ইফতারের সময় বিদুৎ সরবরাহ নিশ্চিত করুন। আইন-শৃঙ্খলার উন্নতি ও যানজট নিরসনে জরুরী পদক্ষেপ গ্রহণ করুন। প্রয়োজনে র‌্যাব ও পুলিশের সংখ্যা বৃদ্ধি করুন। সিটি কর্পোরেশনের মাধ্যমে শহরের প্রতিটি মসজিদে ওজুর পানির বিশেষ ব্যবস্থা করুন। মাহে রমজান উপলক্ষে মসজিদ ভিত্তিক বয়স্কদের জন্য সরকারী ব্যবস্থাপনায় প্রতিটি মসজিদে ক্বেরাত প্রশিক্ষণ ও জরুরী মাসলা-মাসায়েল শিক্ষা কার্যক্রম চালু করুন। রেডিও-টিভিতে ইসলাম বিরোধী প্রচারণা বন্ধ, সিনেমার অশ্লীল ছায়াছবির পোষ্টার শহরের বিভিন্ন দেয়ালে যাতে না লাগে তার প্রয়োজনীয় ব্যবস্থা গ্রহণ করুন। যৌন সুরসুরি মূলক পর্ণো ছবি সম্বলিত ম্যাগাজিন নগরিতে বিক্রি বন্ধ করুন। গুম, খুন, হত্যা, রাহাজানী, ছিনতাই এর বিরুদ্ধে প্রয়োজনীয় কঠোর ব্যবস্থা গ্রহন করুন। বাংলাদেশের সংবিধানে আল্লাহর উপর পূর্ণ আস্থা ও বিশ^াস পুনঃস্থাপন করুন। ইসলাম বিরোধী সকল নাস্তিক-মুরতাদদের বিরুদ্ধে শাস্তিমূলক ব্যবস্থা গ্রহণ করুন। হযরত শাহজালাল (রহ.) এর পুণ্যভূমি সিলেটকে আল্লাহর গযব থেকে রক্ষার জন্য সিলেটের প্রতিটি অডিও সেন্টারে গান বাদ্যযন্ত্রের পরিবর্তে ওয়াজের ক্যাসেট কিংবা কোরআনের তিলাওয়াত বাজানোর নির্দেশ জারী করুন। বিভ্রান্তি থেকে অবসানের লক্ষ্যে রমজানের রোজা ও ঈদ যেহেতু চাঁদ দেখার উপর নির্ভরশীল তাই সঠিক সংবাদ পরিবেশনের জন্য বিজ্ঞ মুফতী ও উলামায়ে কেরামের সঙ্গে আলোচনা সাপেক্ষে সংবাদ পরিবেশন করুন এবং ইফতার ও সেহরীর জন্য সিলেটের ঐতিহ্যবাহী দ্বীনি শিক্ষা প্রতিষ্ঠান দরগাহে হযরত শাহজালাল (রহ.) মাদরাসার সুযোগ্য মুহতামীম মুফতী আবুল কালাম যাকারিয়া সাহেবের ক্যালেন্ডার অনুসরণ করে ইফতার ও সেহরীর সময় প্রচার করুন। ইসলাম বিরোধী শিক্ষা নীতি ও শিক্ষা আইন বাতিল করুন এবং বিতর্কিত সিলেবাস সংশোধন করে ইসলামী চিন্তাবিদদের সমন্বয়ে নতুন শিক্ষানীতি চালু করুন। বিজ্ঞপ্তি।</body>
</article>
