<article>
  <headline>সিলেট ওসমানী মেডিকেল কলেজ রোড থেকে ৩ ছিনতাইকারী আটক</headline>
  <url>http://dainiksylhet.com/details/114440</url>
  <published_at>  প্রকাশিত হয়েছে : ১২:০০:৪৫,অপরাহ্ন ০৪ ডিসেম্বর ২০১৭</published_at>
  <category>ছিনতাই</category>
  <body>দৈনিকসিলেটডটকম: সিলেট ওসমানী মেডিকেল কলেজ রোড থেকে ৩ ছিনতাইকারী আটক করেছে র‌্যাব। শনিবার রাত সাড়ে ১০টার দিকে ওসমানী মেডিকেল কলেজের ২ নং গেইটের অপর পাশে পংকী রেস্ট হাউজ এর সামনে থেকে ছিনতাই চক্রের এই তিন সক্রিয় সদস্যকে আটক করা হয়। আটককৃতরা হলেন মোঃ নুরল ইসলাম খাঁন (২৪), পিতা-আফরোজ খাঁন, গ্রাম-উপর পাড়া পাঠানটোলা, মোঃ জামিল আহমদ (২৮), পিতা-হারিছ আলী, গ্রাম-নুরুল্লাহপুর, থানা-ছাতক, মোঃ তমিজ আলী (৩০), পিতা-মৃত আব্দুস সামাদ, গ্রাম-খরচখালী, থানা-ছাতক, জেলা-সুনামগঞ্জ, বর্তমানে-পাঠানটোলা লন্ডনী রোডসিলেট। দীর্ঘদিন যাবত সিলেট জেলার বিভিন্ন এলাকায় ছিনতাই করে আসছিল। উল্লেখ যে, তাদের নিকট থেকে ১টি ছুরি, বিভিন্ন ব্রান্ডের ৬ টি মোবাইল ও ১ টি মোটর সাইকেল উদ্ধার করা হয়। উদ্ধারকৃত আলামত ও গ্রেফতারকৃত আসামীদেরকে এসএমপির কোতয়ালী থানায় হস্তান্তর করা হয়েছে। </body>
</article>
