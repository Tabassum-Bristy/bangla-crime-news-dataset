<article>
  <headline>কাফনের কাপড় পরে শাবি শিক্ষার্থীদের অবস্থান কর্মসূচি আজ</headline>
  <url>http://dainiksylhet.com/details/123575</url>
  <published_at>  প্রকাশিত হয়েছে : ১০:০৩:১৪,অপরাহ্ন ২৭ মার্চ ২০১৮</published_at>
  <category>ছিনতাই</category>
  <body>দৈনিকসিলেটডটকম:শাহজালাল বিজ্ঞান ও প্রযুক্তি বিশ্ববিদ্যালয়ের ছাত্র মেহেদী আল সালাম হত্যার প্রতিবাদে ও অপরাধীদের গ্রেফতারের দাবীতে আজ (মঙ্গলবার) কাফনের কাপড় পরে সিলেট কেন্দ্রীয় শহীদ মিনারে অবস্থান কর্মসূচি পালন করবে শাবির সাধারণ শিক্ষার্থীরা।দুপুর ১২টা থেকে সাড়ে ১২টা পর্যন্ত তারা অবস্থান কর্মসূচি পালন করে। তাদের অন্য কর্মসূচির মধ্যে রয়েছেন-মঙ্গলবার সকাল ১০টায় ক্যাম্পাসে জড়ো হয়ে শাবির প্রতিটা বিভাগ এবং সিলেটের অন্য বিশ্ববিদ্যালয়গুলোতে প্রচারণা, সকাল ১১টায় শাবি গেইট থেকে পায়ে হেঁটে চৌহাট্টা কেন্দ্রীয় শহীদ মিনার অভিমুখে যাত্রা। শাবির সাবেক ও বর্তমান শিক্ষার্থীদের শাবির সাধারণ শিক্ষার্থীদের পক্ষে সাইফুল মাহমুদ ও নিয়াজ বিন আজহার এতে সাধারণ শিক্ষার্থীদের উপস্থিতি কামনা করেছেন।প্রসঙ্গত, গত রবিবার রাতে দক্ষিণ সুরমার ক্বীনব্রীজ এলাকায় ছিনতাইকারীর ছুরিকাঘাতে শাবি ছাত্র মাহিদ নিহত হয়।</body>
</article>
