<article>
  <headline>সিসি ক্যামেরার আওতায় শাহী ঈদগাহ হাজারাবীবাগ এলাকা</headline>
  <url>http://dainiksylhet.com/details/161168</url>
  <published_at>  প্রকাশিত হয়েছে : ৪:০৫:১১,অপরাহ্ন ২৮ জুলাই ২০১৯</published_at>
  <category>ছিনতাই</category>
  <body>দৈনিকসিলেটডটকম: এসএমপি’র এয়ারপোর্ট থানার সিনিয়র সহকারী পুলিশ কমিশনার ইয়াহিয়া আল মামুন বলেন, মানুষের জানমালের নিরাপত্তা ও ছিনতাই, খুন, সন্ত্রাসীসহ সকল প্রকার অপরাধ কর্মকান্ড কমাতে নগরীর ৫নং ওয়ার্ডের শাহী ঈদগাহ হাজারাবীবাগ আবাসিক এলাকায় সিসিটিভি ক্যামেরা লাগানো হয়েছে। বৃহত্তর হাজারীবাগ এলাকাবাসীর উদ্যোগে এলাকার সবকটি গুরুত্বপূর্ণ গলি ও মোড়ে অত্যাধুনিক সিসিটিভি ক্যামেরা লাগানো হয়েছে। এজন্য তিনি এলাকাবাসীকে ধন্যবাদ জানান। সিসি ক্যামেরার ফলে নিরাপত্তা দিতে পুলিশ প্রশাসন কাজ করতে সুবিধা হবে। সাধারণ মানুষের মধ্যে নিয়ম-শৃঙ্খলা ও জানমালের নিরাপত্তার স্বার্থে এ উদ্যোগ গ্রহণ করা হয়। তিনি বলেন, বৃহত্তর হাজারীবাগ এলাকায় ছিনতাই, চুরি, ডাকাতি, রাহাজানি, সন্ত্রাসী রোধ করতে সিসিটিভি ক্যামেরা গুরুত্বপূর্ণ ভূমিকা পালন করবে। নাগরিক সুবিধার্থে নগরীর প্রতিটি এলাকায় সিসিটিভি ক্যামেরার আহ্বান জানান তিনি।তিনি শনিবার (২৭ জুলাই) রাত সাড়ে ৯টায় ৫নং ওয়ার্ড আওয়ামী লীগের সাধারণ সম্পাদক হাজী কুতুব উদ্দিনের বাসভবনে সিসি ক্যামেরার উদ্বোধনকালে প্রধান অতিথির বক্তব্যে উপরোক্ত কথাগুলো বলেন।শাহী ঈদগাহ হাজারাবীবাগ জামে মসজিদের মুতাওয়াল্লী হাজী মানিক মিয়া ইলিয়াসের সভাপতিত্বে ও ৫নং ওয়ার্ড আওয়ামী লীগের সাধারণ সম্পাদক হাজী কুতুব উদ্দিন এবং সিলেট মহানগর মুক্তিযোদ্ধা সংসদ সন্তান কমান্ডের আহ্বায়ক ও ৫নং ওয়ার্ড আওয়ামী লীগের যুগ্ম সাধারণ সম্পাদক আমিনুর রহমান পাপ্পুর যৌথ পরিচালনায় অনুষ্ঠানে আরও বক্তব্য রাখেন- এয়ারপোর্ট থানার ওসি মো. শাহাদাত হোসেন, আম্বরখানা ফাঁড়ির এসআই আব্দুল বাতেন ভুইয়া, ওয়ার্ড আ.লীগের সহ-সভাপতি ফজলুল হক, আবুল কাশেম চৌধুরী খালেদ।এসময় উপস্থিত ছিলেন- আনোয়ার হোসেন রাজু, হাবিবুর রহমান পুতুল, আলতাব মিয়া, রায়হান আহমদ, আকবর হোসেন সেলিম, আব্দুল মুকিত, রাজন মিয়া, আব্দুল কুদ্দুছ শাহীন, সহিদুজ্জামান স্বপন, শফি আহমদ, মোখলেছুর রহমান সাজু, আব্দুল আহাদ সুমন, মো. সেলিম, মো. শাহীন, আব্দুল হামিদ, সাজ্জাদুর রহমান, মুরাদ আহমদ, ফরহাদ আহমদ, মো. সুনেল মিয়া, মিনহাজ উদ্দিন শাহান, তানভীর আহমদ, এ.এফ জাকারিয়া, তানভীর আহমদ রনি, ইমরান, রুবেল আহমদ, তাওহীদ আহমদ, তানজীব আহমদ প্রমুখ।</body>
</article>
