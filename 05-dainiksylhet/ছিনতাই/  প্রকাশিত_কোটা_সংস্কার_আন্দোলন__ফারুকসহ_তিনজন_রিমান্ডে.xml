<article>
  <headline>কোটা সংস্কার আন্দোলন : ফারুকসহ তিনজন রিমান্ডে</headline>
  <url>http://dainiksylhet.com/details/132599</url>
  <published_at>  প্রকাশিত হয়েছে : ৩:১১:০৮,অপরাহ্ন ১০ জুলাই ২০১৮</published_at>
  <category>ছিনতাই</category>
  <body>দৈনিকসিলেটডেস্ক: কোটা সংস্কার আন্দোলনে শাহবাগ এলাকায় ভাঙচুরের অভিযোগে দায়ের করা মামলায় সাধারণ ছাত্র অধিকার সংরক্ষণ পরিষদের যুগ্ম আহ্বায়ক ফারুক হোসেনসহ তিনজনের ২ দিন করে রিমান্ড মঞ্জুর করেছেন আদালত।মঙ্গলবার ঢাকা মহানগর হাকিম আব্দুল্লাহ আল মাসুদ এই আদেশ দেন। এদিন পৃথক দুই মামলায় ফারুকসহ তিনজনকে আদালতে হাজির কারে মামলার সুষ্ঠু তদন্তের জন্য প্রত্যেকের ৭ দিন করে আবেদন করে পুলিশ। শুনানি শেষে আদালত তাদের ২ দিন করে রিমান্ড মঞ্জুর করেন।রিমান্ডপ্রাপ্ত অন্যরা হলেন- জসিম উদ্দিন ও মশিউর রহমান।উল্লেখ্য, গত ৮ এপ্রিল কোটা সংস্কার আন্দোলন চলাকালে দায়িত্বরত পুলিশকে মারধর, কর্তব্যে বাধা, পুলিশের ওয়াকিটকি ছিনতাই ও ভিসির বাড়ি ভাঙচুরের ঘটনার অভিযোগে শাহবাগ থানার ১০ এপ্রিল চারটি মামলা করা হয়। এর মধ্যে পুলিশ বাদী হয়ে তিনটি মামলা করেছে।আর ভিসির বাড়ি ভাঙচুরের ঘটনায় বিশ্ববিদ্যালয়ের সিনিয়র সিকিউরিটি অফিসার এসএম কামরুল আহসান বাদী হয়ে আরও একটি মামলা করেন। তবে চার মামলায় আসামিদের নাম ও সংখ্যা উল্লেখ করা হয়নি।এর মধ্যে ভিসির বাড়ি ভাঙচুর ও পুলিশের কাজে বাধার দুই মামলায় পাঁচজনকে গ্রেফতার করা হয়েছে। তারা হলেন- রাকিবুল হাসান, আলী হোসেন শেখ, মাসুদ আলম, আবু সাঈদ ফজলে রাব্বি ও মশিউর রহমান।</body>
</article>
