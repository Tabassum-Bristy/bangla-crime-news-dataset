<article>
  <headline>শাবিতে এক শিক্ষার্থী ছুরিকাহত</headline>
  <url>http://dainiksylhet.com/details/95617</url>
  <published_at>  প্রকাশিত হয়েছে : ১০:৪৭:৫৫,অপরাহ্ন ১৪ এপ্রিল ২০১৭</published_at>
  <category>ছিনতাই</category>
  <body>শাবি প্রতিনিধি : শাহজালাল বিজ্ঞান ও প্রযুক্তি বিশ্ববিদ্যালয় ক্যাম্পাসে ছিনতাইকারীদের ছুরিকাঘাতের শিকার হয়েছেন ইয়াসীন সরকার নামের এক শিক্ষার্থী। শুক্রবার পহেলা বৈশােখের সন্ধ্যা সাড়ে ৬ টার দিকে এ ঘটনাটি ঘটে। তিনি বিশ্ববিদ্যালয়ে লোক প্রশাসন বিভাগের ২য় বর্ষ প্রথম সেমিস্টারে পড়ছেন।প্রত্যক্ষদর্শীরা জানিয়েছেন- বিকালে ইয়াসীনরা ৫ বন্ধু মিলে শাহপরাণ হলের পিছনের টিলাতে ঘুরতে যান। সেখান থেকে নামার সময় সন্ধ্যা সাড়ে ৬ টার দিকে তিন জন যুবক তাদের পথরোধ করে ছিনতাইয়ের চেষ্টা করে। এতে টানাহেচড়ার সময় ওই যুবকদের ছুরিকাঘাতে গুরুতর আহত হন ইয়াসীন সরকার।পরে তার সাথে থাকা বন্ধুরা তাকে সিলেট এমএজি ওসমানী মেডিকেলে পাঠান। তিনি সেখানে চিকিৎসাধীন আছেন।</body>
</article>
