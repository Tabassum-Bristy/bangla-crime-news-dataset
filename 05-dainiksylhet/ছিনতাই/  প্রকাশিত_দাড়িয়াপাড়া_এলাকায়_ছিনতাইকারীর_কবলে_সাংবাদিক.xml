<article>
  <headline>দাড়িয়াপাড়া এলাকায় ছিনতাইকারীর কবলে সাংবাদিক</headline>
  <url>http://dainiksylhet.com/details/132899</url>
  <published_at>  প্রকাশিত হয়েছে : ১২:০২:২৪,অপরাহ্ন ১২ জুলাই ২০১৮</published_at>
  <category>ছিনতাই</category>
  <body>দৈনিকসিলেটডটকম:নগরীর দাড়িয়াপাড়া এলাকায় ছিনতাইয়ের শিকার হয়েছেন সিলেটের জনপ্রিয় অনলাইন নিউজপোর্টাল আজকের সিলেট ডটকম-এর প্রধান সম্পাদক ও সিলেট অনলাইন প্রেসক্লাবের সহ-সাধারণ সম্পাদক এম. সাইফুর রহমান তালুকদার। এসময় ছিনতাইকারীরা তার সাথে থাকা মোবাইলফোন ও নগদ টাকা পয়সা ছিনিয়ে নেয়। বুধবার রাত আনুমানিক ১টার দিকে এঘটনা ঘটে।জানা যায়, তিনি রাতে তার কর্মস্থল থেকে রিক্সাযোগে সিটি ক্লিনিকে এক আত্নীয়কে দেখতে যাচ্ছিলেন। দাড়িয়াপাড়া-শহীদ সামসুদ্দিন আহমদ হাসপাতাল রাস্তায় সোনালী ব্যাংক স্টাফ কোয়াটার পার হওয়ার পরই পেছন দিক থেকে দুই মোটরসাইকেলে আসা ৪ ছিনতাইকারী অস্ত্রের মুখে জিম্মি করে ফেলে।বিষয়টি পুলিশের উর্ধতন কর্মকর্তাদের জানানো হয়েছে।কোতোয়ালী থানার ওসি মোসাররফ হোসাইন বলেন, আমরা ছিনতাইকারীদের গ্রেফতারের চেষ্টা করছি।</body>
</article>
