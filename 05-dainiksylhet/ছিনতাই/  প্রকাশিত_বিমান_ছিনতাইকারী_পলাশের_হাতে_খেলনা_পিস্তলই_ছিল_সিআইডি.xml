<article>
  <headline>বিমান ছিনতাইকারী পলাশের হাতে খেলনা পিস্তলই ছিল: সিআইডি</headline>
  <url>http://dainiksylhet.com/details/151260</url>
  <published_at>  প্রকাশিত হয়েছে : ১০:১৭:৩০,অপরাহ্ন ১৪ মার্চ ২০১৯</published_at>
  <category>ছিনতাই</category>
  <body>নিউজ ডেস্ক:: সিআইডির ফরেনসিক বিভাগ জানিয়েছে ঢাকা থেকে চট্টগ্রাম হয়ে দুবাইগামী বিমান ছিনতাইচেষ্টার ঘটনায় কমান্ডো অভিযানে নিহত পলাশ আহমেদের কাছ থেকে উদ্ধার করা পিস্তলটি প্লাস্টিকের তৈরি ছিল।বুধবার সিআইডির তদন্ত প্রতিবেদনে জানানো হয় পলাশের হাতে পাওয়া পিস্তলটি বাংলাদেশে তৈরি খেলনা পিস্তল।চট্টগ্রাম মেট্রোপলিটন পুলিশের কাউন্টার টেররিজম (সিটি) ইউনিটের হাতে তদন্ত প্রতিবেদন তুলে দিয়েছে সিআইডি। প্রতিবদন দেওয়ার পর সিটির তদন্ত কর্মকর্তা রাজেশ বরুয়া বলেন, আমরা সিআইডির তদন্ত প্রতিবেদন হাতে পেয়েছি। সেখানে বলা হয়েছে, পিস্তলটি অনর্থক একটি খেলনা পিস্তল ছিল।রাজেশ বরুয়া বলেন, খেলনা ওই পিস্তলের গায়ে ইংরেজিতে লেখা ছিল-গান সিরিজ ওসাকা, আমান ইন্ডাস্ট্রিজ, মেইড ইন বাংলাদেশ।</body>
</article>
