<article>
  <headline>সিলেটে পৃথক অভিযানে ছিনতাইকারীসহ ৯ জুয়াড়ি আটক</headline>
  <url>http://dainiksylhet.com/details/101219</url>
  <published_at>  প্রকাশিত হয়েছে : ৬:০৩:৩১,অপরাহ্ন ২২ জুন ২০১৭</published_at>
  <category>ছিনতাই</category>
  <body>দৈনিকসিলেটডটকম:সিলেট মহানগরীতে পৃথক অভিযানে ছিনতাইকারীসহ ৯ জুয়াড়িকে আটক করেছে পুলিশ। বুধবার রাতে দক্ষিণ সুরমার কদমতলী ও বন্দর বাজার সবুজ বিপনি মার্কেট থেকে তাদের আটক করা হয়। আটককৃতদের মধ্যে ৫ জনকে ভ্রাম্যমান আদালতের মাধ্যমে এক মাসের বিনাশ্রম কারাদ- এবং বাকি ৪জনকে মামলামূলে কারাগারে প্রেরণ করা হয়েছে।সিলেট মেট্রোপলিটন পুলিশের অতিরিক্ত উপ-কমিশনার (মিডিয়া) মো. জেদান আল মুসা জানান, গোপন সংবাদের ভিত্তিতে দক্ষিণ সুরমার কদমতলী বালুরমাঠ ও জিঞ্জির শাহ মাজারের পাশ থেকে জুয়া খেলার সামগ্রী ও নগদ টাকাসহ হবিগঞ্জ জেলার আজমিরীগঞ্জের পশ্চিমভাগের ফজলু মিয়ার ছেলে আল আমিন (২২), জেলার নবীগঞ্জের নোওয়াগাঁওয়ের মৃত সাজিদ মিয়ার ছেলে কাদির মিয়া (৩০), লাখাই থানার বামই গ্রামের সাহেদ মিয়ার ছেলে নজরুল ইসলাম (২৭), সুনামগঞ্জের দিরাই থানার নোয়াখালী বাজারের ছমছু মিয়ার ছেলে আকাশ (১৮) ও লক্ষীপুর জেলার গনকপুর গ্রামের মৃত কালু মিয়ার ছেলে কাশেম মিয়া (৫৪)-কে আটক করা হয়। পরে ভ্রাম্যমান আদালত পরিচালনার মাধ্যমে এক মাসের বিনাশ্রম কারাদ- প্রদান করে জেল হাজতে পাঠানো হয়েছে।এছাড়া বন্দর বাজারের সবুজ বিপনি মার্কেটের চতুর্থ তলা থেকে ৪ ছিনতাইকারীকে আটক করা হয়। সিলেট মহানগরের কোতোয়ালী থানার নাইওরপুল এলাকার মৃত মাসুদ মিয়ার ছেলে মোফাজ্জল হোসেন (৪৪), মীরবক্সটুলার মজিদ মিয়ার ছেলে রাজু আহম্মেদ (২৩), শাহপরাণ থানার কুনিয়ারচর গ্রামের কাছতর আলীর ছেলে তছলিম (২৮), সুনামগঞ্জের জগন্নাথপুর থানার ইছগাঁও গ্রামের আরী আবদুল্লাহর ছেলে জুনায়েদ আলী (২৭) ও সুনামগঞ্জ সদরের সারকিলা গ্রামের মন্দ্রি দাসের ছেলে মুকুল দাস (৩০)-কে আদালতের মাধ্যমে কারাগারে প্রেরণ করা হয়েছে বলেও জানান তিনি।</body>
</article>
