<article>
  <headline>উপশহরে ছিনতাই, মা-মেয়ে আহত</headline>
  <url>http://dainiksylhet.com/details/161015</url>
  <published_at>  প্রকাশিত হয়েছে : ১০:০৮:৪২,অপরাহ্ন ২৬ জুলাই ২০১৯</published_at>
  <category>ছিনতাই</category>
  <body>দৈনিকসিলেটডেস্ক:সিলেট নগরীর অভিজাত এলাকা উপশহরে ছিনতাইয়ের ঘটনা ঘটেছে। শুক্রবার (২৬ জুলাই) বিকাল সাড়ে ৫টার দিকে উপশহর জি-ব্লক ৩ নম্বর রোডে এ ঘটনা ঘটে। ছিনতাইকারীদের হামলায় মা ও মেয়ে আহত হয়েছেন। তারা হলেন- উপশহর জি-ব্লকের ৩ নম্বর রোডের মিজানুর রহমানের স্ত্রী কুলসুমা পারভীন লাকি ও তার মেয়ে।জানা যায়- আজ বিকেলে শপিং শেষে বাসার উদ্দেশ্যে রওয়ানা দেন কুলসুমা পারভীন লাকি ও তার মেয়ে। উপশহরে জি-ব্লকের ৩ নম্বর রোডে যাওয়া মাত্র মোটরসাইকেল যোগে দু’জন ছিনতাইকারীর কবলে পড়েন। ছিনতাইকারীরা লাকির ভ্যানিটি ব্যাগ ধরে টান দেয়। এসময় লাকির কুলে থাকা তার মেয়ে পড়ে গিয়ে গুরুতর আহত হয়। ভ্যানিটি ব্যাগে থাকা একটি মোবাইল ও নগদ টাকা নিয়ে যায় ছিনতাইকারীরা।লাকী বেগমের আত্মীয় মানবাধিকার কর্মী এমদাদুর রহমান উপশহর পুলিশ ফাঁড়িকে খবর দিলে ফাঁড়ির এএসআই সন্তুষ সরেজমিন তদন্ত করেন। পরে রাত সাড়ে ৭টায় ফাঁড়ির ইনচার্জ এসআই সুহেল রানা ঘটনাস্থলে গিয়ে স্থানীয়দের সাথে কথা বলেন।উপশহর পুলিশ ফাঁড়ির ইনচার্জ এসআই সুহেল রানা বলেন- ছিনতাইয়ের ঘটনা তদন্ত চলছে। ছিনতাইকারীদের গ্রেফতারে পুলিশ তৎপর রয়েছে।</body>
</article>
