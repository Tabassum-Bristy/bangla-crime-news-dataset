<article>
  <headline>জালালাবাদে সিএনজিসহ ৫ ছিনতাইকারী আটক</headline>
  <url>http://dainiksylhet.com/details/101097</url>
  <published_at>  প্রকাশিত হয়েছে : ১:৪১:০২,অপরাহ্ন ২০ জুন ২০১৭</published_at>
  <category>ছিনতাই</category>
  <body>দৈনিকসিলেটডটকম:সিলেট সদর উপজেলায় অভিযান চালিয়ে পাঁচ ছিনতকারীকে আটক করেছে জালালাবাদ থানা পুলিশ। এসময় ছিনতাইয়ে ব্যবহৃত একটি সিএনজি (অটোরিকশা) ও ছুরি উদ্ধার করা হয়। সোমবার রাত সাড়ে ১০টায় শহরতলীর নাজিরের গাঁও থেকে গাড়িসহ তাদের আটক করা হয়। আটকৃতরা হল-সিলেট জেলার জালালাবাদ থানাধীন টুকেরবাজার জাঙ্গাইল গ্রামের সুজন আলীর ছেলে ফয়সল, একই থানার গোপাল গ্রামের পশ্চিমপাড়ার আব্দুর রহমানের ছেলে মো. সানি, সিলেট এয়ারপোর্ট থানার চাতল গ্রামের আব্দুল মজিদের ছেলে তোফায়েল আহমদ, সুনামগঞ্জ জেলার ধর্মপাশা থানার সেলবরস গ্রামের নারুল আহমদের ছেলে মো. মোস্তফা-বর্তমান ঠিকানা জালালাবাদ থানাধীন আখালিয়াঘাটের রুহুল আমিনের কলোনীর বাসিন্দা, নেত্রকোনা জেলার বারহাট্টা থানার বারকোনা গ্রামের স্বপন মিয়ার ছেলে মো. বাদল মিয়া-সে আখালীয়া এলাকার বাসিন্দা। সিলেট মেট্টোপলিটন পুলিশের অতিরিক্ত উপ-পুলিশ কমিশনার(মিডিয়া) এক সংবাদ বিজ্ঞপ্তিতে এ তথ্য জানান। পুলিশ জানায়, জালালাবাদ থানার পারকুল গ্রামের মো. মকদ্দস আলীর ছেলে আমির হামজা আখলাক ছিনতাইয়ের শিকার হলে জালালাবাদ থানায় একটি মামলা রজু করেন। সেই মামলার প্রেক্ষিতে অভিযান চালালে ছিনতাইকাজে ব্যবহৃত সিএনজি অটোরিকশাসহ তাদের আটক করতে সক্ষম হয় থানা পুলিশ।</body>
</article>
