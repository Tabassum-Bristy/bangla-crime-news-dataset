<article>
  <headline>সাংবাদিক কামরুল ইসলামের উপর হামলার ঘটনায় মামলা</headline>
  <url>http://dainiksylhet.com/details/125044</url>
  <published_at>  প্রকাশিত হয়েছে : ৭:১২:৫৪,অপরাহ্ন ১১ এপ্রিল ২০১৮</published_at>
  <category>ছিনতাই</category>
  <body>নগরীর পাঠানটুলায় এলাকায় পুলিশের তালিকাভুক্ত ছিনতাইকারীদের হামলায় গুরুত্বর আহত দৈনিক জালালাবাদের স্টাফ রিপোর্টার কামরুল ইসলামে উপর হামলার ঘটনায় জালালাবাদ থানায় মামলা দায়ের করা হয়েছে। বুধবার দুপুরে কামরুল ইসলাম বাদী হয়ে পাঠানটুলা এলাকার পাখি মিয়ার ছেলে সেলিম উদ্দিন ওরফে লন্ডনী সেলিম (৩০) কে প্রধান আসামী করে অজ্ঞাতনামা ৩-৪ কে মামলা আসামী করা হয়েছে। জানা যায়, সম্প্রতি দৈনিক জালালাবাদে পুলিশের উদ্ধৃতি দিয়ে মোটর সাইকেল চুরির মামলার ঘটনায় সেলিম আহমদ ওরফে লন্ডনী সেলিমকে নিয়ে সংবাদ প্রকাশ করা হয়। সম্প্রতি কারাগার থেকে সেলিম জামিনে মুক্তি পায়। সোমবার রাত সোয়া ১২ টায় কামরুল ইসলাম কর্মস্থল থেকে মোহনা ৮৮/এ বাসায় ফেরার পথে পাঠানটুলা এলাকার পাখি মিয়ার পুত্র পুলিশের তালিকাভুক্ত মোটসাইকেল চোর চক্রের সদস্য ছিনতাইকারী সেলিম আহমদ উরফে লন্ডনী সেলিম অজ্ঞাতনামা ৩/৪ জনকে নিয়ে কামরুল ইসলামের গতিরোধ করে। এসময় সেলিম আহমদ ওরফে লন্ডনী সেলিম ছুরি দিয়ে বুকে আঘাত করতে চাইলে কামরুল তা প্রতিহত করেন। পরে কামরুলের বাম হাত ও উরুতে ধারালো অস্ত্র দিয়ে আঘাত করে। এক পর্যায়ে সঙ্গে থাকা অজ্ঞাতনামা ৩/৪ জন ব্যক্তি লোহার রড, কাটের রুল দিয়ে কামরুলের উপর হামলা করে। এসময় সেলিম আহমদ ওরফে লন্ডনী সেলিম কামরুলের সাথে থাকা নগদ ২৫ হাজার টাকা ছিনিয়ে নিয়ে যায়। এ সময় কামরুলের চিৎকারে তার বাসার অন্যান্য লোকজন এগিয়ে আসলে হামলাকারীরা পালিয়ে যায়। পরে তাকে উদ্ধার করে ওসমানী হাসপাতালে নিয়ে আসেন তার সহকর্মীরা। বর্তমানে কামরুল ইসলাম ওসমানী হাসপাতালে চিকিৎসাধীন আছেন।</body>
</article>
