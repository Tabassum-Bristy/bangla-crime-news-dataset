<article>
  <headline>সিলেটে ভোট গ্রহণ শেষ, অপেক্ষা ফলাফলের</headline>
  <url>http://dainiksylhet.com/details/134807</url>
  <published_at>  প্রকাশিত হয়েছে : ৪:৩৭:২৭,অপরাহ্ন ৩০ জুলাই ২০১৮</published_at>
  <category>ছিনতাই</category>
  <body>দৈনিকসিলেটডটকম:  সিলেট সিটি কর্পোরেশন (সিসিক) নির্বাচনে ভোট গ্রহণ শেষ হয়েছে। সোমবার (৩০ জুলাই) সকাল ৮টায় ভেঅট গ্রহণ শুরু হয়ে চলে বিকেল ৪টা পর্যন্ত। এখন চলছে ভোট গণণা।তবে নির্বাচনের শেষ মুহুর্তের নির্ধারিত সময়ের মধ্যে যারা ভোট কেন্দ্রে উপস্থিত হয়েছিলেন তারা তাদের ভোটাধিকার প্রয়োগ করতে পেরেছেন।সিসিক নির্বাচনে ১৩৪টি কেন্দ্রের মধ্যে ২টি কেন্দ্রে ব্যালট ছিনতাইয়ের অভিযোগে ভোট গ্রহণ স্থগিত থাকলেও বাকি ১৩২টি কেন্দ্রে ভোট গ্রহণ সম্পন্ন হয়েছে। স্থগিত হওয়া কেন্দ্র ২টি হলো- ২৪ নম্বর ওয়ার্ডের শাহগাজী সৈয়দ বোরহান উদ্দিন (রহ.) মাদ্রাসা (১১৬) ও ২৭ নং ওয়ার্ডের হবিনন্দি সরকারি প্রাথমিক বিদ্যালয় (১৩৪)।এদিকে, নির্বাচন বর্জনের ঘোষণা দিয়েছেন ইসলামী আন্দোলন বাংলাদেশের প্রার্থী প্রফেসর ডা. মোয়াজ্জেম হোসেন। আর আরিফ ও জুবায়ের নির্বাচন বাতিলের দাবী জানিয়েছেন।</body>
</article>
