<article>
  <headline>জিন্দাবাজার থেকে তিন ছিনতাইকারী আটক</headline>
  <url>http://dainiksylhet.com/details/142853</url>
  <published_at>  প্রকাশিত হয়েছে : ৪:২৯:৫৯,অপরাহ্ন ১৮ নভেম্বর ২০১৮</published_at>
  <category>ছিনতাই</category>
  <body>সিলেট: সিলেট নগরীর জিন্দাবাজার থেকে তিন পেশাদার ছিনতাইকারীকে গ্রেফতার করেছে র‌্যাব-৯। ১৭ নভেম্বর কোতয়ালী থানা এলাকায় অভিযান চালিয়ে তাদেরকে গ্রেফতরা করা হয় বলের‌্যাবের এক সংবাদ বিজ্ঞপ্তিতে জানানো হয়।আটককৃতরা হচ্ছে-নেত্রকোনার রোমান (২৬), ব্রাক্ষণবাড়িয়া আশুগঞ্জের মোঃ কিরন মিয়া (২০) এবং দক্ষিণ সুরমার পালপুরের রাজু মিয়া (২০)। সংবাদ বিজ্ঞপ্তিতে জানানো হয়, র‌্যাব-৯ এর সিপিসি-১, সিলেট ক্যাম্পের একটি বিশেষ অভিযানিক দল সিনিয়র এএসপি পিযুষ চন্দ্র দাস এর নেতৃত্বে পরিচালিত অভিযানে এসএমপির কোতয়ালী থানাধীন জিন্দাবাজার এলাকা সরকারী মহিলা কলেজের সামনে থেকে তাদেরকে আটক করা হয়। তারা মহানগরীর সংঘবদ্ধ ছিনতাইকারী চক্রের সদস্য বলে জানায় এবং ইতোপূর্বে অনেক নিরীহ মানুষের নিকট থেকে মূল্যবান জিনিস ছিনতাইয়ের কথা প্রাথমিক জিজ্ঞাসাবাদে স্বীকার করে। উদ্ধারকৃত আলামতসহ গ্রেফতারকৃত আসামীদেরকে এসএমপির কোতয়ালী থানায় হস্তান্তর করা হয়েছে বলে র‌্যাবের সিনিয়র এএসপি ও মিডিয়া অফিসার মাঈন উদ্দিন চৌধুরী জানিয়েছে।</body>
</article>
