<article>
  <headline>হবিগঞ্জে ১৪ ভরি স্বর্ণসহ তিন ছিনতাইকারীকে আটক</headline>
  <url>http://dainiksylhet.com/details/163564</url>
  <published_at>  প্রকাশিত হয়েছে : ৯:৩৬:৪০,অপরাহ্ন ০১ সেপ্টেম্বর ২০১৯</published_at>
  <category>ছিনতাই</category>
  <body>নিরঞ্জন গোস্বামী শুভ:হবিগঞ্জ শহরের পৌদ্দারবাড়ি বাইপাস রোড এলাকা থেকে ১৪ ভরি স্বর্ণসহ তিন ছিনতাইকারীকে আটক করেছে ডিবি পুলিশ। শুক্রবার বিকেল ৪টায় ডিবির এসআই দেবাশীষ তালুকদারের নেতৃত্বে একদল ডিবি গোপন সংবাদের ভিত্তিতে অভিযান চালিয়ে তাদেরকে আটক করে। আটককৃতরা হল, সদর উপজেলার উচাইল চারিনাও গ্রামের মৃত আলী নেওয়াজের স্ত্রী সুলেমা আক্তার (৬০), একই গ্রামের হাদিস মিয়ার স্ত্রী নাছিমা বেগম (২৫) ও বাচ্ছু মিয়ার পুত্র কাজল মিয়া (২৩)। ডিবি পুলিশ জানায়, আটককৃতরা দীর্ঘদিন যাবত শহরের ভিবিন্ন স্থানে বিশেষ করে মার্কেটের সামনে গিয়ে সাধারণ লোকজনদের সাথে প্রতারণা ও ছিনতাই করে টাকা পয়সা ও স্বার্ণালংকার লুট করে নিয়ে নেয়। তাদেরকে ১৪ ভরি স্বর্ণসহ হাতে নাতে আটক করা হয়েছে। গতকাল শনিবার বিকেলে তাদেরকে আদালতের মাধ্যমে কারাগারে প্রেরণ করা হয়েছে।</body>
</article>
