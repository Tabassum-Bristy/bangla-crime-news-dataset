<article>
  <headline>ওসমানী বিমানবন্দরে নিরাপত্তা জোরদার</headline>
  <url>http://dainiksylhet.com/details/149928</url>
  <published_at>  প্রকাশিত হয়েছে : ৯:৩৭:২০,অপরাহ্ন ২৪ ফেব্রুয়ারি ২০১৯</published_at>
  <category>ছিনতাই</category>
  <body>দৈনিকসিলেটডেস্ক: চট্টগ্রামে বিমান ছিনতাই প্রচেষ্টার খবরে সিলেট ওসমানী আন্তর্জাতিক বিমানবন্দরের নিরাপত্তা ব্যবস্থা জোরদার করা হয়েছে। বিমানবন্দরের প্রবেশদ্বার থেকে শুরু করে সব স্থানে রোববার সন্ধ্যায় বাড়তি পুলিশ মোতায়েন করা হয়েছে।ওসমানী বিমানবন্দরের আর্মড পুলিশ ব্যাটেলিয়ানের অতিরিক্ত পুলিশ সুপার জয়নাল আবেদীন এ তথ্য জানিয়েছেন।পরিবর্তন ডটকমকে তিনি আরও জানান, চট্টগ্রামের ঘটনার পর ওসমানী বিমানবন্দরের নিরাপত্তা ব্যবস্থা জোরদার করা হয়েছে। তল্লাশি ও নজদারি বাড়ানো হয়েছে। পাশাপাশি চেকপোস্টও পরিচালনা করা হয়েছে।ওসমানী বিমানবন্দর ইমিগ্রেশন পুলিশের অতিরিক্ত উপ-কমিশনার মল্লিক আহসান উদ্দিন সামি পরিবর্তন ডটকমকে বলেন, ‘স্বাভাবিক নিরাপত্তার চেয়ে কয়েক গুণ বেশি নিরাপত্তা নেয়া হয়েছে।’সিলেট মেট্রোপলিটন পুলিশের অতিরিক্ত উপ-কমিশনার জেদান আল মূসা পরিবর্তন ডটকমকে বলেন, ‘বিমানবন্দর কেপিআই এলাকা হিসেবে সব সময়ই বাড়তি নিরাপত্তা থাকে। শাহ আমানতের ঘটনার পর আরও সতর্ক অবস্থান নিয়েছি।’</body>
</article>
