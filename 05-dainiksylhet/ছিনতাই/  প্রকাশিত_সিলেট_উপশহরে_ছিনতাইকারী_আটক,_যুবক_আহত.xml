<article>
  <headline>সিলেট উপশহরে ছিনতাইকারী আটক, যুবক আহত</headline>
  <url>http://dainiksylhet.com/details/128093</url>
  <published_at>  প্রকাশিত হয়েছে : ১০:৫২:১৭,অপরাহ্ন ১৪ মে ২০১৮</published_at>
  <category>ছিনতাই</category>
  <body>দৈনিকসিলেটডটকম:সিলেট নগরীর উপশহরস্থ গার্ডেন টাওয়ারের সামনে ছিনতাইয়ের ঘটনায় একজনে আটক করেছে স্থানীয় জনতা। এসময় ছিনতাইকারীর ছুরিকাঘাতে আহত হন এক যুবক। সোমবার (১৪ মে) বিকেল ৪টার দিকে এ ঘটনা ঘটে বলে জানা যায়।এ ঘটনায় আহত যুবকের নাম-পরিচয় জানা যায়নি। তাকে সিলেট ওসমানী মেডিকেল কলেজ (সিওমেক) হাসপাতালে ভর্তি করা হয়েছে।প্রত্যক্ষদর্শী সূত্রে জানা যায়, একটি ব্যাগে টাকা নিয়ে ওই যুবক উপশহর থেকে কোথাও যাচ্ছিলেন। এসময় তিনটি মোটরসাইকেলে ছয় ছিনতাইকারী এসে তার পথরোধ করে। তারা যুবকের হাতে থাকা টাকার ব্যাগ ছিনিয়ে নিতে চাইলে তিনি বাধা দেন। এ সময় ছিনতাইকারীরা তাকে এলোপাথাড়ি ছুরিকাঘাত করে। আহত যুবকের চিৎকার শুনে স্থানীয় জনতার এগিয়ে আসলে ছিনতাইকারীরা পালিয়ে যাওয়ার চেষ্টা করে। এসময় এক ছিনতাইকারীকে আটক করে গণপিটুনি দেয় উৎসুক জনতা।পরবর্তীতে ছিনতাইকারীকে পুলিশের হাতে তুলে দেওয়া হয়। ছিনতাইকারীর নাম নাজিম উদ্দিন বলে জানা যায়। সে সিলেট সদর উপজেলার টুকেরবাজারের পীরপুর এলাকার বাসিন্দা।এ বিষয়ে সিলেট কোতোয়ালী থানার ভারপ্রাপ্ত কর্মকর্তা (ওসি) গৌছুল হোসেনের সাথে যোগাযোগ করা হলে তিনি এই বিষয়ে অবগত নন বলে জানিয়েছেন।</body>
</article>
