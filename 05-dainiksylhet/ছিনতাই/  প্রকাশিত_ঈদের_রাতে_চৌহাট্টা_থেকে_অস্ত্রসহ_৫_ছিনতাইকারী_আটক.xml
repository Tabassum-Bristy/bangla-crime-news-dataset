<article>
  <headline>ঈদের রাতে চৌহাট্টা থেকে অস্ত্রসহ ৫ ছিনতাইকারী আটক</headline>
  <url>http://dainiksylhet.com/details/101482</url>
  <published_at>  প্রকাশিত হয়েছে : ৯:৫৭:২১,অপরাহ্ন ২৭ জুন ২০১৭</published_at>
  <category>ছিনতাই</category>
  <body>দৈনিকসিলেটডটকম:ঈদের রাতে নগরীর চৌহাট্টা পয়েন্ট এলাকা থেকে একটি শর্টগান ও দুই রাউন্ড কার্তুজসহ পাঁচ ছিনতাইকারীকে আটক করেছে পুলিশ। আটককৃত পাঁচজন একই রঙের পাঞ্জাবি পরিহিত ছিল।সোমবার রাতে অভিযান চালিয়ে তাদের আটক করা হয় বলে সিলেটের সকালকে জানিয়েছেন মহানগর পুলিশের অতিরিক্ত উপ-কমিশনার মো. জেদান আল মুসা।তিনি জানান, কোতোয়ালী মডেল থানার উপপরিদর্শক (এসআই) শফিকুল ইসলাম ও এএসআই জামাল তালুকদারের নেতৃত্বে অভিযান চালিয়ে অস্ত্রসহ ওই ৫ছিনতাইকারীকে আটক করা হয়েছে। তাদের বর্তমানে কোতোয়ালী থানায় রাখা হয়েছে। তবে তিনি ওই ছিনতাইকারীদের নাম ও পরিচয় তাৎক্ষণিক ভাবে জানাতে পারেন নি।</body>
</article>
