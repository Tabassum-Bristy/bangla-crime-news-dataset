<article>
  <headline>সিলেটে বিএনপি নেতাকে কুপিয়েছে দুর্বৃত্তরা</headline>
  <url>http://dainiksylhet.com/details/136737</url>
  <published_at>  প্রকাশিত হয়েছে : ১০:৪৬:১৮,অপরাহ্ন ২৭ আগস্ট ২০১৮</published_at>
  <category>ছিনতাই</category>
  <body>দৈনিকসিলেটডটকম: নগরীর শাহী ঈদগাহে রবিবার রাত ৮টায় দুর্বৃত্তের হামলায় সাজ্জাদ হোসেন (৪৫) নামের এক বিএনপি নেতাকে কুপিয়ে আহত করেছে দুর্বৃত্তরা। তাকে ওসমানী হাসপাতালে ভর্তি করা হয়েছে। তার অবস্থা গুরুতর বলে চিকিৎসকরা জানিয়েছে।আহত সাজ্জাদ হোসেন মহানগর বিএনপির সহ-আপ্যায়ন বিষয়ক সম্পাদক। শাহী ঈদগাহের হাজারীবাগ অনামিকা ১৫ নম্বর বাসার বাসিন্দা তৈয়ব আলীর পুত্র সাজ্জাদ। রাত ৮টার দিকে শাহী ঈদগাহ শাহ মীর গাজী (রহ.) মাজারের কাছে তার ওপর এই হামলা চালানো হয়। ছিনতাইয়ে বাধা দেয়ার জেরে তার ওপর হামলার ঘটনা ঘটতে পারে বলে পুলিশ ধারণা করছে।সিলেট মেট্রোপলিটন পুলিশের অতিরক্তি উপপুলিশ কমিশনার (মিডিয়া) মুহম্মদ আবদুল ওয়াহাব জানান, আহত সাজ্জাদ হোসেনের অস্ত্রোপচার হয়েছে।</body>
</article>
