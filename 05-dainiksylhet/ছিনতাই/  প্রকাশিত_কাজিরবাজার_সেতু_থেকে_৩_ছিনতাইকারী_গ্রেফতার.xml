<article>
  <headline>কাজিরবাজার সেতু থেকে ৩ ছিনতাইকারী গ্রেফতার</headline>
  <url>http://dainiksylhet.com/details/150020</url>
  <published_at>  প্রকাশিত হয়েছে : ৭:৪০:২৪,অপরাহ্ন ২৬ ফেব্রুয়ারি ২০১৯</published_at>
  <category>ছিনতাই</category>
  <body>দৈনিকসিলেটডটকম : সিলেট নগরীর উপরস্থ কাজিরবাজার সেতুর উত্তরপ্রান্ত থেকে তিন ছিনতাইকারীকে আটক করেছে পুলিশ। মঙ্গলবার সকাল পৌণে ৮টার দিকে কোতোয়ালী থানা পুলিশের একটি দল অভিযান চালিয়ে তাদেরকে আটক করা হয়। আটককৃতরা হলো- সুনামগঞ্জের ছাতক উপজেলার শেখপাড়ার কাদির মিয়ার ছেলে ও নগরীর লোহারপাড়ার সেলিম মিয়ার কলোনির বাসিন্দা অজিত মিয়া (২২), ময়মনসিংহ জেলার গফরগাঁও উপজেলার ষোলখাসিয়া গ্রামের সুমন মিয়ার ছেলে ও নগরীর ঘাসিটুলা স্বপন মিয়ার বাসার ভাড়াটিয়া পলাশ মিয়া (২০) ও সুনামগঞ্জ জেলার দক্ষিণ সুনামগঞ্জ উপজেলার দরগাপাশা গ্রামের মৃত মাহবুব আলীর ছেলে ও সিলেট সদর উপজেলার জালালাবাদ থানার গোয়াবাড়ি উপরপাড়ার ইউনুছের মেসের ভাড়াটিয়া পারভেজ (২৫)। তাদের কাছ থেকে দুইটি ছোরা উদ্ধার করা হয়েছে। আটককৃতরা দীর্ঘদিন ধরে নগরীতে ছিনতাই করে আসছে বলে জানিয়েছেন কোতোয়ালী থানার ওসি সেলিম মিয়া।</body>
</article>
