<article>
  <headline>শাবিতে ছুরিকাঘাতে আহত ভর্তিচ্ছু শিক্ষার্থী</headline>
  <url>http://dainiksylhet.com/details/113314</url>
  <published_at>  প্রকাশিত হয়েছে : ৫:৫৯:৪৭,অপরাহ্ন ১৬ নভেম্বর ২০১৭</published_at>
  <category>ছিনতাই</category>
  <body>দৈনিকসিলেটডটকম:  শাহজালাল বিজ্ঞান ও প্রযুক্তি বিশ্ববিদ্যালয়ে ভর্তি পরীক্ষা দিতে এসে ছিনতাইকারীদের খপ্পরে পড়ে ছুরিকাহত হয়েছেন ফাহিম মিয়া নামের ভর্তিচ্ছু পরীক্ষার্থী। তিনি ময়মনসিংহ থেকে বিশ্ববিদ্যালয়ের প্রথম বর্ষের ভর্তি পরীক্ষা দিতে আসেন।বৃহস্পতিবার (১৬) দুপুরে বিশ্ববিদ্যালয়ে বঙ্গবন্ধু হল ও সৈয়দ মুজতবা আলী হলের মধ্যবর্তী জায়গায় অবস্থিত টিলায় ঘুরতে গেলে ছিনতাইয়ের শিকার হন তিনি। পরবর্তীতে তাকে সিলেট এমএজি ওসমানী মেডিকেল কলেজ হাসপাতালে ভর্তি করা হয়।এ বিষয়ে বিশ্ববিদ্যালয়ের প্রক্টর সহযোগী অধ্যাপক জহীর উদ্দিন আহমেদ জানান, আমরা ঘটনাটি শুনেছি। এবং পরপরই পুলিশ প্রশাসনকে বিষয়টি জানিয়েছি। ওই দিকের টিলাসহ শহীদ মিনার ও ছাত্রী হলের পার্শ্ববর্তী টিলাগুলোতেও নিরাপত্তা প্রহরী ও অতিরিক্ত পুলিশ মোতায়েন করা হয়েছে।</body>
</article>
