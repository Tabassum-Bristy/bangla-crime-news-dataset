<article>
  <headline>ছিনতাই মামলার আসামিকে মাজারে চাকরি দিলেন আরিফ</headline>
  <url>http://dainiksylhet.com/details/132928</url>
  <published_at>  প্রকাশিত হয়েছে : ২:৩০:৩৪,অপরাহ্ন ১২ জুলাই ২০১৮</published_at>
  <category>ছিনতাই</category>
  <body>দৈনিকসিলেটডেস্ক: সিলেট কোতয়ালি থানার ছিনতাই মামলার চার্জশিটভুক্ত আসামি মো. রজব। ছয়মাস আগে যাকে সিলেট সিটি করপোরেশনে নিয়োগ দিয়েছিলেন তৎকালীন মেয়র আরিফুল হক চৌধুরী। এখনও তিনি করপোরেশনের স্বাস্থ্য শাখার অধীনে হযরত মানিকপীর (রহ.) টিলার তত্ত্বাবধায়ক হিসেবে কর্মরত আছেন। মো. রজব বিএনপির মেয়র প্রার্থী আরিফুল হক চৌধুরীর নির্বাচনী প্রচারকাজে অংশ নিচ্ছেন। আরিফুল হক চৌধুরীর নির্বাচনী বিভিন্ন অনুষ্ঠানে নিয়মিতই দেখা যাচ্ছে মো. রজবকে। গত মঙ্গলবার প্রতীক বরাদ্দের পর আরিফুল হক চৌধুরীর হাতে ধানের শীষ তুলে দেন দলীয় কর্মীরা। এ সময়ও মো. রজবকে আরিফুল হক চৌধুরীর পাশে দাঁড়িয়ে বিজয় চিহ্ন দেখাতে দেখা যায়। জানা গেছে, একটি ছিনতাইয়ের ঘটনায় ২০০৮ সালের ২৩ জুন সিলেট কোতয়ালি থানায় একটি মামলা হয় (মামলা নং-৮১, ধারা ৩৯২, ৪১১)। মো. রজব। এই মামলার আসামী। ইতোমধ্যে পুলিশ রজবকে অভিযুক্ত করে মামলার তদন্ত প্রতিবেদনও দাখিল করেছে। সিটি করপোরেশন সূত্র জানায়, প্রায় ছয়মাস আগে মো. রজবকে হযরত মানিক পীর (রহ.) এর টিলার তত্ত্বাবধায়ক হিসেবে মাস্টার রুলে নিয়োগ দেন আরিফুল হক চৌধুরী। মানিক পীর গোরস্থানে লাশ দাফনসহ যাবতীয় বিষয় তদারকি করেন তিনি। সোনালী ব্যাংক লিমিটেড সিলেট সিটি করপোরেশন শাখার হিসাব নং ১০০৪৭৫৫-এ বেতন মো. রজব আলী প্রতিমাসের বেতন পান। মো. রজব বিশ^নাথ উপজেলার চান্দভরাং গ্রামের অরম উল্লাহর পুত্র। তিনি বর্তমানে চারাদিঘীরপারের আল আমীন ৮৮/১ নং বাসার অধিবাসী। সে বর্তমানে ১০৭ আল আমিন ১০৭ চারাদিঘীরপাড়ের বাসিন্দা।</body>
</article>
