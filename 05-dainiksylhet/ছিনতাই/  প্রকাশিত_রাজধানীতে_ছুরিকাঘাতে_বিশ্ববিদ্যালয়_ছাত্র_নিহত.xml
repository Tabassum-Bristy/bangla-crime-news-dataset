<article>
  <headline>রাজধানীতে ছুরিকাঘাতে বিশ্ববিদ্যালয় ছাত্র নিহত</headline>
  <url>http://dainiksylhet.com/details/109672</url>
  <published_at>  প্রকাশিত হয়েছে : ১০:৩১:০৮,অপরাহ্ন ০৮ অক্টোবর ২০১৭</published_at>
  <category>ছিনতাই</category>
  <body>দৈনিকসিলেটডেস্ক:রাজধানীতে ছিনতাইকারীর ছুরিকাঘাতে আবু তালহা (২২) নামে বেসরকারি ড্যাফোডিল ইউনিভার্সিটির এক শিক্ষার্থী নিহত হয়েছেন।ওয়ারী থানাধীন টিকাটুলি মোড়ে রোববার ভোর ছয়টায় এ ঘটনা ঘটে। আবু তালহা আশুলিয়ায় ড্যাফোডিল ইউনিভার্সিটির কম্পিউটার সাইন্স বিভাগের দ্বিতীয় বর্ষের ছাত্র ছিলেন।তিনি টিকাটুলিতে পরিবারের সঙ্গে থাকতেন। তাদের গ্রামের বাড়ি কুমিল্লায়।নিহতের বাবা নুর উদ্দিন জানান, ভোরে আবু তালহা বিশ্ববিদ্যালয়ের উদ্দেশে বের হয়। টিকাটুলির মোড়ে পৌঁছলে দুই ছিনতাইকারী তাকে এলোপাতাড়ি ছুরিকাঘাত করে সঙ্গে থাকা মোবাইল ও টাকা নিয়ে পালিয়ে যায়।গুরুতর আহত অবস্থায় সকাল আটটার দিকে তাকে ঢাকা মেডিকেল কলেজ হাসপাতালে আনা হলে কর্তব্যরত চিকিৎসক মৃত ঘোষণা করেন।ঢাকা মেডিকেল পুলিশ ফাঁড়ির ইনচার্জ এসআই মো. বাচ্চু মিয়া জানান, লাশ ময়নাতদন্তের জন্য হাসপাতালের জরুরি বিভাগের মর্গে রয়েছে।</body>
</article>
