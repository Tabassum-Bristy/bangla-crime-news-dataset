<article>
  <headline>এসএমপির সতর্কতামুলক ১৩ নির্দেশনা</headline>
  <url>http://dainiksylhet.com/details/147935</url>
  <published_at>  প্রকাশিত হয়েছে : ৮:১৫:২৭,অপরাহ্ন ২৪ জানুয়ারি ২০১৯</published_at>
  <category>ছিনতাই</category>
  <body>দৈনিকসিলেটডেস্ক:চুরি, ছিনতাই ও রাহাজানি থেকে বাঁচতে নগরবাসীকে সতর্কত অবস্থানে থাকার আহ্বান জানিয়েছে সিলেট মহানগর পুলিশ (এসএমপি)। বৃহষ্পতিবার নগরের বাসবাসকারী সকল লোকজন যাতে ছিনতাইয়ের কবলে না পড়ে সেজন্য এই সতর্কতা জারি করেছে পুলিশ প্রশাসন। এতে ১৩টি নির্দেশনা মেনে চলাতে সবাইকে জানানো হয়।সতর্কতার মধ্যে রয়েছে- সিএনজিতে পূর্ব থেকে অপরিচিত যাত্রী বসা থাকলে তা এড়িয়ে চলা, গণপরিবহন ব্যতীত যানবাহন ব্যবহারে সতর্কতা অবলম্বন করা, মূল্যবান ব্যাগ বা অন্যান্য জিনিস বাসস্ট্যান্ডে বাইরে রেখে টয়লেটে না যাওয়া, জনগণের চলাচল কম, সেসব স্থান এড়িয়ে চলা, অপরিচিত যাত্রীর দেওয়া কোনো কিছু খাওয়া বা পান করা থেকে বিরত থাকা, বড় অংকের টাকা বহনের ক্ষেত্রে পুলিশের সহায়তা চাইতে অবহেলা না করার অনুরোধ জানানো হয়েছে।এছাড়া ভোরবেলা বাস থেকে নেমে কাউন্টারে সূর্যোদয় পর্যন্ত অপেক্ষা করা, সিএনজিতে ওঠার সময় সিএনজির রেজিস্ট্রেশন নম্বর লিখে রাখা, বা মোবাইলের মেসেজের মাধ্যমে আগে থেকেই আত্মীয় স্বজনকে অবহিত করা, সন্দেহভাজন মোটরসাইকেল ব্যবহারকারী থেকে সর্তক থাকা, লোকজনের চলাচল বেশি যে সব রাস্তায় তা ব্যবহার করা, মোটরসাইকেল পার্কিংয়ের স্থানে সর্তকতার সঙ্গে মোটরসাইকেল তালাবদ্ধ করে রাখা।তাছাড়া হঠাৎ করে মাঝপথে যদি সিএনজি থামিয়ে দেয় কিংবা সন্দেহজনক আচরণ করে, তাহলে পুলিশের সহায়তা নেওয়া, যথাসম্ভব পুলিশ চেকপোস্টে নেমে পড়ার চেষ্টা করা, সন্দেহজনক কোনো ব্যক্তি বা বস্তু প্রত্যক্ষ করলে বা মতামত, অভিযোগ জানাতে বর্ণিত নম্বরগুলোতে অবহিত করার জন্য বিশেষভাবে অনুরোধ করা হয়েছে।পুলিশ কন্ট্রোল রুম- ০১৭১৩-৩৭৪৩৭৫, ০১৯৯৫-১০০১০০, ০৮২১-৭১৬৯৬৮ (২৪ ঘণ্টা খোলা থাকে)। ট্রাফিক কন্ট্রোল রুম ০৮২১-৭১৮০২৮, ডিবি কন্ট্রোল রুম ০৮২১-৭২০০৬৬, ভারপ্রাপ্ত কর্মকর্তা (ওসি) কোতোয়ালি-০১৭১৩৩৭৪৫১৭, ভারপ্রাপ্ত কর্মকর্তা (ওসি) জালালাবাদ-০১৭১৩৩৭৪৫২২, ভারপ্রাপ্ত কর্মকর্তা (ওসি) এয়ারপোর্ট-০১৭১৩৩৭৪৫২১, ভারপ্রাপ্ত কর্মকর্তা (ওসি) দক্ষিণ সুরমা-০১৭১৩৩৭৪৫১৮, ভারপ্রাপ্ত কর্মকর্তা (ওসি) শাহপরান(র)-০১৭১৩৩৭৪৩১০, ভারপ্রাপ্ত কর্মকর্তা (ওসি) মোগলাবাজার-০১৭১৩৩৭৪৫১৯, সিলেট মহানগর পুলিশ কমিশনার-০১৭১৩-৩৭৪৫০৬, অতিরিক্ত পুলিশ কমিশনার- ০১৭১৩-৩৭৪৫০৭, ডিসি (সদর ওপ্রশাসন) ০১৭১৩-৩৭৪৫০৮, ডিসি (উত্তর) ০১৭১৩-৩৭৪৫০, ডিসি (দক্ষিণ) ০১৭১৩-৩৭৪৫১০, ডিসি (ট্রাফিক) ০১৭১৩-৩৭৪৫১১।এসএমপির অতিরিক্ত উপ-কমিশনার (মিডিয়া) মুহম্মদ আবদুল ওয়াহাব বলেন, সিলেট মেট্রোপলিটন পুল্যিশ শান্তি শৃংখলা রক্ষা, অপরাধ দমন এবং শান্তি পূর্ণভাবে বসবাস করার জন্য নগরবাসীকে সতর্কতা থাকার জন্য বলা হয়েছে।</body>
</article>
