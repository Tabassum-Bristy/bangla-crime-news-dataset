<article>
  <headline>উপশহরে ‘ছিনতাই’ হওয়া তরুণীকে উদ্ধার করেছে পুলিশ</headline>
  <url>http://dainiksylhet.com/details/96989</url>
  <published_at>  প্রকাশিত হয়েছে : ৩:২১:৫৬,অপরাহ্ন ২৮ এপ্রিল ২০১৭</published_at>
  <category>ছিনতাই</category>
  <body>দৈনিকসিলেটডটকম:উপশহরের পুলিশের সামনেই এক তরুণীকে অপহরণের খবর প্রকাশিত হলেও প্রকৃতপক্ষে তা অপহরণ ছিলনা। তরুণীটি স্বেচ্ছায় তার স্বামীর সাথে পালিয়েছিল। পরে বৃহষ্পতিবার গভীররাতে শাহপরাণ থানার পুলিশ স্বামীরসহ মেয়েটিকে উদ্ধার করেছে।এখন তাদের  আদালতে হস্তন্তরের প্রস্তুতি চলছে। জানাগেছে, সিলেট শহরতলীর মিরাপাড়া এলাকার সোহেল আরমানের সাথে ৩ বছর আগে বিয়ে হয় ওসমানীনগর উপজেলার রাইকদাঁড়া গ্রামের জান্নাতুল ফেরদৌস মৃদুলের (২১)। এ বিয়ে মৃদুলের পরিবার মেনে নেয়নি। তারা তাকে অন্যত্র বিয়ে দিতে চেষ্টা করছেন। সোহেল মৃদুলকে ফিরে পেতে কিছুদিন আগে আদলতে মামলাও করেছে বলে জানাগেছে। পুলিশসূত্রে জানাগেছে, মৃদুল এবং সোহেলের বিয়ের কাগজপত্র (কাবিন) ও আছে। মৃদুল স্বেচ্ছায় তার স্বামীর সাথে গিয়েছেন বলেও পুলিশকে জানিয়েছেন।বিষয়টি নিশ্চিত করে শাহপরাণ থানার ওসি আখতার হোসেন  জানিয়েছেন, ওদের বিয়ের কাগজপত্র আছে। তবে আমরা তাদের আদালতে হস্তান্তর করবো। তাদের ব্যপারে সেখানেই সিদ্ধান্ত নেওয়া হবে।-ছবি প্রতীকী</body>
</article>
