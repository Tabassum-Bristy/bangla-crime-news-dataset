<article>
  <headline>৫ মহিলা ছিনতাইকারী আটক</headline>
  <url>http://dainiksylhet.com/details/140997</url>
  <published_at>  প্রকাশিত হয়েছে : ৭:৫৭:০০,অপরাহ্ন ২২ অক্টোবর ২০১৮</published_at>
  <category>ছিনতাই</category>
  <body>জাহেদ আলী মামুন:হবিগঞ্জ শহরের ২নং পুল রবিদাস পাড়া এলাকায় টমটমে সহকারী তহশিলদার আয়েশা আক্তারের গলা থেকে স্বর্ণের চেইন ছিনতাইকালে ৫ মহিলাকে আটক করেছে জনতা। পরে উত্তম মধ্যম দিয়ে পুলিশে সোপর্দ করা হয়। রবিবার দুপুর সাড়ে ১১টায় এ ঘটনা ঘটে। আটককৃত মহিলারা হল, ব্রাহ্মণবাড়িয়া জেলার নাছিরনগর উপজেলার ধরমন্ডল গ্রামের মানিক মিয়ার স্ত্রী রুবিনা আক্তার (৩০), জাবেদ মিয়ার স্ত্রী রুহেনা (২০), কাজল মিয়ার স্ত্রী সুলতানা বেগম (২০), মাসুক মিয়ার স্ত্রী হনুফা (৩০) ও গিয়াস উদ্দিনের স্ত্রী মাহমুদা (৩০)। জানা যায়, গতকাল উল্লেখিত সময়ে টমটমযোগে নূরপুর ইউনিয়ন সহকারী তহশিদার আয়েশা আক্তার হবিগঞ্জে আসার উদ্দেশ্যে রওয়ানা হয়। পথিমধ্যে আয়েশা আক্তারের ভ্যানিটি ব্যাগ থেকে স্বর্ণের চেইন ও টাকা নেয়ার চেষ্টা করে। এ সময় তিনি ওই মহিলাদের আটক করে চিৎকার করলে স্থানীয় লোকজন এসে তাদের আটক করে সদর থানায় খবর দেয়। পরে সদর থানার এসআই মোঃ শাহিদ মিয়ার নেতৃত্বে একদল পুলিশ ঘটনাস্থলে পৌছে তাদেরকে থানায় নিয়ে আসে।</body>
</article>
