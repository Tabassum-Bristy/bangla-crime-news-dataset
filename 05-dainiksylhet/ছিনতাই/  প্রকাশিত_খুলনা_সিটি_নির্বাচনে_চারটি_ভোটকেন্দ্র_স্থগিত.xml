<article>
  <headline>খুলনা সিটি নির্বাচনে চারটি ভোটকেন্দ্র স্থগিত</headline>
  <url>http://dainiksylhet.com/details/128136</url>
  <published_at>  প্রকাশিত হয়েছে : ৩:০৭:০৯,অপরাহ্ন ১৫ মে ২০১৮</published_at>
  <category>ছিনতাই</category>
  <body>দৈনিকসিলেটডেস্ক: খুলনা সিটি কর্পোরেশন নির্বাচনে বেশ কয়েকটি কেন্দ্রে ব্যাপক অনিয়মের খবর পাওয়া গেছে।প্রতিপক্ষের এজেন্টদের বুথ থেকে বের করে দেওয়া, কেন্দ্র দখল, ব্যালট পেপার ছিনতাই, ক্ষমতাসীন দলের পক্ষে সিল মারা এবং বিক্ষিপ্ত সংঘর্ষের ঘটনায় চারটি ভোটকেন্দ্রের ভোটগ্রহণ স্থগিত করা হয়েছে। কেন্দ্র চারটি হলো-ইকবালনগর সরকারি মাধ্যমিক বালিকা বিদ্যালয় কেন্দ্র (পুরুষ), ৩১ নম্বর ওয়ার্ড কাউন্সিলর কার্যালয় কেন্দ্র, ৩০নং ওয়ার্ডের রুপসা হাইস্কুল এবং রুপসা সরকারি প্রাথমিক বিদ্যালয় কেন্দ্র।মঙ্গলবার সকাল ৮টা থেকে শুরু হওয়া খুলনা সিটি কর্পোরেশন নির্বাচনে সবকেন্দ্রেই কয়েকঘণ্ট শান্তিপূর্ণভাবে ভোট গ্রহণ চলে। বেলা ১১টা থেকেই আসতে নানা অনিয়মের অভিযোগ।দুপুর ১২টার দিকে ইকবালনগর সরকারি মাধ্যমিক বালিকা বিদ্যালয় কেন্দ্রের (পুরুষ) ভোট স্থগিত করেছেন রিটার্নিং কর্মকর্তা। আর বেলা একটার দিকে অপর কেন্দ্রের ভোট স্থগিত করা হয়।ইকবালনগর সরকারি মাধ্যমিক বালিকা বিদ্যালয় কেন্দ্রে ভোট শুরুর পর সকাল সাড়ে ১০টার দিকে ওই কেন্দ্রে ২০ থেকে ২৫ জন যুবক জোর করে ঢুকে পড়েন। তাঁরা কেন্দ্রের ৭ নম্বর বুথে ঢুকে ব্যালট পেপার নিয়ে সিল মেরে ভোট বাক্স খরতে থাকে। এই ঘটনার পর বেলা সাড়ে ১১টার দিকে কেন্দ্রের প্রিসাইডিং কর্মকর্তা খলিলুর রহমান কেন্দ্রে ভোট স্থগিতের ঘোষণা দেন।ব্যালট পেপার ছিনতাই আর জাল ভোটের অভিযোগ দুপুর একটার দিকে৩০নং ওয়ার্ডের রুপসা হাইস্কুল এবং রুপসা সরকারি প্রাথমিক বিদ্যালয় কেন্দ্রের ভোট স্থগিত করা হয়। রিটার্নিং কর্মকর্তা ইউনুস আলী এ তথ্য নিশ্চিত করেছেন।এর পাশাপাশি কিছু কেন্দ্রে এজেন্টদের মারধর, ভোট কেন্দ্রে ভোটারদের যেতে না দেয়া এবং একাধিক কেন্দ্রে ভোটার তাড়িয়ে ব্যালটে সিল মারার অভিযোগ পাওয়া গেছে।</body>
</article>
