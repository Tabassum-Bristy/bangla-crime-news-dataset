<article>
  <headline>শাহপরান থেকে র‌্যাবের হাতে ৩ ‘সন্ত্রাসী’ আটক</headline>
  <url>http://dainiksylhet.com/details/113010</url>
  <published_at>  প্রকাশিত হয়েছে : ৭:৩৭:০৮,অপরাহ্ন ১২ নভেম্বর ২০১৭</published_at>
  <category>ছিনতাই</category>
  <body>দৈনিকসিলেটডটকম: সিলেট মহানগরীর শাহপরান থানার শ্যামলী আবাসিক এলাকার ১নং রোড এলাকা থেকে তিন ‘সন্ত্রাসীকে’ আটক করেছে র‌্যাব। তাদের কাছ থেকে একটি শুটারগান, ২ রাউন্ড গুলি ও ছোরা ‘জব্দ’ করা হয়েছে বলে জানিয়েছে র‌্যাব।শনিবার দিবাগত রাত সাড়ে ৮টায় তাদেরকে আটক করা হয়।আটককৃতরা হচ্ছেন- কুমিল্লা জেলার ব্রাহ্মণপাড়ার নাগাইস গ্রামের জসিম উদ্দিনের ছেলে মুন্না আহমদ (২৬), জৈন্তাপুর উপজেলার চতুল বাজারের মৃত ফরিদ মিয়ার ছেলে রুহেল আহমদ (১৯), সুনামগঞ্জের দোয়ারাবাজার থানার সোনাপুর গ্রামের আজমান আলীর ছেলে নবীন হোসেন (৩০)। এরা তিনজনই বর্তমানে শাহপরান থানা এলাকায় বসবাস করছিল।র‌্যাব-৯ এর সিনিয়র সহকারি পরিচালক অতিরিক্ত পুলিশ সুপার মো. মনিরুজ্জামান জানান, শাহপরান থানার শ্যামলী আবাসিক এলাকার ১নং রোডস্থ শ্যামলী জামে মসজিদের সামনে ছিনতাই করার প্রাক্কালে এ তিনজনকে আটক করা হয়। আটককৃতরা জিজ্ঞাসাবাদের জানিয়েছে, তারা ছিনতাই করার উদ্দেশ্যে ওই স্থানে সমবেত হয়।তিনি জানান, এ তিনজন ভাড়াটে সন্ত্রাসী হিসেবে কাজ করতো। এছাড়া সীমান্তবর্তী এলাকা থেকে চোরাচালানের মাধ্যমে দেশে অস্ত্র নিয়ে আসতো। তাদেরকে শাহপরান থানায় হস্তান্তর করা হয়েছে।</body>
</article>
