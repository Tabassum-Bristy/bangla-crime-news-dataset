<article>
  <headline>ইতালিতে ছুরিকাঘাতে বাংলাদেশি নিহত</headline>
  <url>http://dainiksylhet.com/details/126564</url>
  <published_at>  প্রকাশিত হয়েছে : ১২:০৬:২০,অপরাহ্ন ২৮ এপ্রিল ২০১৮</published_at>
  <category>ছিনতাই</category>
  <body>দৈনিকসিলেটডেস্ক:পশ্চিম ইউরোপের দেশ ইতালির মিলানে ছিনতাইকারীর ছুরিকাঘাতে শামসুল হক স্বপন নামে এক বাংলাদেশি নিহত হয়েছেন। বৃহস্পতিবার গভীর রাতে মিলান সেন্ট্রাল স্টেশন এলাকায় এই ঘটনা ঘটে।নিহতের দেশের বাড়ি মানিকগঞ্জের বারুয়াখালিতে। তার বাবার নাম আনোয়ার হোসেন। তিনি পাঁচ বছর ধরে মিলানে বসবাস করছিলেন। একটি রেস্টুরেন্টে কাজ করতেন স্বপন।জানা গেছে, বৃহস্পতিবার (২৬ এপ্রিল) দিবাগত রাতে নাইট ডিউ‌টি শেষে ফেরার পথে নিজ বাসার সাম‌নে দুই ছিনতাই কব‌লে প‌রে চারজন। তারা সবাই রেস্টু‌রেন্টে কাজ কর‌তেন। এ সময় কথা বলার একপর্যায়ে স্বপনকে ছুরিকাঘাত করা হয়।এছাড়া ছুরিকাঘাত করা হয় আ‌রো দু’জন‌কে। ঘটনাস্থ‌লেই মুমূর্ষ হ‌য়ে প‌ড়ে স্বপন। হাসপাতা‌লে নেয়া হলে চিকিত্সক তাকে মৃত ঘোষণা করেন। এই ঘটনায় আহত দু’জন চি‌কিৎসাধীন।</body>
</article>
