<article>
  <headline>‘এটি হত্যা নয় আত্মহত্যা’</headline>
  <url>http://dainiksylhet.com/details/138218</url>
  <published_at>  প্রকাশিত হয়েছে : ৯:০৪:৩৭,অপরাহ্ন ১৬ সেপ্টেম্বর ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:তাসফিয়া আমিন, নবম শ্রেণি পড়ুয়া শিক্ষার্থী। চট্টগ্রামের পতেঙ্গায় তাসফিয়ার লাশ উদ্ধার করা হয় এ বছরের মে মাসের ২ তারিখে। আজ সেই হত্যা মামলার তদন্ত শেষে পুলিশ বলছে ‘এটি হত্যা নয় আত্মহত্যা’।তাসফিয়া আমিনের সঙ্গে এক সহপাঠীর সম্পর্ক ছিল। পরিবার জানতে পারে প্রেমের বিষয়টি এবং একটি রেস্তরায় দেখা করতে গিয়েছে। এই লজ্জায় ও ভয়ে মেয়েটি নগরের গোলপাহাড় থেকে পতেঙ্গায় সমুদ্রসৈকতে গিয়ে আত্মহত্যা করে।আজ রোববার বিকেলে নগর গোয়েন্দা (ডিবি) পুলিশের আদালতে দেওয়া চূড়ান্ত প্রতিবেদনে এসব কথা বলা হয়েছে। ছাত্রীটির পরিবারের দাবি, এটি আত্মহত্যা নয়।এ ঘটনায় মেয়ের বাবা বাদী হয়ে পতেঙ্গা থানায় একটি হত্যা মামলা করেন। এই মামলায় মো. ফিরোজ, এক কিশোরসহ ছয়জনের নাম উল্লেখ করা হয়। গ্রেপ্তার এলিমেন্টারি স্কুলের শিক্ষার্থী এখন কারাগারে রয়েছে। গত ২০শে আগস্ট জামিনে বেরিয়ে যায় গ্রেপ্তার আসামি মো. ফিরোজ ও আসিফ মিজান।সর্বশেষ গোয়েন্দা পুলিশের তদন্ত, ময়নাতদন্ত প্রতিবেদন, ভিসেরা রিপোর্ট এবং সাক্ষীদের দেওয়া তথ্যমতে তাসপিয়া আত্মহত্যা করেছে বলে চূড়ান্ত প্রতিবেদন দেওয়া হয়। চূড়ান্ত প্রতিবেদনে সাতজন প্রত্যক্ষদর্শী সাক্ষীর কথা উল্লেখ করা হয়েছে। পানিতে ডুবে তাসফিয়ার মৃত্যু হয়েছে এমনটি ধারণা করা হচ্ছে। ময়নাতদন্তে তাসফিয়ার পেটের মধ্যে প্রচুর পানি পাওয়া গেছে। শ্বাসনালীতে ছিল কাদাময়লা। তাসফিয়ার শরীরে বিষক্রিয়ার অস্তিত্ব পাওয়া যায়নি, ধর্ষণের প্রমাণও নেই।</body>
</article>
