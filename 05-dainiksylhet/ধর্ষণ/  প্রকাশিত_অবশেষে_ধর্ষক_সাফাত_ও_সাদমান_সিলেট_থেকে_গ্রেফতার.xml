<article>
  <headline>অবশেষে ধর্ষক সাফাত ও সাদমান সিলেট থেকে গ্রেফতার</headline>
  <url>http://dainiksylhet.com/details/98169</url>
  <published_at>  প্রকাশিত হয়েছে : ১০:৩২:৪০,অপরাহ্ন ১১ মে ২০১৭</published_at>
  <category>ধর্ষণ</category>
  <body>দৈনিকসিলেটডটক:বনানীতে দুই তরুণীকে ধর্ষণের মামলার আসামি সাফাত আহমেদ ও সাদমান সাকিবকে গ্রেফতার করেছে পুলিশ। বৃহস্পতিবার রাত সোয়া ৯টার দিকে সিলেট নগরীর পাঠানটুলাস্থ রশীদ ভিলার একটি বাসা থেকে তাদেরকে গ্রেফতার করা হয় বলে জানিয়েছেন সিলেট মহানগর পুলিশের অতিরিক্ত উপ কমিশনার (মিডিয়া) জেদান আল মুসা।তিনি জানান ঢাকা থেকে আসা গোয়েন্দা পুলিশের একটি দল ও সিলেট মহানগর পুলিশের সহায়তায় অভিযান চালিয়ে তাদের গ্রেফতার করে।উল্লেখ্য, বেসরকারি বিশ্ববিদ্যালয়ের দুই শিক্ষার্থী ধর্ষণের অভিযোগ এনে গত ৬ মে বনানী থানায় একটি মামলা দায়ের করেন। মামলার এজাহার সূত্রে জানা যায়, ২৮ মার্চ পূর্বপরিচিত সাফাত আহমেদ ও নাঈম আশরাফ ওই দুই শিক্ষার্থীকে জন্মদিনের দাওয়াত দেয়। এরপর তাদের বনানীর ‘কে’ ব্লকের ২৭ নম্বর সড়কের ৪৯ নম্বরে রেইনট্রি নামের হোটেলে নিয়ে যাওয়া হয়। এজাহারে আরও অভিযোগ করা হয়েছে, সেখানে দুই তরুণীকে হোটেলের একটি কক্ষে আটকে রেখে মাথায় অস্ত্র ঠেকিয়ে ধর্ষণ করে সাফাত ও নাঈম।</body>
</article>
