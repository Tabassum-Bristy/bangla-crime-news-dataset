<article>
  <headline>জগন্নাথপুরে স্কুলছাত্রীকে ধর্ষণের অভিযোগ</headline>
  <url>http://dainiksylhet.com/details/110292</url>
  <published_at>  প্রকাশিত হয়েছে : ৫:০০:২৭,অপরাহ্ন ১৪ অক্টোবর ২০১৭</published_at>
  <category>ধর্ষণ</category>
  <body>জগন্নাথপুর প্রতিনিধি: সুনামগঞ্জের জগন্নাথপুর উপজেলায়  অষ্টম শ্রেণী পড়ুয়া এক স্কুলছাত্রীকে ধর্ষণের অভিযোগ পাওয়া গেছে। অভিযুক্ত উপজেলার মীরপুর ইউনিয়নের গড়গড়ি গ্রামের জহির আলীর ছেলে লিপসন মিয়া (১৮)।বুধবার ভুক্তভোগীর পিতা ঐ লিপসনের বিরুদ্ধে তার মেয়েকে অপহরণ ও ধর্ষণের অভিযোগ এনে থানায় লিখিত অভিযোগ দায়ের করেছেন। লিপসন মিয়া ছাড়া আরোও ৪জনের নাম উল্লেখ করে জগন্নাথপুর থানায় লিখিত অভিযোগ দায়ের করা হয়।অভিযোগের তদন্তকারী কর্মকর্তা জগন্নাথপুর থানার এস আই কবির উদ্দিন জানান, তদন্তের পর অভিযুক্তদের বিরুদ্ধে আইনগত ব্যবস্থা নেয়া হবে। ধর্ষিতার বাবা লিখিত অভিযোগে উল্লেখ করেন ধর্ষক বখাটে যুবক লিপসন ও তার সহযোগি আলকাছ আলী, গয়াস উদ্দিন ও রিপন মিয়ার সহযোগিতায় স্কুলে যাওয়ার পথে গত মাসের ১৪সেপ্টেম্বর অপহরন করে নিয়ে যায়।চলতি মাসের ১০ অক্টোবর সিলেট সদর উপজেলার কান্দিগাঁও এলাকায় স্কুল ছাত্রীকে উদ্ধার ও ধর্ষক লিপসনসহ আটক করতে সক্ষম হলেও লিপসন পালিয়ে যায়। পরে এলাকাবাসী ধর্ষিতা ঐ স্কুল ছাত্রীকে এসএমপির জালালাবাদ থানায় হস্তান্তর করে। পুলিশ ধর্ষিতা ঐ স্কুল ছাত্রীর জবানবন্দি শুনে পরিবারের লোকদের খবর দিয়ে থানায় এনে পরিবারের নিকট ঐ ছাত্রীকে পুলিশ তুলে দেয়। ঘটনাটি স্থানীয়ভাবে নিস্পত্তি করনে বিভিন্ন মহল চেষ্টা চালিয়ে ব্যর্থ হওয়ায় ধর্ষিতার বাবা জগন্নাথপুর থানায় অপহরন ও ধর্ষনের অভিযোগটি দায়ের করেন।ছবি:প্রতীকী</body>
</article>
