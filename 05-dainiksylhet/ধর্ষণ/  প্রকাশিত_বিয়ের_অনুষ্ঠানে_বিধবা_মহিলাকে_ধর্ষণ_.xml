<article>
  <headline>বিয়ের অনুষ্ঠানে বিধবা মহিলাকে ধর্ষণ!</headline>
  <url>http://dainiksylhet.com/details/121462</url>
  <published_at>  প্রকাশিত হয়েছে : ৯:৩৮:১১,অপরাহ্ন ০৫ মার্চ ২০১৮</published_at>
  <category>ধর্ষণ</category>
  <body>প্রতীকী ছবিচুনারুঘাট:চুনারুঘাট উপজেলার সাটিয়াজুড়ি ইউনিয়নের ধারাগাঁও চা বাগানে বিয়ের অনুষ্ঠানে বিধবা মহিলাকে ধর্ষণের অভিযোগ উঠেছে। অসুস্থ অবস্থায় ওই ধর্ষিতাকে হবিগঞ্জ সদর হাসপাতালে ভর্তি করা হয়। সে ওই গ্রামের বাসিন্দা। রবিবার রাত ৯টায় হাসপাতালের গাইনী ওয়ার্ডে ভর্তি ওই মহিলার কন্যা জানান, শনিবার রাতে বাগানের পার্শ্ববর্তী পুরান টিলায় একটি বিয়ের অনুষ্ঠান চলছিল। বিয়ে অনুষ্ঠানে বিশু ভূইয়ার ভাই বিমল ভূইয়া ও তার বন্ধুরা মদপান করে আমোদ ফূর্তি করে। গভীররাতে বিমল ভূইয়া বিধবাকে ধর্ষণ করে মারধোর করে আহত করে।স্থানীয় লোকজন তাকে উদ্ধার করে রবিবার সকালে হবিগঞ্জ সদর হাসপাতালে ভর্তি করে। এ ব্যাপারে চুনারুঘাট থানার ওসি আজমিরুজ্জামান জানান, ঘটনাস্থল পরিদর্শন করেছি। প্রাথমিকভাবে সত্যতা পাওয়া গেছে। লম্পট বিমলকে ধরতে অভিযান চলছে। আজ সোমবার ধর্ষিতার মেডিকেল পরীক্ষা করানো হবে বলে জানান সদর থানার এসআই আব্দুল মুকিত চৌধুরী।</body>
</article>
