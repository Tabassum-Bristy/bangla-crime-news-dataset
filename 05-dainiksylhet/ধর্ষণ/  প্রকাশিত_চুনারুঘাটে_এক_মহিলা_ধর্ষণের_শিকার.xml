<article>
  <headline>চুনারুঘাটে এক মহিলা ধর্ষণের শিকার</headline>
  <url>http://dainiksylhet.com/details/124513</url>
  <published_at>  প্রকাশিত হয়েছে : ৯:২৩:৩৪,অপরাহ্ন ০৬ এপ্রিল ২০১৮</published_at>
  <category>ধর্ষণ</category>
  <body>দৈনিকসিলেটডেস্ক: চুনারুঘাট উপজেলার রাজার বাজারে বেয়াইনের বাড়ি থেকে ফেরার পথে স্বামী পরিত্যক্তা এক গৃহবধূকে গণধর্ষণের অভিযোগ পাওয়া গেছে। পরে ওই গৃহবধূকে উদ্ধার করে হবিগঞ্জ সদর হাসপাতালে ভর্তি করা হয়। সে একই উপজেলার বগাডুবি গ্রামের কন্যা। বৃহস্পতিবার সকালে সদর হাসপাতালে ওই গৃহবধূ সাংবাদিকদের জানান, ১০ বছর আগে বানিয়াচং উপজেলা সদরের যাত্রাপাশা গ্রামের এক সিএনজি চালকের সাথে তার বিয়ে হয়। বিয়ের পর তার ৩ সন্তান জন্ম গ্রহণ করে। পারিবারিক কলহের কারণে তার স্বামী তাকে ত্যাগ করে।এরপর থেকে সে পিত্রালয়ে বসবাস করছে। গত মঙ্গলবার সে রাজার বাজার এলাকায় তার বেয়াইনের বাড়ি বেড়াতে যায়। বুধবার রাতে সিএনজিযোগে বাড়ি ফেরার সময় পথিমধ্যে উৎপেতে থাকা মাগুরুউন্ডা গ্রামের আব্দুল গণির পুত্র রুমেল মিয়া (২৫) ও তার বন্ধু কাওছার মিয়া (২৬) সিএনজি আটক করে তাকে অস্ত্রের মুখে লহ্মীপুর সরকারি প্রাথমিক বিদ্যালয় এলাকায় নিয়ে যায়।সেখানে নিয়ে তাকে ধর্ষণ করে পালিয়ে যায়। রাত ১২টার দিকে ওই গৃহবধূ মোবাইল ফোনে তার দুলা ভাই তাহির মিয়াকে খবর দেয়। তিনি স্থানীয় লোকজন নিয়ে তাকে উদ্ধার করে হবিগঞ্জ সদর হাসপাতালে ভর্তি করে। ওই গৃহবধূ আরও জানায়, স্বামীর সাথে বিচ্ছেদের পর রুমেল তাকে বিভিন্ন সময় উত্যক্ত করতো।</body>
</article>
