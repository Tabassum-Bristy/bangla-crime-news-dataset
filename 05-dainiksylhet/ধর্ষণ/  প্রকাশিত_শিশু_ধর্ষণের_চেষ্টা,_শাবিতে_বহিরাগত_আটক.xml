<article>
  <headline>শিশু ধর্ষণের চেষ্টা, শাবিতে বহিরাগত আটক</headline>
  <url>http://dainiksylhet.com/details/147598</url>
  <published_at>  প্রকাশিত হয়েছে : ৬:৪০:০২,অপরাহ্ন ১৯ জানুয়ারি ২০১৯</published_at>
  <category>ধর্ষণ</category>
  <body>দৈনিকসিলেটডটকম: শাহজালাল বিজ্ঞান ও প্রযুক্তি বিশ্ববিদ্যালয়ের (শাবিপ্রবি) সৈয়দ মুজতবা আলী হলের পাশ্ববর্তী এক টিলায় শিশু ধর্ষণের চেষ্টায় আব্দুস সালাম নামে এক বহিরাগত ভ্যান চালককে আটক করে পুলিশে সোপর্দ করেছে বিশ্ববিদ্যালয় প্রশাসন। প্রত্যক্ষদর্শীদের সূত্রে জানা যায়, শনিবার (১৯ জানুয়ারি) দুপুরে বিশ্ববিদ্যালয়ের মুজতবা আলী হল সংলগ্ন টিলাতে ৬-৭ বছর বয়সী এক মেয়েকে ধর্ষণের চেষ্টা করে অভিযুক্ত ব্যক্তি। এ সময় মেয়ে কান্নাকাটি ও চিৎকার শুরু করলে বিশ্ববিদ্যালয়ের ছাত্র ও এলাকাবাসীরা তা বুঝতে পেরে মেয়েটিকে উদ্ধার করে এবং সালাম নামের ঐ ব্যক্তিকে আটক করে।আটকের পর সে ধর্ষণের চেষ্টা করেছে বলে স্বীকারোক্তি দেয়। পরে বিশ্ববিদ্যালয়ের সহকারী প্রক্টর মোহাম্মদ সামিউল ইসলাম ঘটানাস্থলে উপস্থিত হয়ে আটক করা ব্যক্তিকে পুলিশে হস্তান্তর করে। এ সময় সহকারি প্রক্টর মোহাম্মদ সামিউল ইসলাম বলেন, ‘বিশ্ববিদ্যালয় এলাকায় কেউ কোনো ধরনের অন্যায় কাজ করলে আমরা ছাড় দেব না। আমরা আটক করা ব্যক্তিকে পুলিশে সোপর্দ করেছি। আমরা তার দৃষ্টান্তমূলক শাস্তি চাই।’জালালাবাদ থানার ভারপ্রাপ্ত কর্মকর্তা হারুনুর রশিদ বলেন, ‘বিশ্ববিদ্যালয় প্রশাসন ধর্ষণের চেষ্টায় লিপ্ত থাকার অভিযোগে এক ব্যক্তিকে হস্তান্তর করেছে। আমরা আইনানুগ ব্যবস্থা গ্রহণ করব।’ উল্লেখ্য, আটক করা সালামের বাড়ি ছাতকের গোবিন্দগঞ্জের পীরপুর। সে দীর্ঘদিন ধরে বিশ্ববিদ্যালয় পার্শবর্তী নয়াবাজার এলাকায় থাকত বলে জানা যায়।</body>
</article>
