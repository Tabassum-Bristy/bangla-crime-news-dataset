<article>
  <headline>ঘুমন্ত গৃহবধূর বিবস্ত্র ছবি তুলে ভয় দেখিয়ে ধর্ষণ</headline>
  <url>http://dainiksylhet.com/details/117507</url>
  <published_at>  প্রকাশিত হয়েছে : ৮:৫৫:৩৮,অপরাহ্ন ১৬ জানুয়ারি ২০১৮</published_at>
  <category>ধর্ষণ</category>
  <body>প্রতীকী ছবিদৈনিকসিলেটডেস্ক:বরিশালের গৌরনদীর কমলাপুর গ্রামে ঘুমন্ত গৃহবধূর বিবস্ত্র ছবি তুলে ইন্টারনেটে ছড়িয়ে দেওয়ার ভয় দেখিয়ে ধর্ষণের অভিযোগে এক বখাটেকে আদালতে পাঠিয়েছে পুলিশ। বখাটে আনোয়ার ফকির (২০) ওই গ্রামের সোনা মিয়া ফকিরের ছেলে।গৌরনদী মডেল থানার ওসি মনিরুল ইসলাম জানান, উপজেলার খাঞ্জাপুর ইউনিয়নের কমলাপুর গ্রামের গৃহবধূর স্বামী ঢাকায় ব্যবসা করেন। প্রতিবেশী দুঃসম্পর্কের ভাতিজা আনোয়ার ফকির প্রায়ই ওই ব্যবসায়ীর ঘরে ঘুমাত। এ সুযোগে বখাটে আনোয়ার মোবাইল ফোন দিয়ে গত ৬ মাস আগে ব্যবসায়ীর স্ত্রীর ঘুমন্ত অবস্থায় বিবস্ত্র ছবি তোলে। ওই ছবি ইন্টারনেটে ছড়িয়ে দেওয়ার ভয় দেখিয়ে বখাটে আনোয়ার প্রায়ই গৃহবধূকে ধর্ষণ করত। সবশেষ গত ৪ জানুয়ারি রাতে আনোয়ার ব্যবসায়ীর ঘরে টিভি দেখতে এসে গৃহবধূকে জোরপূর্বক ধর্ষণ করে। গৃহবধূর ডাকচিৎকারে বাড়ির লোকজন ছুটে এলে অভিযুক্ত আনোয়ার পালিয়ে যায়। এ ঘটনায় গৃহবধূ রবিবার রাতে গৌরনদী থানায় মামলা করলে আনোয়ারকে গ্রেফতার করে পুলিশ। এ সময় জব্দ করা হয় তার মোবাইল ফোন সেটটি। গতকাল সকালে বরিশাল শেরেবাংলা মেডিকেলে গৃহবধূর ডাক্তারি পরীক্ষা সম্পন্ন হয়। অপরদিকে গ্রেফতার হওয়া আনোয়ার ফকিরকে বরিশালের অতিরিক্ত চিফ জুডিশিয়াল ম্যাজিস্ট্রেট আদালতের মাধ্যমে কারাগারে পাঠানো হয়েছে।</body>
</article>
