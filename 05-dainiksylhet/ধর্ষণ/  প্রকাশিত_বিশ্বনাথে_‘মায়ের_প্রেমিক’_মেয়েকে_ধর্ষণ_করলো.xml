<article>
  <headline>বিশ্বনাথে ‘মায়ের প্রেমিক’ মেয়েকে ধর্ষণ করলো</headline>
  <url>http://dainiksylhet.com/details/161966</url>
  <published_at>  প্রকাশিত হয়েছে : ১০:২৪:০০,অপরাহ্ন ০৯ আগস্ট ২০১৯</published_at>
  <category>ধর্ষণ</category>
  <body>বিশ্বনাথ:সিলেটের বিশ্বনাথে ঘুমের ওষুধ খাইয়ে এক যুবতিকে (১৯) ধর্ষণের অভিযোগে আলম মিয়া (৩০) নামের এক ব্যক্তিকে গ্রেপ্তার করেছে পুলিশ। বৃহস্পতিবার বিকেলে তাকে আদালতের মাধ্যমে তাকে জেলহাজতে পাঠানো হয়েছে। আলম মিয়ার সাথে ধর্ষিতার মায়ের প্রেমের সম্পর্ক ছিলো বলে জানিয়েছে পুলিশ। ধর্ষিতার মার সাথে তার স্বামীর ছাড়াছাড়ি হয়ে যাবার পর আলমের সাথে মায়ের পরকিয়া সম্পর্ক সৃষ্টি হয়।এই সুবাধে সে প্রায়ই বাসায় আসা যাওয়া করতো।মঙ্গলবার রাতে সেই সুযোগে বাসায় এসে তাঁর যুবতি মেয়েকে ধর্ষণ করে আলম।পরে বিশ্বনাথের জানাইয়া এলাকা থেকে আলম মিয়াকে গ্রেপ্তার করেন পুলিশের উপ-পরিদর্শক (এসআই) মিজানুর রহমান।থানায় দেওয়া অভিযোগ সূত্রে জানা যায়, গত ৫ আগস্ট স্বামীর বাড়ি চট্রগ্রাম থেকে বিশ্বনাথে মায়ের বাসায় বেড়াতে আসেন এক সন্তানের জননী ওই যুবতি। পরদিন ৬ আগষ্ট মঙ্গলবার রাতে ঘুমের ওষুধ খাইয়ে আলম তাকে ধর্ষণ করে। পরে ধর্ষিতা যুবতিকে তাঁর মা সিলেট এমএজি ওসমানী মেডিকেল কলেজ হাসপাতালের ওসিসি সেন্টারে ভর্তি করেন।গত ৭ আগষ্ট বুধবার ওসিসি থেকে বিশ্বনাথ থানায় আলম মিয়াকে অভিযুক্ত করে ধর্ষণ মামলা করেন ওই নারী। (মামলা নং ৮)। গ্রেপ্তার হওয়া আলম সুনামগঞ্জের তাহিরপুর উপজেলার মুকসেদপুর গ্রামের নুরুল ইসলামের ছেলে।</body>
</article>
