<article>
  <headline>চুনারুঘাটে শতবর্ষী বৃদ্ধা ধর্ষণের শিকার</headline>
  <url>http://dainiksylhet.com/details/110002</url>
  <published_at>  প্রকাশিত হয়েছে : ৯:৪১:৪৭,অপরাহ্ন ১১ অক্টোবর ২০১৭</published_at>
  <category>ধর্ষণ</category>
  <body>প্রতীকী চিত্রজাকারিয়া চৌধুরী: হবিগঞ্জের চুনারুঘাট উপজেলার দেউন্দি চা বাগানে শতবর্ষী বৃদ্ধাকে ধর্ষণ করেছে এক লম্পট। মূমুর্ষ অবস্থায় ওই বৃদ্ধাকে  মঙ্গলবার বিকাল ৩টার দিকে হবিগঞ্জ সদর আধুনিক হাসপাতালে ভর্তি করা হয়েছে। এ ঘটনায় উপজেলার দেউন্দি চা বাগানসহ সর্বত্র আলোচনা ও সমালোচনার ঝড় বইছে। এ ব্যাপারে চুনারুঘাট থানায় ধর্ষিতার পরিবারের লোকজন লম্পট অনুলাল মুরাকে অভিযুক্ত করে একটি মৌখিক অভিযোগ দায়ের করেছেন। ধর্ষিতা বৃদ্ধা হবিগঞ্জ সদর আধুনিক হাসপাতালে সাংবাদিকদের জানান, গত বৃহস্পতিবার দিবাগত মধ্য রাতে একই বাগানের প্রণব মুরার ছেলে লম্পট অনুলাল মুরা (২৫) ঘরের দরজা ভেঙ্গে ভেতরে প্রবেশ করে। পরে সে ওই বৃদ্ধাকে অস্ত্র দিয়ে ভয় দেখিয়ে জোর পুর্বক ধর্ষণ করে পালিয়ে যায়। পরে ঘটনাটি এলাকায় জানাজানি হলে স্থানীয় ইউপি চেয়ারম্যানসহ মুরুব্বিয়ানরা শালিস বৈঠকের মাধ্যমে মিমাংসা করার উদ্যোগ নেন। কিন্তু বেশ কয়েকদিন পার হয়ে গেলেও অনুলাল মুরা পরিবারের পক্ষ থেকে কোন সদোত্তর না পাওয়ায় বিষয়টি চুনারুঘাট থানা পুলিশকে অবগত করা হয়। এক পর্যায়ে মঙ্গলবার দুপুরে ওই বৃদ্ধা ধর্ষিতাকে নিয়ে চুনারুঘাট থানায় হাজির হন তার পরিবার। পরে পুলিশ বিষয়টি আমলে নিয়ে বৃদ্ধার চিকিৎসার জন্য হবিগঞ্জ সদর আধুনিক হাসপাতালে প্রেরণ করে।এ ব্যাপারে চুনারুঘাট থানার ভারপ্রাপ্ত কর্মকর্তা (ওসি) আজমিরুজ্জামান জানান, ঘটনাটি শুনেছি। ভিকটিমকে মেডিকেল পরীক্ষার জন্য হাসপাতালে প্রেরণ করা হয়েছে। পুলিশ বিষয়টি খতিয়ে দেখছে। ধর্ষিতা ওই বৃদ্ধার ছেলে সুশীল মহালী জানান, আমার মাকে যে লম্পট বৃদ্ধ বয়সে ধর্ষণ করেছে আমি তার সুষ্ঠ বিচার চাই। এদিকে, এ ঘটনার পর থেকে ধর্ষক লম্পট আত্মগোপন করছে বলে জানা যায়। আজ শতবর্ষী ওই বৃদ্ধার হবিগঞ্জ সদর আধুনিক হাসপাতালে ডাক্তার পরীক্ষা হওয়ার কথা রয়েছে।</body>
</article>
