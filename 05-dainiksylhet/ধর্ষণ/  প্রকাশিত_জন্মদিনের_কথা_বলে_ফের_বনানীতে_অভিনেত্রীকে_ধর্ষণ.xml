<article>
  <headline>জন্মদিনের কথা বলে ফের বনানীতে অভিনেত্রীকে ধর্ষণ</headline>
  <url>http://dainiksylhet.com/details/102183</url>
  <published_at>  প্রকাশিত হয়েছে : ৯:২৮:৩৭,অপরাহ্ন ০৬ জুলাই ২০১৭</published_at>
  <category>ধর্ষণ</category>
  <body>ধর্ষণের ঘটনায় ভিকটিম ওই অভিনেত্রী বুধবার দুপুর দেড়টায় বনানী থানায় একটি মামলা দায়ের করেছেন। প্রাথমিক তদন্তে ধর্ষণের বিষয়টি প্রমাণিত হওয়ায় মামলাটি গ্রহণ করে পুলিশ।বনানী থানা পুলিশের অপারেটর কামরুজ্জামান মামলা দায়েরের বিষয়টি নিশ্চিত করেছেন। মামলা নম্বর-৮। অভিযুক্তকে ধরতে অভিযান চালাচ্ছে পুলিশ।পুলিশ জানায়, মঙ্গলবার বনানী ২ নম্বর রোডের ৫/এ নম্বর বাড়িটিতে (ন্যাম ভিলেজ) জন্মদিনের দাওয়াতের কথা বলে ডেকে ওই তরুণীকে ধর্ষণ করা হয়। এ ঘটনায় বাহাউদ্দিন ইভান নামে এক শিল্পপতির ছেলেকে আসামি করা হয়েছে।মামলার এজাহারে উল্লেখ করা হয়েছে, গত ১১ মাস আগে ফেসবুকের মাধ্যমে তাদের পরিচয়। গত চার মাস আগে তাদের মধ্যে প্রেমের সম্পর্ক হয়। মঙ্গলবার জন্মদিনের কথা বলে খালি বাসায় ডেকে এনে ওই তরুণীকে ধর্ষণ করা হয়। রাত ৩টার দিকে বাসা থেকে বের করে দেয়। ইভান মোবাইল ফোনটিও রেখে দেয় বলে ওই তরুণী জানান।এর আগে, গত ২৮ মার্চ বনানীর ‘দ্য রেইনট্রি’ হোটেলে সাফাত আহমেদ নামে এক বন্ধুর জন্মদিনে যোগ দিতে এসে বন্ধুদের যোগসাজশে ধর্ষণের শিকার হন বেসরকারী বিশ্ববিদ্যালয়ের দুই ছাত্রী।</body>
</article>
