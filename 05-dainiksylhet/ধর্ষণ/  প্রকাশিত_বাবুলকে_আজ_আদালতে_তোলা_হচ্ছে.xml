<article>
  <headline>বাবুলকে আজ আদালতে তোলা হচ্ছে</headline>
  <url>http://dainiksylhet.com/details/124008</url>
  <published_at>  প্রকাশিত হয়েছে : ৯:৪১:৩৯,অপরাহ্ন ০১ এপ্রিল ২০১৮</published_at>
  <category>ধর্ষণ</category>
  <body>দৈনিকসিলেটডটকম:হবিগঞ্জের শায়েস্তাগঞ্জে কিশোরী বিউটি আক্তারকে ধর্ষণ ও হত্যা মামলার প্রধান আসামি বাবুল মিয়াকে আজ( ১ এপ্রিল) রবিবার আদালতে প্রেরণ করে রিমান্ডেরও আবেদন করা হবে। শনিবার বিকেলে আটক বাবুলকে শায়েস্তাগঞ্জ থানায় হস্তান্তর করা হয় বলে শায়েস্তাগঞ্জ থানার ওসি তদন্ত মানিকুল ইসলাম জানিয়েছেন।এর আগে র‌্যাব ৯ ও পুলিশের একটি যৌথ দল সিলেটের বিয়ানিবাজার থেকে তাকে গ্রেফতার করে। শনিবার দুপুরে সিলেটে র‌্যাবের সদর দফতরে এক প্রেস কনফারেন্সে এ ব্যাপারে বিস্তারিত জানানো হয়। লেফটেন্যান্ট কর্নেল আলী হায়দার আজাদ এসব তথ্য জানান। তিনি জানান র‌্যাব গোপন সংবাদের ভিত্তিতে বিয়ানীবাজার এলাকার তার ফুফুর বাড়িতে অভিযান চালিয়ে তাকে আটক করা হয়। র‌্যাবের প্রাথমিক জিজ্ঞাসাবাদে বাবুল অপহরনের কথা স্বীকার করলেও হত্যা ও ধর্ষণের কথা অস্বীকার করেছেন পাশাপাশি বেশ কয়েকজনের নাম প্রকাশ করেছেন। তার দেয়া তথ্যগুলো যাচাই বাচাই করা হচ্ছে।</body>
</article>
