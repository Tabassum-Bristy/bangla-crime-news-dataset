<article>
  <headline>প্রেমিকের বাড়িতে যে কারণে প্রেমিকার অনশন</headline>
  <url>http://dainiksylhet.com/details/112607</url>
  <published_at>  প্রকাশিত হয়েছে : ৮:৫২:১৩,অপরাহ্ন ০৭ নভেম্বর ২০১৭</published_at>
  <category>ধর্ষণ</category>
  <body>চিত্র: প্রতীকীজাহেদ আলী মামুন: বাহুবল উপজেলার ভাদেশ্বর ইউনিয়নের শিমুলিয়াম গ্রামের প্রেমিকা দিনভর বিয়ের দাবীতে প্রেমিক জাহাঙ্গীরের বাড়িতে অনশন করে ব্যর্থ হয়ে বিষপানে আত্মহত্যার চেষ্টা চালিয়েছে। গুরুতর অসুস্থ্য অবস্থায় সোমবার দুপুর ১টায় তাকে সদর হাসপাতালে ভর্তি করা হয়। জানা যায়, চুনারুঘাট উপজেলার কালেঙ্গাগ্রামের আদম আলীর পুত্র জাহাঙ্গীর আলমের সাথে এক বছর ধরে প্রেমের সম্পর্ক চলে আসছে ওই যুবতির। এর সুবাদে জাহাঙ্গীর প্রায়ই বিয়ের আশ্বাস দিয়ে ওই যুবতির সাথে মেলামেশা করে আসছিল। অভাব অনটনের সংসারে ওই যুবতি অলিপুরে প্রাণ কোম্পানীতে ১ মাস আগে চাকুরী নেয়। গত রবিবার রাত ৯টার দিকে তার প্রেমিক জাহাঙ্গীর আলম নতুন বাজার এলাকার জনৈক এক মহিলার বাড়িতে তাকে নিয়ে যায়। সেখানে গিয়ে দেখতে পায় জাহাঙ্গীরের কয়েকজন বন্ধু অবস্থান করছে। এক পর্যায়ে সকলে মিলে ওই যুবতিকে গণধর্ষণ করে। এতে সে অসুস্থ হয়ে পড়ে। মঙ্গলবার রাত ৮টায় ওই যুবতি সদর হাসপাতালে ভর্তি হয়। হাসপাতালে চিকিৎসাধীণ থাকা অবস্থায় তাকে কৌশলে বাড়িতে নিয়ে যায় জাহাঙ্গীর আলম। কিন্তু ৬ দিন পেরিয়ে গেলেও বিষয়টি সমাধান না হওয়ায় গতকাল (সোমবার) ধর্ষিতা যুবতি বিয়ের দাবীতে প্রেমিক জাহাঙ্গীরের বাড়িতে দিনভর অনশন পালন করে। এতেও কোন সুরাহা না হলে দুপুরে প্রেমিকের বাড়িতে বিষপান করে আত্মহত্যার চেষ্টা চালায়। পরে স্থানীয় লোকজন গুরুতর অসুস্থ্য অবস্থায় উদ্ধার করে সদর হাসপাতালে ভর্তি করেন। উৎস:হবিগঞ্জসমাচার</body>
</article>
