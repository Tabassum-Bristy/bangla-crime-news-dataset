<article>
  <headline>লাখাইয়ে এক গৃহবধুকে ধর্ষণের অভিযোগ</headline>
  <url>http://dainiksylhet.com/details/103575</url>
  <published_at>  প্রকাশিত হয়েছে : ৭:১২:৩১,অপরাহ্ন ২৩ জুলাই ২০১৭</published_at>
  <category>ধর্ষণ</category>
  <body>জাহেদ আলী মামুন:লাখাই উপজেলার সিংহগ্রামে  (৩৫) বছরের এক গৃহবধুকে ধর্ষণের অভিযোগ উঠেছে। গুরুতর অসুস্থ অবস্থায় শনিবার দুপুর পৌনে ১২টায় তাকে হবিগঞ্জ সদর আধুনিক হাসপাতালে ভর্তি করা হয়। সে ওই এলাকার একজন দিন মজুরের স্ত্রী। হাসপাতালে ধর্ষিতার পরিবার জানায়, দীর্ঘদিন ধরে প্রতিবেশী সুন্দর আলীর পুত্র মোস্তাক মিয়া তাকে প্রায়ই কু-প্রস্তাব দিত। সে রাজি না হওয়ায়  শনিবার সকাল ৬টায় গৃহবধুকে ঘরে একা পেয়ে মোস্তাক তাকে ধর্ষণ করে। এ সময় তার শোর চিৎকারে স্থানীয় লোকজন এগিয়ে আসলে ধর্ষক পালিয়ে যায়। পরে তাকে উল্লেখিত সময়ে সদর হাসপাতালে এনে ভর্তি করায়। এ ব্যাপারে অপর একটি সূত্র জানায়, গৃহবধুর স্বামীর সাথে প্রতিবেশী মোস্তাক মিয়া সাড়ে ৩ শতক জায়গা নিয়ে পূর্ব বিরোধ চলছিল। এর জেরে  সকালে উভয়ের মধ্যে সংঘর্ষ হয়। এক পর্যায়ে গৃহবধু সদর হাসপাতালে এসে ধর্ষণের অভিযোগ এনে ভর্তি হয়। এ ব্যাপারে হাসপাতালের আবাসিক মেডিকেল অফিসার বজলুর রহমান জানান, ওই মহিলা ধর্ষণের অভিযোগ এনে ভর্তি হয়েছে। পরীক্ষা নিরীক্ষার পর জানা যাবে আসলে কি?</body>
</article>
