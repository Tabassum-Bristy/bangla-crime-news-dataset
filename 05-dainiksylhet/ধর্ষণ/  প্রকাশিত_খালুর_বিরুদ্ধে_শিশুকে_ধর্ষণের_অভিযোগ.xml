<article>
  <headline>খালুর বিরুদ্ধে শিশুকে ধর্ষণের অভিযোগ</headline>
  <url>http://dainiksylhet.com/details/120676</url>
  <published_at>  প্রকাশিত হয়েছে : ১০:৫৩:০৪,অপরাহ্ন ২৪ ফেব্রুয়ারি ২০১৮</published_at>
  <category>ধর্ষণ</category>
  <body>প্রতীকী ছবিদৈনিকসিলেটডেস্ক:গাজীপুরের কালিয়াকৈর উপজেলায় সাত বছরের শিশুকে ফজলু মিয়া (৩২) নামে এক ব্যক্তির ধর্ষণের অভিযোগ উঠেছে। এ ঘটনায় পুলিশ আটক করেছে ফজলু মিয়াকে। শুক্রবার রাত ১০টার দিকে ফজলু মিয়াকে আটক করা হয়।আটক ফজলু মিয়া নাটোরের সিংড়া থানার বিনাহার এলাকার আব্দুল সোবাহানের ছেলে ও ধর্ষণের শিকার শিশুটির আপন খালু।পুলিশ ও এলাকাবাসী জানান, উপজেলার মৌচাক ইউনিয়নের একটি এলাকায় ফজলু স্ত্রী নিয়ে বাসাভাড়ায় থেকে দুইজনই রাজমিস্ত্রির কাজ করতেন। শিশুটিও তাদের সাথে থেকে স্থানীয় একটি স্কুলের দ্বিতীয় শ্রেণিতে লেখাপড়া করতো। শুক্রবার বিকেলে মেয়েটিকে বাসায় একা পেয়ে ধর্ষণের চেষ্টা করে ফজলু।এসময় শিশুটি পালিয়ে পাশের বাড়ির লোকজনদের বিষয়টি জানায়। পরে তারা গিয়ে ফজলু মিয়াকে আটক করে পুলিশে খবর দেয়। পুলিশ ঘটনাস্থলে থেকে ফজলুকে আটক করে।শিশুটি জানায়, জবাই করার ভয় দেখিয়ে গত রবিবার খালু তাকে ধর্ষণ করে। শুক্রবারও তাকে ধর্ষণের চেষ্টা করে।কালিয়াকৈর থানার মৌচাক পুলিশ ফাঁড়ির সহকারী উপ-পরিদর্শক (এএসআই) সেলিম রেজা জানান, এ ঘটনায় ফজলু মিয়াকে আটক করা হয়েছে। জিজ্ঞাসাবাদে ফজলু ধর্ষণের কথা স্বীকার করেছেন।</body>
</article>
