<article>
  <headline>শিক্ষিকার কাপড় ছিঁড়ে ফেললেন প্রধান শিক্ষক অতুল কুমার !</headline>
  <url>http://dainiksylhet.com/details/107792</url>
  <published_at>  প্রকাশিত হয়েছে : ১০:৫৩:৪২,অপরাহ্ন ১৫ সেপ্টেম্বর ২০১৭</published_at>
  <category>ধর্ষণ</category>
  <body>দৈনিকসিলেটডেস্ক:ঝিনাইদহের শৈলকুপা উপজেলার ধলহরাচন্দ্র ইউনিয়নের কাশিনাথপুর সরকারি প্রাথমিক বিদ্যালয়ের ভারপ্রাপ্ত প্রধান শিক্ষক অতুল কুমার সরকারের বিরুদ্ধে তার এক সহকর্মীকে ধর্ষণ চেষ্টার অভিযোগ উঠেছে।বৃহস্পতিবার বিকালে এনিয়ে শৈলকুপা উপজেলা পরিষদে সমঝোতা বৈঠক হয়েছে।নির্যাতনের শিকার ওই স্কুল শিক্ষিকা ঘটনার পর থেকেই স্কুলে যাওয়া বন্ধ করে দিয়েছেন। তিনি বিচার না পেলে আত্মহত্যা করারও হুমকি দিয়েছেন।শৈলকুপা উপজেলা শিক্ষা অফিসার রেজাউল ইসলাম ঘটনার সত্যতা স্বীকার করে বলেন, ‘মৌখিকভাবে কাশিনাথপুর সরকারি প্রাথমিক বিদ্যালয়ের এক শিক্ষিকা তার উপর নির্যাতনের কথা আমাকে জানিয়েছেন। আমরা বিষয়টি তদন্ত করছি। সত্যতা পেলে অবশ্যই ব্যবস্থা গ্রহণ করা হবে।’কাশিনাথপুর সরকারি প্রাথমিক বিদ্যালয়ের সভাপতি প্রফুল্ল কুমার জানান, গত ১২ সেপ্টম্বর থেকে ওই শিক্ষিকা লোকলজ্জার কারণে স্কুলে আসছেন না। তার পরিবর্তে মালিথিয়া সরকারি প্রাথমিক বিদ্যালয়ের এক শিক্ষিকাকে সাময়িক দায়িত্ব দেওয়া হয়েছে।নির্যাতনের শিকার ওই শিক্ষিকা জানান, গত ১১ সেপ্টেম্বর সোমবার স্কুল ছুটির পর প্রধান শিক্ষক অতুল কুমার তাকে কিছুক্ষণ থেকে যেতে বলেন। স্কুল থেকে সহকর্মী শিক্ষক ও শিক্ষার্থীরা বের হয়ে গেলে তাকে ধর্ষণের চেষ্টা চালান তিনি। এতে তার পরনে থাকা কাপড়ও ছিঁড়ে যায়।এ বিষয়ে জানতে চাইলে অভিযুক্ত ভারপ্রাপ্ত প্রধান শিক্ষক অতুল কুমার সরকার বলেন, ‘ওই শিক্ষিকা বদলি হওয়ার জন্য তার বিরুদ্ধে দুর্নাম ছড়াচ্ছেন।’তিনি বলেন, ‘আমি স্থানীয় চেয়ারম্যান মতিয়ার রহমান সাহেবকে বিষয়টি দেখার জন্য বলেছি।’জেলা প্রাথমিক শিক্ষা অফিসার আতাউর রহমান বলেন, ‘এই দুর্ঘটনার খবর উপজেলা শিক্ষা অফিসার আমাকে জানিয়েছেন। আমি বলেছি- একটি তদন্ত রিপোর্ট তৈরি করে যৌন নির্যাতনের ঘটনাটি জানাতে। রিপোর্ট হাতে পেলেই কঠোর ব্যবস্থা গ্রহণ করব।’</body>
</article>
