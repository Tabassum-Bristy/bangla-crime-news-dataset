<article>
  <headline>প্রবাসির স্ত্রীকে ধর্ষণের অভিযোগ॥ ভাসুর আটক</headline>
  <url>http://dainiksylhet.com/details/135605</url>
  <published_at>  প্রকাশিত হয়েছে : ১০:০৬:১৯,অপরাহ্ন ০৮ আগস্ট ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:চুনারুঘাট উপজেলার সাইলগাছ গ্রামে সৌদি প্রবাসির স্ত্রীকে ধর্ষণ করা হয়েছে বলে অভিযোগ পাওয়া গেছে। ঘটনার সাথে জড়িত থাকায় ভাসুর কাশেম মিয়া (৫০) নামে এক ব্যক্তিকে আটক করা হয়েছে। সে ওই গ্রামের হাজী মগল মিয়ার পুত্র। গত সোমবার দিবাগত রাত ১টার সময় এ ঘটনাটি ঘটে। তবে এ নিয়ে পরম্পর বিরোধী বক্তব্য পাওয়া গেছে। সৌদি প্রবাসীর স্ত্রী ভিকটিম (৩০) জানান, ১০ বছর ধরে তার স্বামী সৌদি আরব থাকেন। তার দুইটি পুত্র সন্তান রয়েছে। ওইদিন রাত ১টার সময় কাশেম মিয়া তার ঘরে মেয়ের বিয়ের জন্য টাকা আনতে যায়। এক পর্যায়ে দরজা বন্ধ করে তাকে ধর্ষণ করে। সাথে সাথে সে ও তার সন্তানরা কাশেমকে আটক করে চিৎকার শুরু করলে স্থানীয় লোকজন এসে তাকে আটক করে। পরে চুনারুঘাট থানায় খবর দিলে এসআই আলামিনের নেতৃত্বে একদল পুলিশ রাতেই কাশেমকে থানায় নিয়ে আসে। মঙ্গলবার সকালে ভিকটিম নিজেই বাদী হয়ে ধর্ষণের অভিযোগ এনে চুনারুঘাট থানায় একটি মামলা দায়ের করে। বিকেলে পুলিশ কাশেমকে কোর্টের মাধ্যমে কারাগারে প্রেরণ করে। এদিকে, ৬নং চুনারুঘাট ইউনিয়ন আওয়ামীলীগ নেতা কাশেম জানান, ১০ বছর আগে তার ছোট ভাই কাজলকে ৫ ঘাতিয়া গ্রামের গণি মাস্টারের কন্যাকে বিয়ে করান। বিয়ের এক বছর পর তার ভাই সৌদি আরব চলে যায়। সম্প্রতি কাশেমের সৎ মা কে সে মারপিট করে আহত করে। এনিয়ে কাশেম তাকে গালিগালাজ করে। বিষয়টি এলাকার মুরুব্বিয়ানরা সমাধানও করে দেন। তা ছাড়া আগামী সোমবার তার দ্বিতীয় মেয়ে মুমিনা খাতুনের বিয়ের দিন ধার্য হয় উবাহাটা গ্রামের ইঞ্জিনিয়ার এক ছেলের সাথে। ঘটনার সময় কাশেম তার মেয়ের বিয়ের জন্য টাকা আনতে যায় তার কাছে। এ সুযোগে তাকে ফাসানো হয়েছে।এ ব্যাপারে ওই মামলার তদন্তকারী কর্মকর্তা আল আমিন জানান, মামলা হয়েছে এবং আটক ব্যক্তিকে কারগারে প্রেরণ করা হয়েছে। আজ বুধবার ভিকটিমের ডাক্তারী পরীক্ষা করানো হবে। ডাক্তারী পরীক্ষার রিপোর্ট পাওয়ার পর ধর্ষণ হয়েছে কি না তা জানা যাবে। অপর একটি সূত্র জানায়, মঙ্গলবার দিনভর উভয় পক্ষের মধ্যে রফাদফা চলছিল। বিষয়টির সুরাহা না হওয়ায় মামলা হয়েছে।</body>
</article>
