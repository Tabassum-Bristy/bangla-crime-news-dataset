<article>
  <headline>সিলেট টাইম২৪ ডটকম -এর ইফতার মাহফিল অনুষ্ঠিত</headline>
  <url>http://dainiksylhet.com/details/155937</url>
  <published_at>  প্রকাশিত হয়েছে : ২:০৭:২৬,অপরাহ্ন ১৮ মে ২০১৯</published_at>
  <category>ধর্ষণ</category>
  <body>দৈনিকসিলেটডেস্ক:শাহজালাল বিজ্ঞান ও প্রযুক্তি বিশ্ববিদ্যালয়ের সাবেক একাডেমিক কাউন্সিল মেম্বার ও ইংরেজি বিভাগের অধ্যাপক ড. হোসেন আল মামুন বলেছেন, খোদার ভয় না থাকায় সমাজে অন্যায়, অবিচার, ধর্ষণ, অসামাজিক কার্যকলাপ মহামারি আকার ধারণ করছে। সিয়ামের আদর্শকে ধারণ করে আমাদেরকে এগিয়ে যেতে হবে। পবিত্র এ মাসে ইবাদাত বন্দেগীর দ্বারা নিজে আলোকিত হব এবং সমাজের অন্ধকারকে দূর করে আলোকিত সমাজ গড়বো। সিলেট জননী ফাউন্ডেশন সংসদ-এর উদ্যোগে সিলেট টাইম২৪ ডটকম আয়োজিত মাহে রমজানের তাৎপর্য শীর্ষক আলোচনা ও ইফতার মাহফিলে প্রধান অতিথির বক্তব্যে তিনি এ কথা বলেন।গতকাল বৃহস্পতিবার নগরীর একটি অভিজাত হোটেলে সিলেট টাইম ২৪ ডটকম আয়োজিত আলোচনা সভায় প্রধান আলোচক হিসাবে বক্তব্য রাখেন শাহজালাল জামেয়া ইসলামিয়া কামিল মাদ্রাসার প্রিন্সিপাল মাওলানা লুৎফুর রহমান হুমাইদী।সিলেট টাইম ২৪ ডটকমের সম্পাদক কবি মোশাররফ হোসেন সুজাতের সভাপতিত্বে ও কবি মামুন সুলতানের পরিচালনায় সভায় স্বাগত বক্তব্য রাখেন এ্যাডভোকেট জাবেদ হোসেন। বিশেষ অতিথির বক্তব্য রাখেন সিলেট মেট্রোপলিটন ইউনিভার্সিটির বিজ্ঞান অনুষদের ডীন প্রফেসর ড. নজরুল হক চৌধুরী, সিলেট প্রেসক্লাবের সিনিয়র সহ-সভাপতি এনামুল হক জুবের।জননী ফাউন্ডেশন এর সদস্য জাকারিয়া রায়হানের পবিত্র কোরআন তেলাওয়াতের মাধ্যমে শুরু হওয়া সভায় সম্মানিত অতিথির বক্তব্য রাখেন কেন্দ্রীয় মুসলিম সাহিত্য সংসদের পৃষ্টপোষক সদস্য কলামিস্ট সালেহ আহমদ খসরু, সিলেট নলেজ হার্বাল কলেজের ভাইস প্রিন্সিপাল কবি নাজমুল আনসারী, বাংলাদেশ জাতীয় ইমাম সমিতির আহবায়ক মাওলানা এহসান উদ্দিন, এ্যাডভোকেট মাসুদ আহমদ চৌধুরী (মহসিন)।অন্যান্যের মধ্যে বক্তব্য রাখেন ও উপস্থিত ছিলেন রোকেয়া গার্লস স্কুল এন্ড কলেজের চেয়ারম্যান আবুল হোসেন, সিলেট জজ কোর্টের পেশকার সাইফুল ইসলাম, সিলেট এক্সপ্রেসের স্টাফ রিপোর্টার তাসলিমা খানম বীথি, জননী ফাউন্ডেশন এর সাংগঠনিক সম্পাদক নাজমুল ইসলাম সুমন, কার্যকরী সদস্য রিয়াজ উদ্দিন, সৈয়দ মোস্তাফিজ, হেলেনা আক্তার, ডলি আক্তার, সৈয়দ মুমিন হোসেন রিপন জননী মিডিয়ার পরিচালক মাহমুদ হাসান ও ব্যবসায়ী লুৎফুর রহমান প্রমুখ। প্রধান অতিথির বক্তব্যে ড. হোসেন আল মামুন আরো বলেন, ইফতারির সংস্কৃতি পারস্পরিক হৃদ্যতা তৈরি করে। আমাদেরকে সুষ্ঠু সংস্কৃতি চর্চার মাধ্যমে এগিয়ে যেতে হবে। এতে সিলেটের ঐতিহ্য এ সংস্কৃতির ধারাবাহিকতা বজায় থাকবে।প্রধান আলোচকের বক্তব্যে অধ্যক্ষ মাওলানা লুৎফুর রহমান হুমাইদী বলেন, রমজান হচ্ছে অন্ধকার জীবনকে আলোকিত করে প্রকৃত মুমিন হিসেবে গড়ে তোলার মাস। আল্লাহ তাআলাহ এ মাসের ইবাদতের মাধ্যমে বান্দাদেরকে অসংখ্য নিয়ামত দান করেন। আমাদেরকে কোরআন ও সুন্নাকে অনুসরণ করে তাকওয়া অর্জন করতে হবে। এ মাসের একটি রাত হচ্ছে লাইলাতুলকদর যা হাজার মাসের চাইতে উত্তম। আমাদেরকে বেশি বেশি এবাদতের মাধ্যমে সে রাতের মর্যাদা অর্জন করতে হবে।বিশেষ অতিথির বক্তব্যে প্রফেসর ড. নজরুল হক চৌধুরী বলেন, বর্তমান সমাজে আল্লাহর প্রতি ভয় কমে যাওয়ায় নানা অপকর্ম সৃষ্টি হচ্ছে। তাই সর্বস্তরের মানুষকে স্ব স্ব অবস্থান থেকে এসব অপকর্ম রুখে দাঁড়তে হবে। হত্যা ধর্ষন ও সমাজে প্রচলিত সকল কুসংস্কার বিরুদ্ধে কঠোর অবস্তান নিয়ে ভয়কে জয় করে সমাজকে সুন্দর ভাবে গড়ে তুলতে হবে।</body>
</article>
