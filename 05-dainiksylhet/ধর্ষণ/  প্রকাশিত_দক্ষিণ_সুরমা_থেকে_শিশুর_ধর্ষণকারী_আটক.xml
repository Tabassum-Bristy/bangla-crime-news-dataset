<article>
  <headline>দক্ষিণ সুরমা থেকে শিশুর ধর্ষণকারী আটক</headline>
  <url>http://dainiksylhet.com/details/127751</url>
  <published_at>  প্রকাশিত হয়েছে : ৪:৫৮:১৩,অপরাহ্ন ১০ মে ২০১৮</published_at>
  <category>ধর্ষণ</category>
  <body>দৈনিকসিলেটডটকম: দক্ষিণ সুরমা থেকে শিশু ধর্ষণকারীকে আটক করেছে র‌্যাব-৯। র‌্যাব জানায়, বৃহস্পতিবার ( ১০ মে ) ভোর সাড়ে ৪টার সময় গোপন সংবাদের ভিত্তিতে ধর্ষক নোমান আহম্মেদ শিপু মিয়াকে তারা আটক করে । আটককৃত ব্যক্তি কুলাউড়াতে চাঞ্চল্যকর ৩ বছরের কন্যা শিশু ধর্ষণ মামলার প্রধান আসামী।উল্লেখ্য যে, গত ৬ মে শিশুটির দিন মজুর বাবা-মা বাড়িতে না থাকায় দুপুর বেলায় আটককৃত প্রতিবেশী শিপু মিয়া বিস্কুট খাওয়ানোর লোভ দেখিয়ে ঐ শিশুটিকে তার ঘরে ডেকে নিয়ে আসে। এক পর্যায়ে শিপু মিয়া ঐ অবুঝ শিশুটিকে ধর্ষণ করে। শিশুটির বাবা-মা দিনমজুরের কাজ শেষে বাড়ি ফিরে দেখেন তাদের মেয়ে কাঁদছে।এ সময় তার শারীরিক অবস্থা দেখে এবং শিশুটির কথা শুনে ধর্ষণের আলামত বোঝা যায়।পরে শিশুর স্বজনেরা শিপু মিয়ার অভিভাবকের কাছে গিয়ে এ ঘটনার বিচার দাবি করেন কিন্তু তারা বিষয়টি এড়িয়ে যান। পরবর্তীতে শিশুটির মা বাদী হয়ে শিপু মিয়ার বিরুদ্ধে ০৮ মে ২০১৮ ইং তারিখে কুলাউড়া থানায় নারী ও শিশু নির্যাতন দমন আইনে মামলা দায়ের করে। এরই প্রেক্ষিতে র‌্যাব-৯ এর কয়েকটি বিশেষ দল ধর্ষক শিপুকে গ্রেফতারের লক্ষ্যে পৃথক পৃথক অভিযান পরিচালনা করে।গ্রেফতারকৃত শিপুকে জিঙ্গাসাবাদে তিন বছরের কন্যা শিশুকে ধর্ষণের কথা স্বীকার করে। ঘটনার পর হতে চাঞ্চল্যকর ধর্ষণ মামলার প্রধান আসামী শিপু মিয়া (১৮) গ্রেফতার এড়ানোর লক্ষ্যে বিভিন্ন স্থানে আত্মগোপন করে আসছিল। গ্রেফতারকৃত আসামীকে মৌলভীবাজারের কুলাউড়া থানায় হস্তান্তর করা হয়েছে।</body>
</article>
