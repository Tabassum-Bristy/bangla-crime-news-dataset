<article>
  <headline>নবীগঞ্জে ছোট ভাইয়ের স্ত্রীকে ধর্ষণ করেছে লম্পট ভাসুর</headline>
  <url>http://dainiksylhet.com/details/107198</url>
  <published_at>  প্রকাশিত হয়েছে : ১০:২৫:২১,অপরাহ্ন ০৮ সেপ্টেম্বর ২০১৭</published_at>
  <category>ধর্ষণ</category>
  <body>রায়হান আহমেদ মুন্না:নবীগঞ্জের বনগাও গ্রামে  ছোট ভাইয়ের স্ত্রীকে ধর্ষণ করেছে লম্পট তোফাজ্জুল মিয়া নামে এক ভাসুর। এ ঘটনায় এলাকায় আলোচনা ও সমালোচনার ঝড় বইছে। ধর্ষক তোফাজ্জুল মিয়া একই উপজেলার জামারগাও গ্রামের মৃত নাছির আলীর পুত্র।  গত বুধবার রাত ১২ টায় এ ঘটনা ঘটে। স্থানীয় সূত্র জানায়, নবীগঞ্জ উপজেলার জামারগাও গ্রামের আলী হোসেনের স্ত্রী তার সন্তানাদিসহ গত ঈদে তার পিত্রালয় একই উপজেলার বনগাও গ্রামে বেড়াতে আসে। এমতাবস্থায় গত বুধবার রাতে তোফাজ্জুল মিয়া তার ছোট ভাইয়ের স্ত্রী ও সন্তানদের দেখতে তার পিত্রালয়ে আসে। পরে রাতের খাবার শেষে পরিবারের লোকজন ঘুমিয়ে পড়লে তোফাজ্জুল কৌশলে তার ছোট ভাইয়ের স্ত্রীর রুমে প্রবেশ করে এবং ওড়না দিয়ে তার মুখ বেধে জোরপূর্বক ধর্ষণ করে। এ সময় ওই মহিলা শোর-চিৎকার করলে তোফাজ্জুল মিয়া পালিয়ে যায়। পরিবারের লোকজন তাকে উদ্ধার করে গতকাল বৃহস্পতিবার দুপুরে হবিগঞ্জ সদর আধুনিক হাসপাতালে ভর্তি করেছে।</body>
</article>
