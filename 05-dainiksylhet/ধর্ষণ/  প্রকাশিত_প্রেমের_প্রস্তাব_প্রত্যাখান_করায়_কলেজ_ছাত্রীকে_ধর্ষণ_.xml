<article>
  <headline>প্রেমের প্রস্তাব প্রত্যাখান করায় কলেজ ছাত্রীকে ধর্ষণ!</headline>
  <url>http://dainiksylhet.com/details/104930</url>
  <published_at>  প্রকাশিত হয়েছে : ৮:৩৫:১৮,অপরাহ্ন ০৯ আগস্ট ২০১৭</published_at>
  <category>ধর্ষণ</category>
  <body>জাহেদ আলী মামুন:চুনারুঘাট উপজেলার খাইসনাজুরি গ্রামে প্রেমের প্রস্তাব প্রত্যাখান করায় জনৈক (১৬) এক কলেজ ছাত্রীকে ধর্ষণ করেছে  সিএনজি চালক। মঙ্গলবার সন্ধ্যায় তাকে অসুস্থ্য অবস্থায় হবিগঞ্জ সদর হাসপাতালে ভর্তি করা হয়। কলেজ ছাত্রী ওই এলাকার কন্যা। ধর্ষিতার পরিবার জানায়, তাদের মেয়ে মিরপুর আলিফ সোবহান চৌধুরী কলেজের অনার্স ১ম বর্ষের ছাত্রী। কলেজে আসা যাওয়ার পথে তাদের প্রতিবেশী ইউনুস আলীর পুত্র সিএনজি চালক সুজন মিয়া প্রায়ই প্রেমের প্রস্তাব দিত। কিন্তু ওই যুবতি তার প্রস্তাবকে একাধিকবার ফিরিয়ে দিয়ে আসছিল। এতে ক্ষিপ্ত হয় সিএনজি চালক সুজন। সোমবার দিবাগত রাতে যুবতির পরিবারের লোকজনের অগোচরে তাদের ঘরে প্রবেশ করে। এক পর্যায়ে অস্ত্রের ভয় দেখিয়ে জোর পূর্বক ধর্ষণ করে পালিয়ে যায়। পরে বিষয়টি ওই যুবতি তার পরিবারের সদস্যদের বললে  মঙ্গলবার সন্ধ্যায় তাকে হবিগঞ্জ সদর হাসপাতালে এনে ভর্তি করায়। এ ব্যাপারে অপর একটি সূত্র জানায়, ওই কলেজ ছাত্রীর সাথে সিএনজি চালক সুজন মিয়ার দীর্ঘদিন ধরে প্রেমের সম্পর্ক চলছিল। এর প্রেক্ষিতে তারা প্রায়ই গোপন অভিসারে মিলিত হয়। এক পর্যায়ে যুবতি গর্ভবতী হয়ে পড়লে সুজনকে বিয়ে করতে চাপ সৃষ্টি করে। কিন্তু সে রাজি না হওয়ায়  উল্লেখিত সময়ে সদর হাসপাতালে এসে ধর্ষণের অভিযোগ এনে ভর্তি হয়। এ ব্যাপারে সদর হাসপাতালের কর্তব্যরত ডাক্তার সাইফুর রহমান সোহাগ জানান, ধর্ষণের অভিযোগ এনে সে হাসপাতালে ভর্তি হয়েছে। পরীক্ষার পর জানা যাবে আসলে কি?</body>
</article>
