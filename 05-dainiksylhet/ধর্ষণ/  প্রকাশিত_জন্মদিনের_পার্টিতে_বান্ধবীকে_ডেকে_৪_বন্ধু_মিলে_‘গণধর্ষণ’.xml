<article>
  <headline>জন্মদিনের পার্টিতে বান্ধবীকে ডেকে ৪ বন্ধু মিলে ‘গণধর্ষণ’</headline>
  <url>http://dainiksylhet.com/details/161603</url>
  <published_at>  প্রকাশিত হয়েছে : ১০:৪৩:৫১,অপরাহ্ন ০৩ আগস্ট ২০১৯</published_at>
  <category>ধর্ষণ</category>
  <body>দৈনিকসিলেটডেস্ক:জন্মদিনের অনুষ্ঠান চলার সময় চার বন্ধু মিলে এক তরুণীকে (১৯) ধর্ষণের অভিযোগ উঠেছে। ঘটনার পর ওই তুরুণী এতটাই ভেঙে পড়েন যে, প্রায় একমাস বিষয়টি কাউকে বলেননি। কিন্তু সম্প্রতি গুরুতর অসুস্থ হওয়ার পর ঘটনাটি প্রকাশ্যে আসে।ভারতের একটি সংবাদমাধ্যমের খবরে বলা হয়, ভারতের মুম্বাই শহরের চেম্বুর নামক এলাকায় সম্প্রতি এই ঘটনাটি ঘটে। পুলিশ অজ্ঞাত পরিচয় চার অভিযুক্তের বিরুদ্ধে মামলা দায়ের করেছে।পুলিশ সূত্রে জানা গেছে, ধর্ষণের শিকার ওই তরুণী প্রকৃতপক্ষে মহারাষ্ট্রের অওরঙ্গাবাদ নামক এলাকার বাসিন্দা। গত ৭ জুলাই তিনি মুম্বাইয়ে আসেন।ভারতীয় গণমাধ্যমগুলো বলছে, গত ৭ জুলাই ছিল ওই তরুণীর জন্মদিন। সে উপলক্ষ্যে তাকে মুম্বাইয়ে ডাতে তার বন্ধুরা। ছোটখাটো ঘরোয়া অনুষ্ঠানের আয়োজনও করে তারা। কেক কাটা হলে চার বন্ধু মিলে ওই তরুণীকে গণধর্ষণ করে। কিন্তু ঘটনার পর তরুণী পুলিশের কাছে বিষয়টি জানাতে লজ্জা পান। থানায় যাওয়ার বদলে ঘটনার পর ফিরে যান নিজের বাড়িতে। পরিবারেরও কাউকে কিছু জানাননি তিনি। সামাজিকভোবে হেয় হবার ভয়ে পুরো ঘটনা সবার কাছ থেকে আড়াল করার চেষ্টা করেন।শারীরিক অবস্থার কারণে ঘটনাটি বেশিদিন চাপা থাকেনি। গত ২৪ জুলাই হঠাৎতার যৌনাঙ্গে যন্ত্রণা শুরু হয়। স্থানীয় হাসপাতালে নিয়ে যাওয়ার পর চিকিৎসকদের সন্দেহ হলে তারা পুলিশকে বিষয়টি জানান। তারপরই বিষয়টি সামনে আসে।তারপর গত ৩০ জুলাই বাবাকে ঘটনার বিস্তারিত জানান ধর্ষণের শিকার ওই তরুণী। তিনি নিজেই স্থানীয় বেগমপুরা থানায় মামলা দায়ের করেন। পরে অবশ্য মামলাটি চুনাভাট্টি নামক থানায় স্থানান্তর করা হয়। এখন পর্যন্ত অভিযুক্তদের শনাক্ত করা যায়নি। চিকিৎসাধীন ওই তরুণীর অবস্থা গুরুতর বলে জানিয়েছে পুলিশ ও হাসপাতাল কর্তৃপক্ষ।</body>
</article>
