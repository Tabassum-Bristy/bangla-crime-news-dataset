<article>
  <headline>জৈন্তাপুরে গৃহবধূকে ধর্ষণ, ধর্ষক আটক</headline>
  <url>http://dainiksylhet.com/details/103714</url>
  <published_at>  প্রকাশিত হয়েছে : ১০:০৭:৫৪,অপরাহ্ন ২৪ জুলাই ২০১৭</published_at>
  <category>ধর্ষণ</category>
  <body>জৈন্তাপুর সংবাদদাতা: সিলেটের জৈন্তাপুরে রাতের আঁধারে ঘরে ঢুকে এক গৃহবধূকে ধর্ষণ করেছে এক লম্পট। এ ঘটনায় ধর্ষক বাবুল মিয়া ওরফে টলি বাবুলকে আটক করে উত্তম মধ্যম দিয়ে পুলিশে সোপর্দ করেছে স্থানীয় জনতা। রবিবার রাতে তাকে আটক করা হয়। সোমবার তাকে আদালতে হাজির করে জেলহাজতে প্রেরণ করা হয়েছে। আটক বাবুল মিয়া ওরফে টলি বাবুল জৈন্তাপুর উপজেলার নিজপাট ইউনিয়নের পূর্ব লক্ষ্মীপ্রসাদ গ্রামের মো. বশির উদ্দিনের ছেলে। এলাকাবাসী ও পুলিশ সূত্রে জানা যায়, বাবুল একই গ্রামের এক গৃহবধূকে দীর্ঘদিন ধরে  উত্যক্ত করে আসছিল। এনিয়ে এলাকায় কয়েক দফা সালিশ বৈঠকও হয়।রবিবার রাতে সে ওই গৃহবধূর ঘরে ঢুকে তাকে ধর্ষন করে। এসময় গৃহবধূর চিৎকার শুনে লোকজন এসে বাবুলকে আটক করে উত্তম-মধ্যম দিয়ে পুলিশে খবর দেন। এ ঘটনায় ধর্ষিতা বাদি হয়ে সোমবার জৈন্তাপুর থানায় মামলা দায়ের করেছেন।জৈন্তাপুর থানার ওসি মো. মাইনুল জাকির জানান, ধর্ষনের অভিযোগে বাবুলকে স্থানীয় লোকজন আটক করে পুলিশে খবর দেন। পরে পুলিশ তাকে আটক করে থানায় নিয়ে আসে। তার বিরুদ্ধে ধর্ষণ মামলা রেকর্ড করা হয়েছে।ওসি জানান, ধর্ষিতার ডাক্তারি পরীক্ষার জন্য তাকে ওসমানী মেডিকেল কলেজ হাসপাতালের ওসিসিতে ভর্তি করা হয়েছে। এছাড়া আটক বাবুলকে আদালতে হাজির করে কারাগারে প্রেরণ করা হয়েছে।-প্রতীকী ছবি</body>
</article>
