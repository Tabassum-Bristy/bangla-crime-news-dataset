<article>
  <headline>সুনামগঞ্জে চাচার বিরুদ্ধে ভাতিজী ধর্ষণের অভিযোগ</headline>
  <url>http://dainiksylhet.com/details/128827</url>
  <published_at>  প্রকাশিত হয়েছে : ৩:৪৬:০৮,অপরাহ্ন ২৩ মে ২০১৮</published_at>
  <category>ধর্ষণ</category>
  <body>সুনামগঞ্জ প্রতিনিধি : সুনামগঞ্জ সদর উপজেলার গৌরারং ইউনিয়নের দামপাড়া গ্রামে স্বামী পরিত্যক্তা এক নারীকে দূর সম্পর্কের চাচা কর্তৃক ধর্ষণের অভিযোগ ওঠেছে। অভিযুক্ত সুহেল মিয়া (২৬) গৌরারং ইউনিয়নের দামপাড়া গ্রামের বাসিন্দা গোলাম মোস্তাফার ছেলে। মঙ্গলবার রাতে এ ধর্ষণের ঘটনা ঘটে।নির্যাতনের শিকার ওই নারীর স্বজনরা জানান, রাতে বাড়ির বারান্দায় দাঁড়িয়ে ওই নারী মোবাইল ফোনে কথা বলছিল। এ সময় তার প্রতিবেশী আত্মীয় সম্পর্কে চাচা সুহেল মিয়া (২৬) তাকে জোরপূর্বক মুখ চেপে ধরে বাড়ি থেকে জঙ্গলে নিয়ে গিয়ে সেখানে তাকে ধর্ষণ করে।এ সময় ওই নারী চিৎকার দিতে চাইলে তাকে খুন করে পাশের খালে ফেলে দেয়ার হুমকি দেয় সুহেল মিয়া।সুনামগঞ্জ থানার এসআই আতিকুর রহমান বলেন, ধর্ষণের ব্যাপারে আমরা মৌখিক অভিযোগ পেয়েছি। লিখিত অভিযোগ পাওয়ার পর তদন্তে সাপেক্ষে আইন অনুযায়ী ব্যবস্থা গ্রহণ করা হবে।</body>
</article>
