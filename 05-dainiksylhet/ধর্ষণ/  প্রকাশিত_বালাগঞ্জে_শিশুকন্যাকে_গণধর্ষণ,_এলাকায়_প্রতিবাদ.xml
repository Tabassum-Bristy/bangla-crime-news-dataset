<article>
  <headline>বালাগঞ্জে শিশুকন্যাকে গণধর্ষণ, এলাকায় প্রতিবাদ</headline>
  <url>http://dainiksylhet.com/details/143249</url>
  <published_at>  প্রকাশিত হয়েছে : ৯:২৬:৩৭,অপরাহ্ন ২৪ নভেম্বর ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:বালাগঞ্জ উপজেলার শিওরখাল গ্রামের স্থানীয় মাদরাসা পড়–য়া ৭ম শ্রেণির এক শিশুকন্যাকে পাশবিক নির্যাতনের সংবাদ পাওয়া গেছে। শিশুটি সিলেট ওসমানী মেডিকেল: কলেজ হাসপাতালে চিকিৎসাধিন রয়েছে। তার অবস্থা আশঙ্কাজনক বলে পারিবারিক সূত্রে জানা গেছে। এলাকাবাসী এ ঘটনায় জড়িত অপরাধীদের শাস্তির দাবি জানিয়েছেন।এ ব্যাপারে শুক্রবার রাতে বালাগঞ্জ থানায় মামলা দায়ের করা হয়েছে। মামলা নম্বর ০৮। তারিখ ২৩ নভেম্বর ২০১৮। মামলায় শিওরখাল গ্রামের আব্দুল করিম তালুকদারের ছেলে আব্দুল আহাদ (২৫) ও একই গ্রামের ইউপি সদস্য আইয়ুব আলীর ছেলে আযই (৩২) সহ অজ্ঞাত আরও ৪ জনকে আসামী করা হয়েছে। বালাগঞ্জ থানার অফিসার ইন-চার্জ গাজী আতাউর রহমান ঘটনার সত্যতা স্বীকার করেছেন। অপরাধীদের ধরতে অভিযান অব্যাহত রয়েছে বলে তিনি জানিয়েছেন।ভিকটিমের পারিবারিক সূত্র জানা গেছে, শিওরখাল গ্রামের স্থানীয় মাদরাসার ৭ম শ্রেণির শিক্ষার্থী ‘ফুল’ (ছদ্ম নাম) গত বৃহস্পতিবার সন্ধ্যা সাড়ে ৭টায় একই ঘরের পাশের চাচার ঘরে বেড়াতে যায়। সেখান থেকে ফেরার পথে উৎ পেতে থাকা ৫/৬জন যুবক ঘরের বারান্দা থেকে তাকে জোরপূর্বক তুলে নিয়ে যায়। অপরাধীরা তাকে তুলে নিয়ে বাড়ির দক্ষিণ পাশে একটি পরিত্যাক্ত নির্জন খড়ের ঘরে ‘গণধর্ষণ’ করে। প্রায় আধাঘণ্টাব্যাপী নির্যাতনকালে শিশুটি মারাত্মক রক্তাক্ত আহত হয়। ইতোমধ্যে পরিবারের লোকজন তাকে খোঁজাখুঁজি শুরু করেন। এক পর্যায়ে ঘটনাস্থলের পাশে সজ্ঞাহীন অবস্থায় তাকে উদ্ধার করা হয়। কিছুক্ষণ পর তার জ্ঞান ফিরে এলে সে নির্যাতনকারী আব্দুল আহাদ ও আযইসহ কয়েকজনের বিষয়ে অভিযোগ প্রকাশ করে।ঘটনার সংবাদ পেয়ে বালাগঞ্জ থানার অফিসার ইন-চার্জ গাজী আতাউর রহমান রাতেই ঘটনাস্থলে ছুটে আসেন। এসময় বিক্ষুদ্ধ এলাকাবাসীকে শান্ত থাকার আহবান জানিয়ে অপরাধীদের শাস্তি নিশ্চিত করতে প্রতিশ্রুতি ব্যক্ত করেন।এ ঘটনায় রক্তক্ষরণ অব্যাহত থাকায় রাত ১১টার দিকে তাকে সিলেট ওসমানী মেডিকেল কলেজ হাসপাতালে ভর্তি করা হয়। সেখানে অস্ত্রোপচার করা হয়েছে। শেষ খবর পাওয়া পর্যন্ত তার অবস্থা আশঙ্কাজনক বলে ভিকটিমের পিতা আতিকুল ইসলাম জানিয়েছেন।পাশবিক নির্যাতনের এ ঘটনায় এলাকাবাসীর মধ্যে তীব্র প্রতিক্রিয়া দেখা দিয়েছে। এলাকাবাসী ঘটনার সাথে জড়িত আব্দুল আহাদ ও আযইসহ সকল অপরাধীদের গ্রেফতার ও শাস্তির দাবি জানিয়েছেন। এ ব্যাপারে শুক্রবার সন্ধ্যায় স্থানীয় মাদরাসা বাজার যুব সমাজের উদ্যোগে সর্বদলীয় প্রতিবাদ সভা অনুষ্ঠিত হয়।সভায় সভাপতিত্ব করেন যুব সমাজের সদস্য ময়নুল হক। সভায় এলাকার প্রবীণ মুরুব্বী এমএ মালেক, মিজানুর রহমান পংকি, দুদু মিয়া, আব্দুল কাদির খসরু, দিলু মিয়া, নেছাওর আহমদ, তারা মিয়া, মাহমদ আলী কাচা, তোফায়েল আহমদ সুহেল, আছলম খান, এনায়েতুর রহমান রাজু, মইনুল ইসলাম সালেহ, শিরমান উদ্দিন, ফখরুল ইসলাম, সাংবাদিক মো. জিল্লুর রহমান জিলু, হাফিজ মাওলানা সালেহ আহমদ, রায়হান আহমদ, সুহেল বারী, রুহুল আমিন, প্রবাসী আখতার হোসেন প্রমুখ বক্তৃতা করেন।সভায় বক্তারা অপরাধীদের অবিলম্বে গ্রেফতার ও তাদের সর্বোচ্চ শাস্তির দাবি জানান। একই দাবিতে গতকাল শুক্রবার রাত ৯টায় শিওরখাল গ্রামবাসীর উদ্যোগে এক প্রতিবাদ সভা অনুষ্ঠিত হয়। হাজী তাজ উল্লাহর সভাপতিত্বে সভায় সাবেক ইউপি সদস্য নেছাওর আহমদ, আছলম খান, ফখরুল ইসলাম, হাজী নছির উল্লাহ, হাজী রুস্তুম আলী, মজিদ আলী, মুসলিম আলী, আব্দুর রহমান, আখতার আলী প্রমুখ বক্তৃতা করেন। সভায় ২৪ঘণ্টার মধ্যে অপরাধীদের গ্রেফতার করার দাবি জানানো হয়।</body>
</article>
