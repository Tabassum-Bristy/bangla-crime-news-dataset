<article>
  <headline>লাখাইয়ে চতুর্থ শ্রেণীর ছাত্রীকে ধর্ষণ, আটক ১</headline>
  <url>http://dainiksylhet.com/details/163930</url>
  <published_at>  প্রকাশিত হয়েছে : ১০:০৫:০৯,অপরাহ্ন ০৫ সেপ্টেম্বর ২০১৯</published_at>
  <category>ধর্ষণ</category>
  <body>হবিগঞ্জ: হবিগঞ্জের লাখাইয়ে চতুর্থ শ্রেণীর এক ছাত্রীকে ধর্ষণের অভিযোগ ওঠেছে। শিশুটিকে উদ্ধার করে হবিগঞ্জ সদর আধুনিক হাসপাতালে ভর্তি করা হয়েছে। এ ঘটনার সাথে জড়িত থাকার অভিযোগে জাবেদ (২০) নামে এক যুবককে আটক করেছে পুলিশ। আটক জাবেদ লাখাই উপজেলার মোড়াকরি গ্রামের হেকিন আলীর ছেলে। গত মঙ্গলবার রাত ১টার দিকে এ ঘটনাটি ঘটে। পুলিশ সূত্রে জানা গেছে, ঘটনার শিকার ছাত্রীটি মোড়াকরি গ্রামে তার খালার বাড়ি থেকে সরকারী প্রাথমিক বিদ্যালয়ে লেখাপড়া করত। ঘটনার রাতে পরিবারের লোকজন বাড়িতে ছিল না। এ সুযোগে জাবেদ ঘরে প্রবেশ করে মেয়েটিকে ধর্ষণ করে। এক পর্যায়ে মেয়েটির শোরচিৎকারে প্রতিবেশিরা এগিয়ে আসলে জাবেদ পালিয়ে যায়। ঘটনার খবর পেয়ে পুলিশ জাবেদকে আটক করে। এ রিপোর্ট লেখা পর্যন্ত কোন মামলা হয়নি। তবে মামলার প্রস্তুতি চলছে বলে জানান ওসি।</body>
</article>
