<article>
  <headline>রোহিঙ্গাদের দেখতে বাংলাদেশ সফরে আসছেন আল আজহারের ইমাম</headline>
  <url>http://dainiksylhet.com/details/113815</url>
  <published_at>  প্রকাশিত হয়েছে : ১:৩৩:৫২,অপরাহ্ন ২৩ নভেম্বর ২০১৭</published_at>
  <category>ধর্ষণ</category>
  <body>দৈনিকসিলেটডেস্ক:মিয়ানমারের রাখাইন রাজ্যে নির্বিচারে হত্যা, ধর্ষণ, অগ্নিসংযোগ থেকে প্রাণে বাঁচতে পালিয়ে বাংলাদেশে আশ্রয় নেওয়া রোহিঙ্গাদের দেখতে আগামী রবিবার দুই দিনের সফরে বাংলাদেশে আসছেন আল আজহার মসজিদের গ্র্যান্ড ইমাম আহমেদ আল তাইয়েব।দু’দিনের এই সফরের সময় প্রধানমন্ত্রী শেখ হাসিনার সঙ্গেও সাক্ষাৎ করবেন তিনি।আল আজহার মসজিদ কে ঘিরে ইসলামের ইতিহাসের সবচেয়ে বড় আল আজহার বিশ্ববিদ্যালয় প্রতিষ্ঠিত হয়েছে। মিসরের কায়রো নগরীতে অবস্থিত আল আজহার মসজিদ। এটি অন্যতম প্রাচীন মসজিদ।বাংলাদেশে সফরকালে কক্সবাজার জেলার উখিয়ায় কুতুপালং শরণার্থী শিবির পরিদর্শন করবেন আহমেদ আল তাইয়েব। আল আজহার মসজিদের গ্র্যান্ড ইমামের আসন্ন বাংলাদেশ সফর উপলক্ষে সরকারের পক্ষ থেকে ব্যাপক প্রস্তুতি নেয়া হয়েছে।উল্লেখ্য, মিয়ানমারের রাখাইন রাজ্যে সংখ্যালঘু রোহিঙ্গা মুসলমানদের ওপর নিষ্ঠুর নিপীড়নের কারণে গত ২৫ আগস্ট থেকে এ পর্যন্ত প্রায় ৬ লাখেরও বেশি রোহিঙ্গা পালিয়ে বাংলাদেশে আশ্রয় নিয়েছে। এর আগে থেকে প্রায় ৪ লাখ রোহিঙ্গা বাংলাদেশে ছিলেন। বর্তমানে সব মিলিয়ে বাংলাদেশে রোহিঙ্গাদের সংখ্যা ১০ লাখেরও বেশি।</body>
</article>
