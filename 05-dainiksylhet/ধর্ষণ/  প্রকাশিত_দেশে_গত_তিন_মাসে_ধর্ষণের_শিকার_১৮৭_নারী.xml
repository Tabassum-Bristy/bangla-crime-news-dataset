<article>
  <headline>দেশে গত তিন মাসে ধর্ষণের শিকার ১৮৭ নারী</headline>
  <url>http://dainiksylhet.com/details/124052</url>
  <published_at>  প্রকাশিত হয়েছে : ১:২৮:৩৫,অপরাহ্ন ০১ এপ্রিল ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:দেশে গত ৩ মাসে ১৮৭ নারী ধর্ষণের শিকার হয়েছেন। যৌন হয়রানির শিকার হয়েছেন আরও ২৯ জন নারী। এমন তথ্য জানিয়েছে আইন ও সালিশ কেন্দ্র আসক।শুধু তাই নয়, ধর্ষণের শিকার ১৯ জন নারী হত্যার শিকার হয়েছেন। আত্মহত্যা করেছেন আরও ২ জন। আর ধর্ষণ প্রতিহত করতে গিয়ে হত্যার শিকার হয়েছেন ২ জন পুরুষ। শনিবার প্রকাশিত আসকের ত্রৈমাসিক প্রতিবেদনে এমন তথ্য উঠে এসেছে।প্রতিবেদনে বলা হয়েছে, দেশে নারীদের ওপর ধর্ষণ ও যৌন হয়রানির মতো অপরাধ নিয়মিত ভিত্তিতে বেড়েই চলেছে। নিরাপদ নয় শিশুরাও। গত জানুয়ারি থেকে এ পর্যন্ত শিশুহত্যা অথবা নির্যাতনে ঘটনা ঘটেছে মোট ৪২২টি। ৭১ শিশুকে হত্যা করা হয়েছে। ২৬ জন আত্মঘাতী হয়েছে।আসকের প্রতিবেদন অনুসারে, এই সময়কালে আইনশৃঙ্খলা রক্ষাকারী বাহিনী দ্বারা ৪৬টি বিচার বহির্ভূত হত্যাকাণ্ডের ঘটনা ঘটেছে।প্রতিবেদনে, হবিগঞ্জের কিশোরী বিউটি আক্তারকে ধর্ষণের পর হত্যা, মারমা তরুণীদের নির্যাতনের ঘটনা ও বাধা দিতে গিয়ে চাকমা রানি ইয়েন ইয়েনের হেনস্তার হওয়ার ঘটনা, পুলিশ হোফাজতে ছাত্রদল নেতা জাকির হোসেনের মৃত্যুসহ আরও বেশ কয়েকটি ঘটনা বিবৃত করা হয়েছে।উল্লেখ্য, প্রতি ৩ মাস পর পর নিয়মিত ভিত্তিতে আইন ও সালিশ কেন্দ্র এই ধরনের প্রতিবেদন প্রকাশ করে থাকে।</body>
</article>
