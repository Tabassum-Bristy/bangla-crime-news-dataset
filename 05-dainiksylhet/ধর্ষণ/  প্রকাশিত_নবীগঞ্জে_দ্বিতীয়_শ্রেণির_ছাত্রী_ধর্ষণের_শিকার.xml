<article>
  <headline>নবীগঞ্জে দ্বিতীয় শ্রেণির ছাত্রী ধর্ষণের শিকার</headline>
  <url>http://dainiksylhet.com/details/118438</url>
  <published_at>  প্রকাশিত হয়েছে : ৯:৩৫:৫০,অপরাহ্ন ২৯ জানুয়ারি ২০১৮</published_at>
  <category>ধর্ষণ</category>
  <body>জাহেদ আলী মামুন:নবীগঞ্জ উপজেলার হৈবতপুর গ্রামের স্থানীয় হাওরে লাকড়ি খুড়াতে গিয়ে দ্বিতীয় শ্রেণির ছাত্রী ধর্ষণের শিকার হয়েছে। রক্তাক্ত অবস্থায় তাকে সদর হাসপাতালে ভর্তি করা হয়। সে ওই গ্রামের এক দিনমজুরের কন্যা। স্থানীয় সূত্র জানায়, ওই শিশুটি শনিবার স্কুল ছুটি শেষে বাড়িতে যায়। বিকেল ৪টায় তার মা হাজেরা খাতুন তাকে গ্রামের পাশের হাওরে রান্না করার জন্য লাকড়ি খুড়াতে পাঠায়। হাওরে গিয়ে শিশুটি নির্জন স্থানে একা লাকড়ি খুড়াচ্ছিল। এ সময় অপরিচিত এক যুবক তাকে মুখ হাত পা বেধে ধর্ষণ করে পালিয়ে যায়। পরে স্থানীয় লোকজন সন্ধার দিকে অচেতন অবস্থায় শিশুকে পড়ে থাকতে দেখে উদ্ধার করে প্রথমে নবীগঞ্জ স্বাস্থ্য কমপ্লেক্সে নিয়ে গেলে সেখানকার ডাক্তার সদর হাসপাতাল পাঠায়। রাত সাড়ে ৭টায় পরিবারের লোকজন তাকে সদর হাসপাতাল ভর্তি করে। রবিবার সকালে শিশুটির পরীক্ষার নিরীক্ষার কাজ শেষে করে সদর হাসপাতালের গাইনি কনসালটেন্ট ডাঃ এসকে ঘোষ জানান, শিশুর যৌনি পথে রক্তক্ষরণ হচ্ছে, তার অবস্থা আশঙ্কাজনক।</body>
</article>
