<article>
  <headline>রাম রহিমের সব তথ্য দিয়েছেন ‘সিবিআই এজেন্ট’ হানিপ্রীত!</headline>
  <url>http://dainiksylhet.com/details/107289</url>
  <published_at>  প্রকাশিত হয়েছে : ১২:৩০:৪৭,অপরাহ্ন ০৯ সেপ্টেম্বর ২০১৭</published_at>
  <category>ধর্ষণ</category>
  <body>দৈনিকসিলেটডেস্ক:ভারতের বিতর্কিত ধর্মগুরু গুরমিত রাম রহিম সিং ধর্ষণের মামলায় জেলবন্দি হওয়ার পর থেকে পলাকত রয়েছে তার দত্তক নেওয়া মেয়ে হানিপ্রীত সিং। তবে তিনি বেশ কিছু বিষয় নিয়ে সংবাদের শিরোনাম হয়েছেন। কখনও তার সঙ্গে রাম রহিমের যৌনকেচ্ছা নিয়ে খবর রটছে, তো কখনও শোনা যাচ্ছে তিনিই পরবর্তী ডেরা প্রধান হতে চলেছেন।তবে এবার শোনা গেল, তিনি নাকি আসলে ভারতের কেন্দ্রীয় গোয়েন্দা সংস্থা সিবিআই এর এজেন্ট ছিলেন এবং রাম রহিমের সাজার পিছনে যে প্রমাণগুলি পাওয়া গেছে তা হানিপ্রীতই সিবিআইকে জুগিয়েছেন বলে খবর ভাইরাল হয়েছে।বলা হচ্ছে, হানিপ্রীত সিং আসলে একজন সিবিআই এজেন্ট এবং গোটা ঘটনার পিছনে তিনিই রয়েছেন। যত ধরনের প্রমাণ রাম রহিমের বিরুদ্ধে জোগাড় করা সম্ভব, তা ধর্ষক বাবার সঙ্গে থেকে হানিপ্রীতই জোগাড় করেছেন বলে খবর রটেছে। যদিও হরিয়ানা পুলিশ হানিপ্রীতের বিরুদ্ধে লুক আউট নোটিশ জারি করেছে। তাঁর খোঁজ চলছে।কিন্তু কেন এমন করবেন হানিপ্রীত। তিনি তো বাবা রাম রহিমের সবচেয়ে কাছের লোক ছিলেন। বলা হচ্ছে, ধর্ষক বাবার হাতে যৌন হেনস্থা হওয়ার পরই হানিপ্রীত সিবিআইয়ের সঙ্গে যোগাযোগ করে এজেন্ট হয়ে যান। সিবিআই অফিসাররা বারবার হানিপ্রীতের সঙ্গে যোগাযোগ রেখেছিলেন। যদিও সিবিআইয়ের পক্ষ থেকে এমন খবরের প্রেক্ষিতে এখনও মুখ খোলা হয়নি। হানিপ্রীতকে যখন খোঁজার চেষ্টা চলছে তখন তার মধ্যেই এমন খবরে সকলেই বিস্মিত হয়েছেন।সূত্র: ওয়ান ইন্ডিয়া</body>
</article>
