<article>
  <headline>আপন জুয়েলার্সের সাড়ে ১৩ মণ স্বর্ণ জব্দ</headline>
  <url>http://dainiksylhet.com/details/100060</url>
  <published_at>  প্রকাশিত হয়েছে : ৯:৩৩:০৯,অপরাহ্ন ০৪ জুন ২০১৭</published_at>
  <category>ধর্ষণ</category>
  <body>দৈনিকসিলেটডেস্ক:আপন জুয়েলার্সের পাঁচটি শো-রুম থেকে আটক করা সাড়ে ১৩ মণ সোনা জব্দ করেছে শুল্ক গোয়েন্দা ও তদন্ত অধিদপ্তর। এসব স্বর্ণালঙ্কার বাংলাদেশ ব্যাংকে হস্তান্তর করা হবে বলে গণমাধ্যমকে জানিয়েছেন অধিদপ্তরের মহাপরিচালক মইনুল খান। তিনি বলেন, আপন জুয়েলার্সের মালিকরা স্বর্ণের বৈধতার পক্ষে কোন কাগজ দেখাতে না পারায় আনুষ্ঠানিকভাবে  সেগুলো জব্দের সিদ্ধান্ত নেয়া হয়েছে। বনানীতে দুই ছাত্রীকে ধর্ষণের মামলার প্রধান আসামি সাফাত আহমেদের বাবা দিলদার আহমেদ আপন জুয়েলার্সের অন্যতম মালিক। শুল্ক গোয়েন্দারা গত ১৪ ও ১৫ই মে আপন জুয়েলার্সের শো-রুমে অভিযান চালিয়ে প্রায় সাড়ে ১৩ মণ সোনা ও ৪২৭ গ্রাম হীরা আটক করেন। যার দাম প্রায় ১৭৯ কোটি টাকা। পরে এসব স্বর্ণালঙ্কার আপন জুয়েলার্সের মালিকদের জিম্মায় দিয়ে শো-রুমগুলো সিলগালা করে দেয়া হয়। এসব স্বর্ণালঙ্কারের কাগজ দেখাতে আপন জুয়েলার্সের মালিকদের তলব করা হয়। দুই দফা তারা হাজিরাও দেন।</body>
</article>
