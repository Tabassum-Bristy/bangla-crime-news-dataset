<article>
  <headline>দুবাইতে পাকিস্তানি তরুণী ধর্ষণের অভিযোগে বাংলাদেশী গ্রেফতার</headline>
  <url>http://dainiksylhet.com/details/147280</url>
  <published_at>  প্রকাশিত হয়েছে : ৯:১৪:৫০,অপরাহ্ন ১৫ জানুয়ারি ২০১৯</published_at>
  <category>ধর্ষণ</category>
  <body>প্রতীকী ছবিদৈনিকসিলেটডেস্ক : দুবাইয়ের আল মামজার পার্কে এক পাকিস্তানি তরুণীকে ধর্ষণের অভিযোগে বাংলাদেশি যুবককে গ্রেফতার করেছে দেশটির পুলিশ। আদালতে এ মামলার বিচার চলছে বলে জানা গেছে।দুবাই পুলিশের বরাত দিয়ে বলা হয়েছে, ঘটনার বর্ণনায় ধর্ষণের শিকার পাকিস্তানি তরুণী বলেছেন, এক বন্ধুর সঙ্গে পার্কে বসেছিলেন তিনি। সে সময় মিউনিসিপ্যালিটির কর্মী পরিচয় দিয়ে ওই যুবক তাদের কাছে পরিচয়পত্র দেখতে চান ও ৫০০ দিরহাম জরিমানা দাবি করেন।এ অবস্থায় তাকে সেখানে রেখে তার বন্ধু গাড়ি থেকে পরিচয়পত্র ও জরিমানার অর্থ আনতে পার্কিং এলাকায় যান। এই সুযোগে অভিযুক্ত ব্যক্তি ওই তরুণীকে টেনে-হিঁচড়ে গাছপালায় ঘেরা একটি নির্জন এলাকার দিকে নিয়ে যান এবং বালুর ওপর ফেলে শারীরিক নির্যাতন করেন।সে সময় তরুণী চিৎকার করতে চাইলে তার মুখ চেপে রাখেন অভিযুক্ত যুবক। পরে তাকে ফেলে রেখে তিনি ঘটনাস্থল থেকে পালিয়ে যান। এ সময় তার মোবাইল ফোনটিও কেড়ে নেয়া হয় বলে জানান নির্যাতনের শিকার তরুণী।পরে বন্ধুর কাছে গিয়ে পরিস্থিতি জানালে তারা পুলিশ ডাকেন। ঘটনাস্থলে পৌঁছে সুরতহাল ও অভিযুক্তের শারীরিক গড়নের বর্ণনা থেকে ধারণা করে বাংলাদেশি ওই ব্যক্তিকে শারজার আল ঘাফিয়া এলাকার একটি বাসা থেকে আটক করে পুলিশ।খালিজ টাইমস আরও জানিয়েছে, অভিযুক্ত বাংলাদেশি এক সময় দুবাই মিউনিসিপ্যালিটির কর্মী ছিলেন। তবে বর্তমানে তার চাকরি ও দেশটিতে অবস্থানের বৈধতা নেই। তিনি স্বীকার করেছেন, দুবাই মিউনিসিপ্যালিটির পুরোনো পরিচয়পত্র দেখিয়েই তিনি মেয়েটিকে ফাঁদে ফেলেন।দুবাই পাবলিক প্রসিকিউশন জানায়, ধর্ষণের অভিযোগও স্বীকার করে নিয়েছেন ওই বাংলাদেশি। এছাড়া ডিএনএ টেস্টেও বিষয়টি নিশ্চিত হওয়া গেছে। দুবাইয়ের সরকারি আদালতে এ মামলার বিচার চলছে।</body>
</article>
