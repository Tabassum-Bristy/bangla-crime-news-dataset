<article>
  <headline>শাবিতে রোহিঙ্গাদের হত্যা, ধষর্ণ ও নির্যাতনের প্রতিবাদে মানববন্ধন</headline>
  <url>http://dainiksylhet.com/details/108087</url>
  <published_at>  প্রকাশিত হয়েছে : ৫:৫২:৫২,অপরাহ্ন ১৮ সেপ্টেম্বর ২০১৭</published_at>
  <category>ধর্ষণ</category>
  <body>মোঃ খোরশেদ আলম,শাবিপ্রবি: মায়ানমারের রোহিঙ্গাদের নির্যাতন, গণহত্যা, ধর্ষণ, বাড়িতে অগ্নিসংযোগ ও দেশত্যাগে বাধ্য করার প্রতিবাদে শাহজালাল বিজ্ঞান ও প্রযুক্তি বিশ্ববিদ্যালয়ের সাধারন শিক্ষার্থীরা প্রতিবাদ সমাবেশ ও মানববন্ধন কর্মসূচি পালন করে। সোমবার (১৮ সেপ্টেম্বর ) বেলা ১২ টায় বিশ্ববিদ্যালয়ের কেন্দ্রীয় গ্রন্থাগার ভবনের সামনে ঘন্টা ব্যাপী এই মানববন্ধন কর্মসূচি পালিত হয়। মানববন্ধন কর্মসূচিতে বক্তব্য রাখেন, সিনিয়র শিক্ষার্থী সাজেদুল ইসলাম সবুজ, নোমান হোসেন খন্দকার, উপস্থাপনায় নাদিরা বেগম কেয়া। তারা বলেন, রাখাইন জাতিগত নিধন অবিলম্নে বন্ধ করতে হবে। ১৯৮২ সালে রোহিঙ্গাদের নাগরিকত্ব কেড়ে নেয়া হয়। এ অন্যায়ের অবসান ঘটাতে হবে। কর্মসূচির সমন্বয়ক নাসির উদ্দিন তার বক্তবে বলেন, গণহত্যা বন্ধে মিয়ানমারের উপর আন্তর্জাতিক সম্প্রদায়কে ব্যবস্থা নিতে হবে। এ বর্বরোচিত নৃশংসতার বিরুদ্ধে সবাইকে এগিয়ে আসতে হবে। বক্তারা নির্যাতিত রোহিঙ্গাদের মানবিক আশ্রয় দেয়ার জন্য প্রধানমন্ত্রীকে ধন্যবাদ জ্ঞাপন করে। মানববন্ধনে রোহিঙ্গাদের কল্যানে দেশের শান্তি ও সম্মৃদ্ধ কামনা করা হয়। </body>
</article>
