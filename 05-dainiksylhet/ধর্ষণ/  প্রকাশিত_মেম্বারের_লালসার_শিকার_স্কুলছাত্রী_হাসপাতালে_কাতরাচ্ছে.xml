<article>
  <headline>মেম্বারের লালসার শিকার স্কুলছাত্রী হাসপাতালে কাতরাচ্ছে</headline>
  <url>http://dainiksylhet.com/details/141335</url>
  <published_at>  প্রকাশিত হয়েছে : ৯:২৩:৫৭,অপরাহ্ন ২৬ অক্টোবর ২০১৮</published_at>
  <category>ধর্ষণ</category>
  <body>প্রতীকী চিত্রদৈনিকসিলেটডেস্ক: হবিগঞ্জ সদর উপজেলার নিজামপুর ইউনিয়নের শুকড়িপাড়া গ্রামে স্কুল ছাত্রী ইউপি মেম্বারের লালসায় ধর্ষণের শিকার হয়েছে বলে অভিযোগ পাওয়া গেছে। এ ঘটনা নিয়ে এলাকায় তোলপাড় শুরু হয়েছে। মুমুর্ষু অবস্থায় ওই গ্রামের স্কুল ছাত্রী (১৩) কে বৃহস্পতিবার দুপুরে সদর আধুনিক হাসপাতালে ভর্তি করা হয়েছে।ওই কিশোরী ও তার পিতা জানায়, তার মেয়ে স্কুলে আসা যাওয়ার পথে কুনজর পড়ে নিজামপুর ইউনিয়নের ১নং ওয়ার্ডের বর্তমান মেম্বার আউয়াল আহমদ (২৫) এর। প্রায়ই তাকে কুপ্রস্তাব দিত। বিষয়টি ওই ছাত্রী তার পরিবারকে জানালে ছাত্রীর পিতা বিচার প্রার্থী হয়। এতে আউয়াল আরও ক্ষিপ্ত হয়ে উঠে ওই ছাত্রীর উপর।গত সোমবার রাত সাড়ে ৮টায় দিকে মেম্বার ও তার সহযোগীরা কিশোরীর মুখ বেধে তুলে নিয়ে যায়। এরপর পার্শ্ববর্তী নির্জন স্থানে নিয়ে পালাক্রমে ধর্ষণ করে। এদিকে কিশোরীকে বাড়িতে না পেয়ে পরিবারের লোকজন তাকে খোজাখুজি করে বাড়ি পার্শ্ববর্তী ধান ক্ষেতে পড়ে থাকতে দেখে। পরিবারের লোকজন উদ্ধার করে তাকে হাসপাতালে নিয়ে যাওয়ার চেষ্টা করলে ওই মেম্বার প্রভাবশালীদেরকে নিয়ে এসে বিষয়টি ধামাচাপা দেয়ার চেষ্টা করে এবং স্থানীয় ফার্মেসীতে প্রাথমিক চিকিৎসা করায়। এরপর এ নিয়ে স্থানীয় মাতব্বরা ৪০ হাজার টাকার বিনিময়ে রফাদফার চেষ্টা চালায়। তারা অর্থনৈতিক ভাবে দুর্বল হওয়ায় তাদের এ অন্যায় প্রস্তাব মেনে নেয়।এদিকে, কিশোরীর শারীরিক অবস্থার অবনতিহলে বৃহস্পতিবার কিশোরীকে হাসপাতালে ভর্তি করা হয়। অপরদিকে, মেম্বার ও তার লোকজন আইনগত ভাবে যাতে কোনব্যবস্থা না নেয় সেজন্য টাকার বিনিময়ে দামাচাপা দেয়ার চেষ্টা চালাচ্ছে। এ ব্যাপারে হাসপাতালের কর্তব্যরত চিকিৎসক জানান, ধর্ষণের অভিযোগে ওই কিশোরী হাসপাতালে ভর্তি হয়েছে। মেডিকেল রিপোর্ট পাওয়ার পর জানা যাবে সত্যিকারের ধর্ষণ কি না।</body>
</article>
