<article>
  <headline>হোটেল সুইট ড্রিমে ছাত্রীর সর্বনাশ করলো বয়ফ্রেন্ড!</headline>
  <url>http://dainiksylhet.com/details/115474</url>
  <published_at>  প্রকাশিত হয়েছে : ১০:৩১:৫৪,অপরাহ্ন ১৯ ডিসেম্বর ২০১৭</published_at>
  <category>ধর্ষণ</category>
  <body>দৈনিকসিলেটডেস্ক:রাজধানীর বনানীর হোটেলে আবারও ছাত্রীকে ডেকে নিয়ে ধর্ষণের ঘটনা ঘটেছে। বিয়ের প্রলোভন দেখিয়ে ওই ছাত্রীকে ধর্ষণ করা হয়েছে বলে কথিত বয়ফ্রেন্ডের বিরুদ্ধে অভিযোগ করা হয়েছে। এব্যপারে ওই ছাত্রী বনানী থানায় গত ১৩ই ডিসেম্বর একটি মামলা দায়ের করেছেন। নারী ও শিশু নির্যাতন দমন আইনের মামলায় ধর্ষণের শিকার ছাত্রী সংগীতশিল্পী আনুশেহ আনাদিলের ভাই কুশান ওমর সূফিকে অভিযুক্ত করেছেন।ওই ছাত্রী অভিযোগ করেন, কুশান ওমর সূফির সঙ্গে তার দেড় বছর আগে প্রেমের সম্পর্ক গড়ে ওঠে। প্রায়ই কুশানের সঙ্গে তার বাসায় ও বিভিন্ন স্থানে বেড়াতে যেতেন তিনি। একপর্যায়ে বিয়ে করবে বলে কুশান তাকে বাসায় নিয়ে যায় এবং সবার সঙ্গে পরিচয় করিয়ে দেয়।গত জুন মাসে কুশান দেশের বাইরে যায় এবং সেপ্টেম্বর মাসে দেশে ফিরে তাকে বিয়ে করার আশ্বাস দেয়। দেশে ফেরার পর গত ১৯শে নভেম্বর তিনি কুশানের বাসায় যান বিয়ের বিষয়ে আলোচনা করার জন্য। কিন্তু কুশানের বোন আনুশেহ আনাদিল (৪০) তাকে বাসায় প্রবেশ করতে নিষেধ করেন।এ সময় কুশান তাকে আলোচনা করার জন্য বাড়ির বাইরে একটি রেস্টুরেন্টে নিয়ে যান। সেখানে খাওয়া-দাওয়া শেষে ২০শে নভেম্বর রাত আনুমানিক ১২টা ২০ মিনিটে তাকে বনানী থানাধীন বাড়ি নং ৬০, কামাল আতাতুর্ক এভিনিউয়ের হোটেল সুইট ড্রিমের ৮০৫নং রুমে নিয়ে যান।কিন্তু সেখানে বিয়ের বিষয়ে কথা-বার্তা না বলে হঠাৎ করে কুশান তাকে মারধর শুরু করে। একপর্যায়ে রাত আনুমানিক দেড়টার দিকে বিয়ের প্রলোভন দেখিয়ে তাকে ধর্ষণ করেন।বনানী থানার ইন্সপেক্টর (তদন্ত) আবদুল মতিন জানান, হোটেলে ডেকে নিয়ে ধর্ষণের অভিযোগ পাওয়া গেছে। বিষয়টি খতিয়ে দেখা হচ্ছে।ক্যাম্পাসলাইভ২৪</body>
</article>
