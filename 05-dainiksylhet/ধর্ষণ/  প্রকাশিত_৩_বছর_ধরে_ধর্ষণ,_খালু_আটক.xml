<article>
  <headline>৩ বছর ধরে ধর্ষণ, খালু আটক</headline>
  <url>http://dainiksylhet.com/details/105150</url>
  <published_at>  প্রকাশিত হয়েছে : ৩:৪৩:৩৪,অপরাহ্ন ১১ আগস্ট ২০১৭</published_at>
  <category>ধর্ষণ</category>
  <body>দৈনিকসিলেটডেস্ক:লক্ষ্মীপুরে তিন বছর ধরে কলেজ পড়ুয়া মেয়েকে ধর্ষনের অভিযোগ উঠেছে খালু জাহাঙ্গীর আলমের বিরুদ্ধে। এ ঘটনায় অভিযুক্ত জাহাঙ্গীর আলমকে আটক করে পুলিশে সোর্পদ করছে স্থানীয় জনতা। নির্যাতিত কলেজ ছাত্রীকেও উদ্ধার করে পুলিশ হেফাজতে নেয়া হয়। আজ শুক্রবার সকালে পৌরসভার দক্ষিন মজুপুর এলাকার একটি বাসা থেকে জাহাঙ্গীর আলমকে আটক ও কলেজ ছাত্রীকে উদ্ধার করে পুলিশ। পুলিশ ও স্থানীয়রা জানায়, ২০১৫ সালে জাহাঙ্গীর আলমের ঢাকার বাসায় বেড়াতে যায় তার ভায়েরার মেয়ে । এসময় তাকে বিভিন্নভাবে উত্ত্যক্ত করত খালু জাহাঙ্গীর আলম। দীর্ঘদিন ওই বাসায় কৌশলে আটকিয়ে ও ভয়ভীতি দেখিয়ে তাকে ধর্ষন করতে থাকে। পরে বৃহস্পতিবার রাতে দক্ষিন মজুপুর এলাকায় আত্মীয়ের বাড়িয়ে নিয়ে আসে খালু জাহাঙ্গীর আলম। বিষয়টি জানাজানি হলে এলাকার লোকজন তাদের দুইজনকে আটক পুলিশে খবর দেয়। আটককৃত জাহাঙ্গীর আলম সদর উপজেলার বশিকপুর ইউনিয়নের বালাইশপুর গ্রামের আবদুল কাদেরের ছেলে। ধর্ষণের শিকার ছাত্রীর অভিযোগ, গত তিন বছর ধরে ঢাকার বাসায় আটকিয়ে ও ভয়ভীতি দেখিয়ে তাকে ধর্ষন করে আসছিল জাহাঙ্গীর আলম। পরে বিয়ের প্রলোভান দিয়ে লক্ষ্মীপুরে তার নিকটত্মীয়র বাসায় নিয়ে আসে তাকে। সদর থানার ভারপ্রাপ্ত কর্মকর্তা মো. লোকমান হোসেন জানান, মেয়েটিকে উদ্ধার করে খালু জাহাঙ্গীর আলমকে আটক করা হয়েছে। এ বিষয়ে তদন্ত করে আইনগত ব্যবস্থা নেয়া হবে।</body>
</article>
