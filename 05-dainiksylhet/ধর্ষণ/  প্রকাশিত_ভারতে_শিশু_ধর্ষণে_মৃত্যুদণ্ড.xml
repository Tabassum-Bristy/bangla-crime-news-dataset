<article>
  <headline>ভারতে শিশু ধর্ষণে মৃত্যুদণ্ড</headline>
  <url>http://dainiksylhet.com/details/125947</url>
  <published_at>  প্রকাশিত হয়েছে : ৬:০৩:৫১,অপরাহ্ন ২১ এপ্রিল ২০১৮</published_at>
  <category>ধর্ষণ</category>
  <body>দৈনিকসিলেটডেস্ক: ভারতে ১২ বছরের নীচের কোনো শিশু ধর্ষণ মামলায় সর্বোচ্চ শাস্তি মৃত্যুদণ্ডের সিদ্ধান্ত দিয়েছে দেশটির কেন্দ্রীয় মন্ত্রিসভা। শনিবার এ বিষয়ে মন্ত্রিসভায় একটি অধ্যাদেশ পাশ হয়।জম্মু-কাশ্মীরের কাঠুয়া কাণ্ডের পর গত সপ্তাহে ধর্ষণের শাস্তির ক্ষেত্রে আইন পরিবর্তনের জন্য প্রস্তাব রেখেছিলেন কেন্দ্রীয় নারী ও শিশু কল্যাণ মন্ত্রী মানেকা গান্ধী। এ দিন কেন্দ্রীয় কমিটির বৈঠকে শিশু ধর্ষণের চূড়ান্ত শাস্তি কী হতে পারে তা নিয়ে আলোচনা হয়। সব শেষে মৃত্যুদণ্ডের সিদ্ধান্ত দেয় মন্ত্রিসভা। কেন্দ্রীয় স্বরাষ্ট্র মন্ত্রণালয় থেকে প্রথমে এই প্রস্তাব তোলা হয়।বর্তমানে চালু ‘শিশু যৌন নির্যাতন প্রতিরোধ আইন (পকসো)-২০১২’ অনুযায়ী, ১২ বছরের কম বয়সী শিশুদের ওপর যৌন নির্যাতনের ঘটনা ঘটলে সর্বোচ্চ যাবজ্জীবন কারাদণ্ড ও কমপক্ষে সাত বছরের শাস্তির বিধান রয়েছে। তবে অপরাধীদের দৃষ্টান্তমূলক শাস্তি দিতে আইনটির সংশোধনের প্রক্রিয়া শুরুর বিষয়টি সুপ্রিম কোর্টকে জানিয়েছিল দেশটির কেন্দ্রীয় সরকার। সূত্র: এনডিটিভি।</body>
</article>
