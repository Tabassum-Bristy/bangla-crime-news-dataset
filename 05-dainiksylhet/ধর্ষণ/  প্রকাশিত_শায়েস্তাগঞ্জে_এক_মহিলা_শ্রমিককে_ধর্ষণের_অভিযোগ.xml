<article>
  <headline>শায়েস্তাগঞ্জে এক মহিলা শ্রমিককে ধর্ষণের অভিযোগ</headline>
  <url>http://dainiksylhet.com/details/112228</url>
  <published_at>  প্রকাশিত হয়েছে : ৯:৩৯:২০,অপরাহ্ন ০৪ নভেম্বর ২০১৭</published_at>
  <category>ধর্ষণ</category>
  <body>রায়হান আহমেদ মুন্না:শায়েস্তাগঞ্জের অলিপুরে প্রাণ কোম্পানির এক মহিলা শ্রমিককে তুলে নিয়ে জোর পূর্বক ধর্ষণের অভিযোগ পাওয়া গেছে। অসুস্থ অবস্থায় ধর্ষিতা ওই মহিলাকে শুক্রবার বিকেলে হবিগঞ্জ সদর হাসপাতালে ভর্তি করা হয়েছে। স্থানীয় সূত্র জানায়, শায়েস্তাগঞ্জের বাকরপুর গ্রামের মৃত ইয়াছির মিয়ার স্ত্রী স্বামীর মৃত্যুর পর থেকে অলিপুর প্রাণ কোম্পানিতে চাকুরি করে এক কন্যা সন্তানকে নিয়ে কষ্টে জীবন যাপন করছিল। গত বৃহস্পতিবার সন্ধ্যা সাড়ে ৭টার সময় কাজ শেষে বাড়ি ফেরার সময় একই এলাকার বাছির মিয়ার পুত্র শফিক মিয়া নামে এক লম্পট তার পিছু নেয়। এক পর্যায়ে ওই মহিলা নির্জন একটি স্থানে পৌছলে শফিক মিয়া তাকে মুখ বেধে পাশের একটি ধান ক্ষেতে নিয়ে যায়। সেখানে সে তাকে ধর্ষন করে। এদিকে ধস্তাধস্তির এক পর্যায়ে ওই মহিলার মুখের বাধ খুলে গেলে সে সুর চিৎকার করলে আশেপাশের লোকজন ছুটে আসে। এসময় শফিক মিয়া পালিয়ে যায়। গতকাল সকালে ওই মহিলা শায়েস্তাগঞ্জ থানায় শফিক মিয়ার বিরুদ্ধে বাদী হয়ে অভিযোগ করেন। পরে ওই মহিলার ডাক্তারী পরীক্ষার জন্য তাকে হবিগঞ্জ সদর হাসপাতালে ভর্তি করা হয়।</body>
</article>
