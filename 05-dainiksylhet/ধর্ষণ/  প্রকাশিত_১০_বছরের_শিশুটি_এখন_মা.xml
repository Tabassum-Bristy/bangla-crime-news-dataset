<article>
  <headline>১০ বছরের শিশুটি এখন মা</headline>
  <url>http://dainiksylhet.com/details/105899</url>
  <published_at>  প্রকাশিত হয়েছে : ১:০০:০৪,অপরাহ্ন ১৮ আগস্ট ২০১৭</published_at>
  <category>ধর্ষণ</category>
  <body>দৈনিকসিলেটডেস্ক:মায়ের আঁচল ছেড়ে বেরনোর আগেই মা হল ভারতের চণ্ডীগড়ের ১০ বছরের সেই ধর্ষিতা বালিকা! যাকে দেশটির সুপ্রিম কোর্ট কিছুদিন আগে গর্ভপাতের অনুমতি দেয়নি। আজ বৃহস্পতিবার চণ্ডীগড়ের এক সরকারি হাসপাতালে সন্তানের জন্ম দেয় সেই বালিকা।বিবিসি ও টাইমস অব ইন্ডিয়ার প্রতিবেদনে বলা হয়, নাবালিকাকে গত সাত মাস ধরে তার এক চাচা ধর্ষণ করে আসছিল। পুলিশ তাকে গ্রেপ্তার করেছে। গত শুক্রবার সেই মেয়েটিকে হাসপাতালে ভর্তি করা হয়।চিকিৎসকরা জানিয়েছেন, মেয়েটির শারীরিক অবস্থা এখন স্থিতিশীল। ওই নাবালিকার চিকিৎসার জন্য হাসপাতালে একটি মেডিক্যাল বোর্ড গঠন করা হয়। সেই বোর্ডের চেয়ারপারসন দাসারি হরিশ জানিয়েছেন, সিজার ডেলিভারি হয়েছে মেয়েটির। সদ্যোজাতর ওজন একটু কম, ২.২ কেজি। এই মুহূর্তে আইসিইউ-র নিও-নেটাল কেয়ারে রাখা হয়েছে বাচ্চাটিকে। তার মাকে রাখা হয়েছে অন্য ঘরে।তবে মেয়েটি এখনও জানে না সে একটি সন্তানের জন্ম দিয়েছে। গর্ভাবস্থার সময় তাকে বলা হয়েছিল তার পেট ফুলে উঠেছে কারণ তার পেটে একটি বড় আকারের পাথর তৈরি হয়েছে।এর আগে দেশটির আদালত মেয়েটিকে এই যুক্তিতে গর্ভপাতের অনুমতি দেয়নি যে সে গর্ভাবস্থার একেবারে অন্তিম পর্যায়ে পৌঁছে গিয়েছিল এবং ডাক্তারদের এক প্যানেলের রায় ছিল ওই অবস্থায় গর্ভপাতের চেষ্টা খুব বিপজ্জনক হবে।</body>
</article>
