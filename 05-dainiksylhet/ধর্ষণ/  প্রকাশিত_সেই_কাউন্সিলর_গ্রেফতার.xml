<article>
  <headline>সেই কাউন্সিলর গ্রেফতার</headline>
  <url>http://dainiksylhet.com/details/104185</url>
  <published_at>  প্রকাশিত হয়েছে : ৯:৩৮:০৬,অপরাহ্ন ৩০ জুলাই ২০১৭</published_at>
  <category>ধর্ষণ</category>
  <body>দৈনিকসিলেটডেস্ক: বগুড়ায় ধর্ষণের শিকার কলেজ ছাত্রী ও তার মাকে মাথা ন্যাড়া করে দেওয়ার ঘটনায় দায়ের করা মামলার অন্যতম দুই আসামি কাউন্সিলর মারজিয়া হাসান রুমকি ও তার মা রুমা খাতুনকে গ্রেফতার করেছে পুলিশ।রোববার রাতে বগুড়া ডিবি পুলিশের একটি দল পাবনা শহর থেকে তাদের গ্রেফতার করে।বগুড়া পুলিশের অতিরিক্ত পুলিশ সুপার (মিডিয়া) সনাতন চক্রবর্তী জানান, ডিবি পুলিশের ইন্সপেক্টর আমিরুল ইসলামের নেতৃত্বে একটি দল রোববার রাত সাড়ে ৭টার দিকে পাবনা শহর থেকে রুমকি ও তার মা (তুফানের শাশুড়ি) রুমা খাতুনকে গ্রেফতার করেছে। উল্লেখ্য, ১৭ জুলাই কলেজে ভর্তির বিষয়ে সাহায্যের নাম করে শহর শ্রমিকলীগের আহ্বায়ক তুফান ভিকটিমকে বাড়িতে ডেকে নিয়ে ধর্ষণ করে। পরে স্থানীয় ওয়ার্ড কাউন্সিলর মারজিয়া হাসান রুমকির সহযোগিতায় ভিকটিমটিকেই এ ঘটনার জন্য দায়ী করে এবং বিচারের নামে ভিকটিম ও তার মায়ের মাথা ন্যাড়া করে দেয়। এরপর অভিযুক্ত আসামি ভিকটিম ও তার মাকে এলাকা ছাড়া করার জন্য এসিড মারার হুমকিও দেয়। শুক্রবার ২৮ জুলাই দুপুরে ভিকটিম ও তার মায়ের চুল কেটে দিলে তারা থানায় মামলা করেন। এরপর শুক্রবার রাতেই চার অভিযুক্তকে গ্রেফতার করে পুলিশ।</body>
</article>
