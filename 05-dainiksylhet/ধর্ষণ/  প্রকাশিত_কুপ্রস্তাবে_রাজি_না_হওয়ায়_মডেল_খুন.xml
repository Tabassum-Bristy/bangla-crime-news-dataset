<article>
  <headline>কুপ্রস্তাবে রাজি না হওয়ায় মডেল খুন</headline>
  <url>http://dainiksylhet.com/details/148090</url>
  <published_at>  প্রকাশিত হয়েছে : ৯:১৫:৩৩,অপরাহ্ন ২৭ জানুয়ারি ২০১৯</published_at>
  <category>ধর্ষণ</category>
  <body>দৈনিকসিলেটডেস্ক:যৌন সম্পর্কের প্রস্তাবে রাজি না হওয়ায় খুন হয়েছে এক উঠতি মডেল। ছবি তোলার এক পর্যায়ে মডেলকে যৌন সম্পর্কের কুপ্রস্তাব দেয় এক ফটোগ্রাফার। আর ওই প্রস্তাবে রাজি না হওয়ায় মডেলকে হত্যা করে ওই ফটোগ্রাফার। ভারতের একটি গণমাধ্যমের প্রতিবেদনে উঠে এসেছে এমন চাঞ্চল্যকর তথ্য।এক সর্বভারতীয় সংবাদমাধ্যমে প্রকাশিত প্রতিবেদন থেকে জানা যায়, কাজের খাতিরেই ফটোগ্রাফার সৈয়দ মোজাম্মিলের সঙ্গে পরিচয় হয় উঠতি মডেল মানসী দীক্ষিতের। গত বছরের ১৫ অক্টোবর ফটোসুটের কথা বলে মানসীকে নিজের বাড়িতে ঢেকে পাঠায় মোজাম্মিল। সেখানেই ছবি তোলার এক পর্যায়ে এই মডেলকে যৌন সম্পর্কের কুপ্রস্তাব দেয় সে।কিন্তু সেই প্রস্তাবে রাজি না হলে তার সঙ্গে বাকবিতণ্ডায় জড়ান ফটোগ্রাফার মোজাম্মিল। বাকবিতণ্ডার এক পর্যায়ে ক্ষুব্ধ হয়ে ভারী কাঠের টুকরো নিয়ে মানসীর মাথায় আঘাত করে মোজাম্মিল। এরপরেই জ্ঞান হারান ওই তরুনী। তারপর মানসীকে ফের ধর্ষণের চেষ্টা করে মোজাম্মিল।সবশেষ মোজাম্মিল গলায় দড়ি দিয়ে পেঁচিয়ে শ্বাসরোধ করে খুন করে মানসীকে। পরে মানসীর লাশকে ব্যাগে ভরে রাস্তার ধারে ফেলে পালিয়ে যায় মোজাম্মিল।মানসী হত্যাকাণ্ডের ঘটনায় মোজাম্মিলকে ইতিমধ্যে গ্রেফতার করেছে পুলিশ। তার বিরুদ্ধে মামলাও হয়েছে।</body>
</article>
