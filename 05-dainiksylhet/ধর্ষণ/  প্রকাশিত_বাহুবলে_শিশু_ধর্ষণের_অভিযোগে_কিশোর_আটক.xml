<article>
  <headline>বাহুবলে শিশু ধর্ষণের অভিযোগে কিশোর আটক</headline>
  <url>http://dainiksylhet.com/details/161527</url>
  <published_at>  প্রকাশিত হয়েছে : ৮:৪২:৪০,অপরাহ্ন ০২ আগস্ট ২০১৯</published_at>
  <category>ধর্ষণ</category>
  <body>বাহুবল প্রতিনিধি:বাহুবলে আড়াই বছরের শিশু কন্যাকে ধর্ষণের দায়ে রাহী আহমেদ (১২) নামে এক কিশোরকে আটক করেছে পুলিশ। বৃহস্পতিবার বিকেল সাড়ে ৩টায় পুলিশ গোপন সংবাদের ভিত্তিতে পুটিজুরি এলাকায় অভিযান চালিয়ে তাকে আটক করে। আটককৃত রাহী আহমেদ উপজেলার কুমেদপুর গ্রামের ফজল মিয়ার পুত্র।স্থানীয় সূত্রে জানা যায়, গত ১১ জুলাই রাহী আহমেদ নামে ওই কিশোর প্রতিবেশী ফুল মিয়ার জনৈক আড়াই বছরের শিশু কন্যাকে ঘরের ভেতরে একা পেয়ে ধর্ষণ করে। পরে সে পালিয়ে যায়। এ ঘটনার পর স্থানীয় দিগাম্বর বাজারে মুরুব্বি মঞ্জব আলীর সভাপতিত্বে এক শালিস বৈঠক অনুষ্ঠিত হয়। শালিসে মুরুব্বি আলফু মিয়া, সবুজ মিয়াসহ কয়েক মাতব্বর মাত্র সাড়ে ৭ হাজার টাকায় রফাদফা করার চেষ্টা করা হলে শিশুর পিতা বিষয়টি মানতে অনীহা প্রকাশ করে। এর পর বৃহস্পতিবার সকালে ভিকটিমের পিতা ফুল মিয়া বাদী হয়ে পুটিজুরি পুলিশ ফাড়িতে একটি অভিযোগ দায়ের করেন। অভিযোগের প্রেক্ষিতে তাৎক্ষণিক অভিযানে নামে পুলিশ। এক পর্যায়ে অভিযুক্ত রাহীকে আটক করা হয়। বর্তমানে সে পুলিশ হেফাজতে রয়েছে। পুটিজুরি পুলিশ ফাড়ির ইনচার্জ শাহ মোবাশ্বির ঘটনার সত্যতা স্বীকার করেছেন।</body>
</article>
