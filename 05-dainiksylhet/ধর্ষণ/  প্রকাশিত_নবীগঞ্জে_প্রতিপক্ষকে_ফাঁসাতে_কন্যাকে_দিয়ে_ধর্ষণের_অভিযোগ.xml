<article>
  <headline>নবীগঞ্জে প্রতিপক্ষকে ফাঁসাতে কন্যাকে দিয়ে ধর্ষণের অভিযোগ</headline>
  <url>http://dainiksylhet.com/details/122612</url>
  <published_at>  প্রকাশিত হয়েছে : ৮:৩৯:১১,অপরাহ্ন ১৬ মার্চ ২০১৮</published_at>
  <category>ধর্ষণ</category>
  <body>নবীগঞ্জ প্রতিনিধি:নবীগঞ্জের দিনারপুরে পূর্ব শত্রুতার জের ধরে প্রতিপক্ষকে ফাঁসাতে নাবালিকা কন্যাকে দিয়ে ধর্ষণের অভিযোগ তুলে এক ব্যক্তিকে মানহানি করার ঘটনায় এলাকাজুড়ে আলোচনা সমালোচনার ঝড় বইছে। সরেজমিনে গিয়ে জানা যায়, গত ৬ মার্চ মঙ্গলবার দুপুর সাড়ে ১২টায় কান্দিগাও গ্রামের মৃত কদ্দুছ মিয়ার পুত্র ওয়াহিদ মিয়াসহ কতিপয় ব্যক্তি একই গ্রামের মুজিবুর রহমানের মালিকানাধীন ডোবা হতে জোরপুর্বক মাছ ধরে নিয়ে যায়। এতে মুজিবুর রহমানের ফসলী ধানের ব্যাপক ক্ষয়-ক্ষতি হয়। এ নিয়ে মুজিবুর রহমান ও ওয়াহিদ মিয়ার লোকজনের মধ্যে বাক-বিতন্ডা হয়। এক পর্যায়ে ওয়াহিদ মিয়া তার নাবালিকা কন্যাকে হাসপাতালে ভর্তি করে। সে তখন সাংবাদিকদের জানায় তার মেয়েকে ধর্ষণ করা হয়েছে। তার অভিযোগের ভিত্তিতে স্থানীয় সংবাদপত্রে এ নিয়ে একটি সংবাদও প্রকাশিত হয়। কিন্তু পরবর্তীতে ডাক্তারী রিপোর্টে ধর্ষণের অভিযোগ প্রমাণিত না হওয়ায় বিষয়টি আবারও আলোচনায় আসে। স্থানীয়দের ধারণা, প্রতিপক্ষকে ফাঁসাতেই ওয়াহিদ মিয়া নিজের মেয়েকে দিয়ে ধর্ষণের অভিযোগ তুলেন। বিষয়টি নিয়ে এখন এলাকায় আলোচনা-সমালোচনার ঝড় বইছে</body>
</article>
