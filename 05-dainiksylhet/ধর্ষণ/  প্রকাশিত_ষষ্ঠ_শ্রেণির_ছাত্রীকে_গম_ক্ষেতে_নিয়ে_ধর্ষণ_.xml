<article>
  <headline>ষষ্ঠ শ্রেণির ছাত্রীকে গম ক্ষেতে নিয়ে ধর্ষণ!</headline>
  <url>http://dainiksylhet.com/details/148319</url>
  <published_at>  প্রকাশিত হয়েছে : ৯:৪০:৪০,অপরাহ্ন ৩০ জানুয়ারি ২০১৯</published_at>
  <category>ধর্ষণ</category>
  <body>দৈনিকসিলেটডেস্ক:ষষ্ঠ শ্রেণির এক ছাত্রীকে চকলেট কিনে দেওয়ার প্রলোভন দেখিয়ে গম ক্ষেত্রে নিয়ে ধর্ষণ করার অভিযোগ উঠেছে সোহেল রানা ওরফে শুভ (১৮) নামের এক স্থানীয় যুবকের বিরুদ্ধে। মঙ্গলবার নীলফামারী সদরের বাড়াইপাড়ায় এ ঘটনা ঘটে।ওই ঘটনার পর থানায় মামলা করেন ছাত্রীর মা। আজ বুধবার সোহেল রানাকে গ্রেপ্তার করে আদালতে পাঠায় পুলিশ। পরে আদালত তাকে কারাগারে পাঠানোর নির্দেশ দেন।মামলা ও স্থানীয় বাসিন্দা সূত্রে জানা যায়, নীলফামারীর একটি স্কুলের ষষ্ঠ শ্রেণির ওই ছাত্রী (১১) গতকাল বিকেলে তার সহপাঠীর সঙ্গে নিজ বাড়িতে খেলাধুলা করছিল। তখন বাড়িতে অন্য কেউ ছিল না। এ সময় চকলেট কিনে দেওয়ার কথা বলে ওই ছাত্রীকে পাশের সরকারি কৃষিফার্মের গম ক্ষেতে নিয়ে গিয়ে ধর্ষণ করেন সোহেল রানা। পরে ওই ছাত্রীর চিৎকারে এলাকাবাসী গিয়ে তাকে রক্তাক্ত অবস্থায় উদ্ধার করে হাসপাতালে নিয়ে যায়।মামলার তদন্ত কর্মকর্তা এসআই পলাশ কান্তি রায় বলেন, মামলার পর সোহেল রানাকে গ্রেপ্তার করা হয়েছে। পরে আদালত তাকে কারাগারে পাঠিয়েছেন। আর অসুস্থত ওই ছাত্রী এখন নীলফামারী আধুনিক সদর হাসপাতালে চিকিৎসাধীন রয়েছে।</body>
</article>
