<article>
  <headline>পাকিস্তানে ৮ বছরের শিশুকে ধর্ষণের পর পুড়িয়ে হত্যা</headline>
  <url>http://dainiksylhet.com/details/124987</url>
  <published_at>  প্রকাশিত হয়েছে : ১০:১৫:৩৩,অপরাহ্ন ১১ এপ্রিল ২০১৮</published_at>
  <category>ধর্ষণ</category>
  <body>প্রতীকী চিত্রদৈনিকসিলেটডেস্ক:টানা দুই দিন নিখোঁজ ছিল ৭ বছরের শিশুটি৷ পরে যখন তাকে পাওয়া যায় তখন তার দেহের বেশিরভাগ অংশই পোড়া৷ হাসপাতালে নিয়ে গেলে চিকিৎসকরা বলেন, তাকে ধর্ষণ করা হয়েছে৷ ধর্ষকরা ধর্ষণের প্রমাণ লোপাটের জন্য তাকে পুড়িয়ে দিতে চেয়েছে৷তবে চিকিৎসকদের আপ্রাণ চেষ্টাতেও বাঁচেনি সেই শিশু৷ মঙ্গলবার তার মৃত্যু হতেই ক্ষোভে উত্তাল হয়ে ওঠে পাকিস্তানের লাহোরের জিন্না হাসপাতাল এলাকা৷ রাস্তায় নেমে প্রতিবাদ শুরু করেছেন মৃত শিশুর আত্মীয়রা৷ঘটনা পাকিস্তানের পাঞ্জাব প্রদেশের চিচাওয়ান্তি এলাকার৷ স্থানীয় এক শিশুকন্যাকে ধর্ষণ ও পুড়িয়ে খুনের ঘটনায় তীব্র উত্তেজনা ছড়িয়েছে৷ স্থানীয় বাসিন্দাদের দাবি, দ্রুত ধর্ষকদের গ্রেফতার করে চরম শাস্তি দিক সরকার৷ ঘটনায় বিভিন্ন মহল থেকে ছড়িয়েছে ক্ষোভ৷মৃত শিশু দ্বিতীয় শ্রেণিতে পড়ত৷ গত রবিবার থেকে সে নিখোঁজ ছিল৷ দুদিন তার খোঁজ মেলেনি৷ পরে গ্রামেরই কাছে রাস্তার ধারে তার আধপোড়া দেহ পাওয়া যায়৷ তখনও বেঁচে ছিল সেই শিশু৷ দ্রুত তাকে স্থানীয় হাসপাতালে নিয়ে যান গ্রামবাসীরা৷ অবস্থার অবনতি হওয়ায় তাকে লাহোরে পাঠানো হয়৷ তারপরেই মারা যায় সেই শিশু৷</body>
</article>
