<article>
  <headline>নবীগঞ্জে বিশ্বকাপ খেলা দেখার ফাঁকে যুবতির শ্লীলতাহানীর অভিযোগ</headline>
  <url>http://dainiksylhet.com/details/131907</url>
  <published_at>  প্রকাশিত হয়েছে : ৮:৪১:৫৫,অপরাহ্ন ০৩ জুলাই ২০১৮</published_at>
  <category>ধর্ষণ</category>
  <body>প্রতীকী ছবিদৈনিকসিলেটডেস্ক:নবীগঞ্জ উপজেলার সদরঘাট গ্রামে বিশ্বকাপ খেলা দেখার সুযোগকে কাজে লাগিয়ে পুরুষ শুন্য বাড়িতে যুবতিকে ধর্ষণের উদ্দ্যেশ্যে শ্লীলতাহানীর অভিযোগে দেবপাড়া ইউপি সদস্য মোহাম্মদ আলীসহ ৫ জনের বিরুদ্ধে নারী ও শিশু নির্যাতন দমন ট্রাইব্যুনালে-মামলা দায়ের করা হয়েছে।সোমবার দুপুরে ভিকটিমের মা বাদী হয়ে এ মামলাটি দায়ের করেন। মামলা সূত্রে জানা যায়, উপজেলার দেবপাড়া ইউনিয়নের সদরঘাট গ্রামের যুবতি মেয়েকে প্রায় সময় রাস্তাঘাটে উত্যক্ত করতো একই গ্রামের আব্দুর রহিমের পুত্র বদরুল মিয়া। এ ব্যাপারে বদরুলের মুরুব্বিয়ানদের কাছে বার বার বিচার প্রার্থী হলেও বিচার পাননি মেয়েটির পরিবার। বিচার প্রার্থী হওয়ার ফলে আরও ক্ষিপ্ত হয়ে বদরুল ঐ মেয়েকে আরো বেশি উত্যক্ত করতে থাকে। পরে মেয়ের চলাচল নিয়ন্ত্রন করতে বাধ্য হয় মেয়ের পরিবারের সদস্যরা ।এরই জের ধরে গত ২৭ জুন বুধবার রাত ১১টার দিকে মেয়ের পরিবারের পুরুষ লোকজন বিশ্বকাপ খেলা দেখার জন্য স্থানীয় নুরুল মিয়া দোকানে গেলে পুরুষ শুন্য বাড়িতে প্রবেশ করে বখাটে বদরুল। এসময় সে যুবতির মুখে গামছা গুজে ঝাপটে ধরে শ্লীলতাহানির চেষ্টা করে। যুবতির শোর চিৎকার শুনে মা এগিয়ে আসলে দৌড়ে পালানোর চেষ্টাকালে বদরুলকে আটক করা হয়। বদরুলকে আটক করার ফলে মেয়ের পরিবারের উপর ক্ষিপ্ত হয়ে স্থানীয় ইউপি সদস্য মোহাম্মদ আলী আসামীদেরকে সঙ্গে নিয়ে দেশীয় অস্ত্রশস্ত্র নিয়ে হামলা চালিয়ে বদরুলকে ছিনিয়ে নিয়ে যায়। এ ঘটনার পর মামলার বাদী নিরূপায় হয়ে আদালতে মামলা দায়ের করেন</body>
</article>
