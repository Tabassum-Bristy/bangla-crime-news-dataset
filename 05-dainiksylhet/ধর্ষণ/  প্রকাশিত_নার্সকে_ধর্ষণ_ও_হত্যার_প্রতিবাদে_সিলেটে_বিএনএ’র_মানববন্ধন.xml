<article>
  <headline>নার্সকে ধর্ষণ ও হত্যার প্রতিবাদে সিলেটে বিএনএ’র মানববন্ধন</headline>
  <url>http://dainiksylhet.com/details/155518</url>
  <published_at>  প্রকাশিত হয়েছে : ৪:৪৫:০৬,অপরাহ্ন ১১ মে ২০১৯</published_at>
  <category>ধর্ষণ</category>
  <body>দৈনিকসিলেটডটকম: ঢাকার ইবনে সিনা হাসপাতালের সিনিয়র স্টাফ নার্স শাহীনুর আক্তার তানিয়াকে ধর্ষণ ও হত্যার প্রতিবাদে এবং দোষিদের দৃষ্টান্তমুলক শাস্তির দাবীতে মানববন্ধন ও প্রতিবাদ সমাবেশ করেছে বাংলাদেশ নার্সেস এসোসিয়েশন সিলেট এম এ জি ওসমানী মেডিকেল কলেজ শাখা ও সিলেট নার্সিং কলেজ।শনিবার সকাল ১১টায় সিলেট ওসমানী মেডিকেল কলেজ সংলগ্ন মুল সড়কে এ মানববন্ধন ও প্রতিবাদ সমাবেশ অনুষ্ঠিত হয়।বাংলাদেশ নার্সেস এসোসিয়েশন সিলেট ওসমানী মেডিকেল কলেজ শাখার সভাপতি শামীমা নাসরিনের সভাপতিত্বে ও সাধারণ সম্পাদক ইসরাইল আলী সাদেকের পরিচালনায় এ মানববন্ধন অনুষ্ঠিত হয়।ইসরাইল আলী সাদেক তার বক্তব্যে সিনিয়র স্টাফ নার্স শাহীনুর আক্তার তানিয়াকে ধর্ষণ ও হত্যার তীব্র নিন্দা জানান এবং জড়িত বাস চালক ও হেলপারের সর্বোচ্চ শাস্তি দাবী করেন। এছাড়া স্বর্ণলতা বাসের রুট পারমিট বাতিলেরও দাবী জানান। তিনি আরো বলেন- নার্সিং পেশা আন্তর্জাতিকভাবে স্বীকৃত একটি পেশা, যে পেশার বেশীরভাগই নারী। তাই এই পেশায় নিয়োজিত নার্সদের নিরাপত্তা নিশ্চিত করতে সংশ্লিষ্ট কর্তৃপক্ষকে অনুরোধ জানান তিনি।মানববন্ধন ও প্রতিবাদ সমাবেশে বক্তব্য রাখেন ও উপস্থিত ছিলেন- বিএনএ সিলেট এম এ জি ওসমানী মেডিকেল কলেজ শাখার উপদেষ্টা কমিটির প্রধান পরিমল বণিক, সহ সভাপতি ভ্রান্তি বালা দেবী, নজরুল ইসলাম বাবুল, মোছা. জুবেদা খানম, খাদিজা বেগম, সাংগঠনিক সম্পাদক অরবিন্দ চন্দ্র দাস, যুগ্ম সাধারণ সম্পাদক মো. সুলেমান আহমদ, মোহাম্মদ ইউসুফ, সহ সাংগঠনিক সম্পাদক আমিনুল ইসলাম, মহেশ বিশ্বাস, কোষাধ্যক্ষ নিলুফার ইয়াসমিন, সহ কোষাধ্যক্ষ রেবা রাণী পাল, দপ্তর সম্পাদক ইমরান আহমেদ তাপাদার, প্রচার ও প্রকাশনা সম্পাদক মো. সামছুল আলম, সহ প্রচার ও প্রকাশনা সম্পাদক মো. নাজির আলম প্রমুখ।এছাড়াও বক্তব্য রাখেন- স্টুডেন্টস ওয়েলফেয়ার অর্গানাইজেশনের সভাপতি অনিক দে, সাধারণ সম্পাদক সিথী সিকদার, কোষাধ্যক্ষ তানজিনা আক্তার, অভিজিত পাল, সঞ্জয় শুক্ল বৈদ্য, মর্জিনা বেগম, খাদিজা, মহসিনা সাদিয়া, সোহান, রাকিব প্রমুখ।সংগঠনের সভাপতি শামীমা নাছরিনও তার বক্তব্যে ঘটনার সাথে জড়িতদের শাস্তি দাবী করেন।</body>
</article>
