<article>
  <headline>সিলেটে ৪র্থ শ্রেণির ছাত্রীকে জঙ্গলে নিয়ে ধর্ষণ</headline>
  <url>http://dainiksylhet.com/details/121976</url>
  <published_at>  প্রকাশিত হয়েছে : ১১:৪৩:১৩,অপরাহ্ন ০৯ মার্চ ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:সিলেট নগরীর শাহপরান থানাধীন বাঘমারা এলাকায় চতুর্থ শ্রেণির এক ছাত্রীকে (১১) ধর্ষণের অভিযোগে তিনজনের বিরুদ্ধে মামলা দায়ের করা হয়েছে। পুলিশ দুই আসামিকে গ্রেফতার করে আদালতের মাধ্যমে কারাগারে প্রেরণ করেছে। অপর আসামি পলাতক। গত মঙ্গলবার (৬ মার্চ) এই ধর্ষণের ঘটনার পরদিন ধর্ষিতা শিশুর বাবা শাহপরান থানায় মামলা দায়ের করেন।মামলার আসামিরা হলো চাঁদপুরের মতলব থানার দক্ষিণ উপাদীর (বর্তমানে শাহপরান থানাধীন উত্তর জাহানপুর এলাকার ভাড়াটিয়া) সিদ্দিক মিয়ার ছেলে মিলন মিয়া (৩০), শাহপরান থানার উত্তর জাহানপুর এলাকার রিফাকত হোসেন কমরেডের ছেলে সোহান আহমদ (২৬) ও আলুরতল এলাকার মৃত লাল মিয়ার ছেলে শাওন (৩০)।শুক্রবার বিকেলে শাহপরান থানার ওসি আখতার হোসেন জানান, মামলার প্রথম দুই আসামিকে গ্রেফতার করা হয়েছে। তাদেরকে আদালতের মাধ্যমে কারাগারে প্রেরণ করা হয়েছে। অপর আসামি পলাতক।ভিকটিমের স্বাস্থ্য পরীক্ষা করানো হয়েছে এবং প্রতিবেদনের অপেক্ষা করা হচ্ছে বলেও জানিয়েছেন ওসি আখতার।মামলার এজাহার সূত্রে জানা যায়, গত ৬ মার্চ বেলা ২টার দিকে মিলন মিয়া কৌশলে ওই ছাত্রীকে শাহপরান থানাধীন বাঘমারা সাকিনস্থ সফিক রফিক প্রাথমিক বিদ্যালয়ের পার্শ্বের জঙ্গলে নিয়ে যায়। মিলন মিয়া মোবাইল ফোনে কল করে সোহান আহমদ ও শাওনকে জঙ্গলে ডেকে আনে। তিনজন মিলে ওই স্কুলছাত্রীকে ধর্ষণ করে।</body>
</article>
