<article>
  <headline>কলকাতা গিয়ে বাংলাদেশি তরুণী ধর্ষণের শিকার</headline>
  <url>http://dainiksylhet.com/details/134540</url>
  <published_at>  প্রকাশিত হয়েছে : ১০:০২:৩৪,অপরাহ্ন ২৮ জুলাই ২০১৮</published_at>
  <category>ধর্ষণ</category>
  <body>প্রতীকী ছবিদৈনিকসিলেটডেস্ক:বৈধ ভিসা নিয়ে ভারতে আসা গাজীপুরের এক বাংলাদেশি তরুণী ধর্ষণের শিকার হয়েছেন। উত্তর ২৪ পরগণার দুই যুবক কলকাতা দেখানোর নাম করে ২৩ বছর বয়সী এ তরুণীকে নিয়ে কলকাতা ময়দান, গঙ্গার ঘাটসহ বিভিন্ন জায়গা ঘুরিয়ে নিয়ে এসে বারাসাতের একটি হোটেলে তুলেছিল। এরপর হোটেলের রুমে সঙ্গী এক যুবক তরুণীকে ধর্ষণ করে। পুলিশ জানিয়েছে তরুণীর অভিযোগের ভিত্তিতে গ্রেপ্তার করা হয়েছে অভিযুক্তের সঙ্গী রতন মজুমদার নামের এক যুবককে। তবে মূল অভিযুক্ত জগন্নাথ আচার্য্যকে পুলিশ খুঁজছে। দুজনেরই বাড়ি বারাসাত এলাকায়। পুলিশ সূত্রে জানা গেছে, ওই তরুণী বনগাঁর একটি হোটেলে উঠেছিল। সেখান থেকে সে বারাসাতে এক আত্মীয়ের সঙ্গে দেখা করতে এসেছিল। পথে অটোয় পাশে বসা দুই যুবকের সঙ্গে তরুণীর আলাপ হয়। তরুণী কলকাতা দেখার ইচ্ছে প্রকাশ করলে দুই যুবক তাকে নিয়ে কলকাতার বিভিন্ন জায়গা ঘুরে দেখায়। তিনজনে মিলে রেস্টুরেন্টে খাওয়া-দাওয়াও করে। এরপরে রাত হয়ে যাওয়ার অজুহাতে তরুণীটিকে নিয়ে বারাসাতের একটি হোটেলে উঠেছিল সঙ্গী দুই যুবক। এরপর এক যুবক বাইরে গেলে অন্য যুবক মেয়েটিকে জোর করে ধর্ষণ করে। পরে অবশ্য সে পালিয়ে যায়। অন্য যুবকও আর ফিরে আসেনি। এরপর বৃহস্পতিবার সকালে ভুক্তভোগী তরুণী বারাসাত থানায় গিয়ে অভিযোগ দায়ের করেছে। সূত্র:মানবজমিন</body>
</article>
