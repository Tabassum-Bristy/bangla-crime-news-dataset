<article>
  <headline>নবীগঞ্জে বিয়ের প্রতিশ্রুতি দিয়ে স্কুল ছাত্রীর সর্বনাশ</headline>
  <url>http://dainiksylhet.com/details/116715</url>
  <published_at>  প্রকাশিত হয়েছে : ৮:৩৮:২৯,অপরাহ্ন ০৭ জানুয়ারি ২০১৮</published_at>
  <category>ধর্ষণ</category>
  <body>প্রতীকী ছবিদৈনিকসিলেটডেস্ক:নবীগঞ্জ উপজেলার দেবপাড়া ইউনিয়নের বাশডর গ্রামে ৭ম শ্রেণীর এক ছাত্রীকে ধর্ষণ করেছে এক লম্পট। অসুস্থ অবস্থায় ওই ছাত্রীকে হবিগঞ্জ সদর হাসপাতালে ভর্তি করা হয়। হবিগঞ্জ সদর হাসপাতালের গাইনী ওয়ার্ডে শনিবার রাতে ওই ছাত্রীর বড় বোন জানান, প্রতিবেশী বুইদ্যা মিয়ার পুত্র সজল মিয়া (২০) তার বোনকে বিয়ের প্রতিশ্রুতি দিয়ে প্রেমের সম্পর্ক গড়ে তুলে। বিষয়টি আচঁ করতে পেরে তারা সজলের সাথে তার বোনের কথাবার্তা বন্ধ করে দেন। এতে সজল ক্ষিপ্ত হয়ে উঠে। গত শুক্রবার তার বোন সকালে কোচিং শেষে বাড়ি ফেরার পথে সজল বিয়ের কথা বলে সিএনজিতে তুলে মৌলভীবাজার জেলার সরাফতপুর গ্রামে নিয়ে যায়। শুক্রবার রাতে শারিরীক মিলন শেষে শনিবার ভোরে রুস্তমপুর টোল প্লাজায় তার বোনকে ফেলে চলে যায়। তখন সে বুঝতে পারে সজল তার সাথে প্রতারণা করেছে।স্থানীয় লোকজন দেখতে পেয়ে বাড়িতে খবর দিলে ওই ছাত্রীকে উদ্ধার করে প্রথমে নবীগঞ্জ উপজেলা স্বাস্থ্য কমপ্লেক্সে এবং পরে হবিগঞ্জ সদর হাসপাতালে ভর্তি করা হয়।</body>
</article>
