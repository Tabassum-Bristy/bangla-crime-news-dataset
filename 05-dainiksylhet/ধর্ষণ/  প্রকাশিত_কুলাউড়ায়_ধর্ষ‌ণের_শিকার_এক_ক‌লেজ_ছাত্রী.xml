<article>
  <headline>কুলাউড়ায় ধর্ষ‌ণের শিকার এক ক‌লেজ ছাত্রী</headline>
  <url>http://dainiksylhet.com/details/164522</url>
  <published_at>  প্রকাশিত হয়েছে : ৫:৫২:৫৯,অপরাহ্ন ১১ সেপ্টেম্বর ২০১৯</published_at>
  <category>ধর্ষণ</category>
  <body>প্রতীকী ছবিকুলাউড়া: কুলাউড়ায় ধর্ষ‌ণের শিকার হয়েছে এক ক‌লেজ ছাত্রী (২১)। এঘটনায় আটক করা হয়েছে ছাত্রীর ফুফা‌তো ভাই (২৫)-‌কে। মঙ্গলবার (১০ সে‌প্টেম্বর) তাকে আদাল‌তে প্রেরণ ক‌রে কুলাউড়া থানা পু‌লিশ।মামলার এজাহার ও পুলিশ সূত্রে জানা গেছে, ওই তরুণী মৌলভীবাজার সরকারি কলেজ কেন্দ্রে তাঁর প্রথম বর্ষের পরীক্ষা দিচ্ছেন। সোমবার বিকেলে পরীক্ষা শেষে বাড়ি ফেরার জন্য তিনি কলেজের সামনে গাড়ির জন্য অপেক্ষা করছিলেন। একপর্যায়ে তাঁর ওই ফুপাতো ভাই মোটরসাইকেল যোগে সেখানে যান। তিনি বাড়ি পৌঁছে দেওয়ার কথা বলে তাঁকে মোটরসাইকেলে তোলেন।মামলার এজাহারে বলা হয়, কুলাউড়ায় পৌঁছার পর ওই যুবক কাজ দেখার কথা বলে তাঁদের নির্মাণাধীন ভবনের ভেতরে তরুণীকে নিয়ে যান। সেখানে তিনি তাঁকে ধর্ষণ করেন। পরে একটি অটোরিকশায় তরুণীকে তুলে দেন। তরুণী বাড়ি পৌঁছে স্বজনদের বিষয়টি জানান এবং দিবাগত রাত দুইটার দিকে তাঁর ফুপাতো ভাইয়ের বিরুদ্ধে মামলাটি করেন।কুলাউড়া থানার পরিদর্শক (তদন্ত) সঞ্জয় চক্রবর্তী জানান, প্রাথমিক জিজ্ঞাসাবাদে যুবক তার মামাতো বোনকে ধর্ষণের কথা স্বীকার করেছেন।</body>
</article>
