<article>
  <headline>বানিয়াচঙ্গে এক স্কুল ছাত্রী ধর্ষণ করেছে লম্পট</headline>
  <url>http://dainiksylhet.com/details/115750</url>
  <published_at>  প্রকাশিত হয়েছে : ১২:৪০:৩৪,অপরাহ্ন ২৩ ডিসেম্বর ২০১৭</published_at>
  <category>ধর্ষণ</category>
  <body>জাহেদ আলী মামুন:বানিয়াচং উপজেলার যাত্রাপাশা গ্রামে এক স্কুল ছাত্রীকে ধর্ষণের অভিযোগ উঠেছে। শুক্রবার সকাল ১০টায় তাকে সদর হাসপাতাল ভর্তি করা হয়। সে ওই গ্রামের মোতাব্বির মিয়ার কন্যা। পরিবার ও স্থানীয় সূত্র জানায়, ওই স্কুল ছাত্রী গত মঙ্গলবার সন্ধ্যায় বাড়ির পার্শ্ববর্তী স্থান থেকে রান্না করার জন্য লাকড়ি আনতে যায়। এ সময় দোয়াখানি এলাকার গিয়াস উদ্দিনের পুত্র মাহমুদ মিয়া তাকে মুখ চেপে নির্জন স্থানে নিয়ে ধর্ষণ করে। পরে বিষয়টি স্কুল ছাত্রী তার পরিবারকে জানালে তারা এলাকার মুরুব্বিয়ানদের স্মরণাপন্ন হয়। ২ দিন চেষ্টা করেও এলাকার মুরুব্বিয়ানরা কোন সমাধান করতে পারেননি। পরে গতকাল উল্লেখিত সময় ধর্ষিতা ছাত্রীকে তার পরিবার সদর হাসপাতালে ভর্তি করায়। এ ব্যাপারে হাসপাতালের কর্তব্যরত ডাক্তার ত্রিলোক চাকমা জানান, ওই ছাত্রী ধর্ষণের অভিযোগে এনে হাসপাতালে ভর্তি হয়েছে। পরীক্ষা-নিরীক্ষার পর জানা যাবে সে ধর্ষণ হয়েছে কিনা।</body>
</article>
