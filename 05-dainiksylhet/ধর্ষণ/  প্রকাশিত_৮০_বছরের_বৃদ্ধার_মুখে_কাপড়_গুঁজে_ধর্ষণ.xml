<article>
  <headline>৮০ বছরের বৃদ্ধার মুখে কাপড় গুঁজে ধর্ষণ</headline>
  <url>http://dainiksylhet.com/details/159805</url>
  <published_at>  প্রকাশিত হয়েছে : ৭:৪১:৪৬,অপরাহ্ন ১২ জুলাই ২০১৯</published_at>
  <category>ধর্ষণ</category>
  <body>দৈনিকসিলেটডেস্ক:দেশে-বিদেশে সর্বত্র মহামারী আকার ধারণ করেছে ধর্ষণ নামক ব্যাধি। কুরুচিপূর্ণ এই মানসিকতার ছোবল থেকে রেহাই পাচ্ছে না ছোট শিশু, এমনকি বয়সের ভারে নুয়ে পড়া বৃদ্ধাও। ৮০ বছরের এক বৃদ্ধাকে ধর্ষণের অভিযোগে গ্রেপ্তার করা হলো ১৫ বছরের এক কিশোরকে।ভারতের উত্তর বিহারের মধুবনীর একটি গ্রামে ঘটেছে এই জঘন্য ঘটনা। পুলিশ সুপার এ ঘটনার সত্যতা স্বীকার করে জানিয়েছেন, গত বুধবার মধ্যরাতে বৃদ্ধাকে ধর্ষণ করে প্রতিবেশী ওই কিশোর। সে সময় বৃদ্ধা চিৎকার করলে তার মুখে কাপড় গুঁজে দেয় দূরসম্পর্কের আত্মীয় ওই ছেলেটি।তবুও বৃদ্ধার গোঙানির শব্দে ঘুম ভাঙে পরিবার ও প্রতিবেশীদের। তারা গিয়ে ছেলেটিকে আটক করে বেধড়ক পিটিয়ে পুলিশের হাতে তুলে দেয়।বৃদ্ধার নাতনির করা অভিযোগের ভিত্তিতে থানায় এজাহার (এফআইআর) দায়ের করা হয়েছে।পুলিশ সুপার জানিয়েছেন, অভিযোগে বলা হয়েছে যে অভিযুক্ত ছেলেটি প্রাপ্তবয়স্ক। তার সার্টিফিকেট ভুয়া। এ বিষয়ে তদন্ত করে সত্য উদঘাটন করা হচ্ছে বলেও জানান তিনি।</body>
</article>
