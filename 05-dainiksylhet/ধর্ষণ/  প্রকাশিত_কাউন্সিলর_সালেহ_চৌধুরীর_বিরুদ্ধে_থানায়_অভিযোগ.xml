<article>
  <headline>কাউন্সিলর সালেহ চৌধুরীর বিরুদ্ধে থানায় অভিযোগ</headline>
  <url>http://dainiksylhet.com/details/126495</url>
  <published_at>  প্রকাশিত হয়েছে : ৮:৪৭:০২,অপরাহ্ন ২৭ এপ্রিল ২০১৮</published_at>
  <category>ধর্ষণ</category>
  <body>দৈনিকসিলেটডটকম: সিলেট সিটি কর্পোরশেনের ১০ নং ওয়ার্ডের কাউন্সিলর সালেহ আহমদ চৌধুরীর বিরুদ্ধে থানায় সাধারণ ডায়রি করেছেন এক নারী। বৃহস্পতিবার কোতোয়ালী থানায় এ ডায়রি করেন একই ওয়ার্ডের বাসিন্দা মোছাম্মৎ তানজিমা বেগম।অভিযোগ সূত্রে জানা যায়, তানজিমা বেগমের ছোট বোনকে গত ১৪ এপ্রিল স্থানীয় কলাপাড়া এলাকার বাসিন্দা সোহেল মিয়া ধর্ষণ করেন। সোহেল কাউন্সিলর সালেহ চৌধুরীর মামা। এ ঘটনায় তানজিমা বেগম বাদী হয়ে গত ২৫ এপ্রিল কোতোয়ালী থানায় সোহেল মিয়াকে আসামী করে মামলা দায়ের করেন।জিডিতে তানজিমা অভিযোগ করেন, মামলা দায়েরের পর ১০নং ওর্য়াড কাউন্সলির সালেহ আহমদ চৌধুরী গত বুধবার রাতে আর ৪/৫ জন লোক নিয়ে তার বাসায় এসে এই মামলা তুলে নেওয়ার কথা বলেন। এতে তিনি অস্বীকৃতি জানালে কাউন্সিলর তাকে গালিগালাজ করেন ও প্রাণনাশের হুমকি দেন ।</body>
</article>
