<article>
  <headline>ছাত্রীকে ধর্ষণচেষ্টার অভিযোগে প্রধান শিক্ষক গ্রেপ্তার</headline>
  <url>http://dainiksylhet.com/details/156615</url>
  <published_at>  প্রকাশিত হয়েছে : ১০:৪৪:২৪,অপরাহ্ন ২৯ মে ২০১৯</published_at>
  <category>ধর্ষণ</category>
  <body>দৈনিকসিলেটডেস্ক:সাভারে এক মাদ্রাসাছাত্রীকে (৮) ধর্ষণচেষ্টার অভিযোগে ইসরাত হোসেন (৩৯) নামের এক প্রধান শিক্ষককে গ্রেপ্তার করেছে পুলিশ। গতকাল মঙ্গলবার রাতে রাজফুলবাড়িয়া এলাকায় মদিনাতুল দারুল উলুম মাদ্রাসা থেকে তাকে গ্রেপ্তার করা হয়। তবে এ ঘটনার প্রধান অভিযুক্ত ওই মাদ্রাসার অপর শিক্ষক সাইফুল ইসলাম পলাতক রয়েছেন।ঘটনার সত্যতা নিশ্চিত করে সাভার মডেল থানার ভারপ্রাপ্ত কর্মকর্তা (ওসি) এ এফ এম সায়েদ জানান, গত শনিবার মাদ্রাসা ছুটি হয়ে গেলে সব শিক্ষার্থী বাসায় চলে যায়। তবে অভিযুক্ত ওই শিক্ষক এক ছাত্রীকে আটকে রাখে এবং পরে তাকে ধর্ষণের চেষ্টা করে। এক পর্যায়ে ওই ছাত্রী পালিয়ে বাসায় গিয়ে তার পরিবারকে পুরো ঘটনা জানায়।পরে ভুক্তভোগী ওই ছাত্রীর বাবা মাদ্রাসার শিক্ষক সাইফুল ইসলাম ও প্রধান শিক্ষক মো. ইসারত হোসেনকে আসামি করে থানায় একটি লিখিত অভিযোগ দায়ের করেন। এরপর মঙ্গলবার রাতে অভিযান চালিয়ে প্রধান শিক্ষককে গ্রেপ্তার করা হয়।এ ঘটনায় প্রধান অভিযুক্ত সাইফুল ইসলাম পলাতক থাকায় তাকে গ্রেপ্তারের চেষ্টা চলছে বলে জানান সাভার মডেল থানার ভারপ্রাপ্ত কর্মকর্তা।-আমাদেরসময়</body>
</article>
