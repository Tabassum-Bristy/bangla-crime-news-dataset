<article>
  <headline>বিয়ের প্রলোভনে নিয়মিত শারিরিক সর্ম্পক, অবশেষে..</headline>
  <url>http://dainiksylhet.com/details/163750</url>
  <published_at>  প্রকাশিত হয়েছে : ১১:৩২:৪২,অপরাহ্ন ০৩ সেপ্টেম্বর ২০১৯</published_at>
  <category>ধর্ষণ</category>
  <body>দৈনিকসিলেটডেস্ক: কুমিল্লার হোমনা উপজেলায় বিয়ের প্রলোভন দেখিয়ে নবম শ্রেণির এক ছাত্রীর (১৫) সাথে নিয়মিত শারীরিক সর্ম্পক চালিয়ে আসছিলো শামীম নামে এক যুবক। অবশেষে গতকাল সোমবার পুলিশ তাকে গ্রেপ্তার করেছে।শামীম (২০) উপজেলার শ্রীমদ্দি গ্রামের আব্দুল লতিফের ছেলে। তাকে গ্রেপ্তারের পর আদালতের মাধ্যমে কারাগারে নেওয়া হয়।কিশোরীর স্বাস্থ্য পরীক্ষার জন্য কুমিল্লা মেডিকেল কলেজ হাসপাতালে পাঠিয়েছে পুলিশ।মেয়েটির বাবা জানান, শামীম বেশ কয়েকদিন ধরেই তার মেয়েকে নানাভাবে উত্যক্ত করছিল। ‍কিন্তু দুজনের মধ্যে কোনোভাবে সম্পর্ক শুরু হয়। মুঠোফোনে মেসেজের মাধ্যমে তাদের যোগাযোগ হতো। তিনি জানতে পেরেছিলেন, রাতে তারা ঘুমিয়ে পড়লে শামীম তাদের ঘরে বাইরে মেয়েকে ডেকে নিয়ে নিয়মিত শারীরিক সর্ম্পক স্থাপন করতো।মামলার অভিযোগ সূত্রে জানা যায়, শামীম বিবাহিত। গত ছয় মাস আগে বিয়ের বিষয়টি গোপন রেখে ভুক্তভোগীকে প্রেমের প্রস্তাব দেয়। রাজী না হওয়ায় বিভিন্ন কৌশলে দীর্ঘদিনের চেষ্টায় তাকে রাজি করায়। এ সময় বিয়ের প্রলোভন দেখিয়ে বিভিন্ন স্থানে একাধিকবার শারীরিক সর্ম্পক স্থাপন করে। গত রোববার রাতেও কিশোরীকে বাড়ির পেছনে নিয়ে একটি ঝোঁপের ভেতর ধর্ষণ করে সে।এ সময় স্থানীয়রা ঘটনাটি দেখে ফেলে দুজনকে অন্তরঙ্গ অবস্থায় আটক করে পুলিশে খবর দেয়। হোমনা থানার উপপরিদর্শক (এসআই) অহেদ মুরাদ এসে তাদের নগ্ন অবস্থায় আটক করে থানায় নিয়ে যান।</body>
</article>
