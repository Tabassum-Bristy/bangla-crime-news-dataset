<article>
  <headline>লামাকাজী বাজারে আল ইসলাহ-তালামীযের বিক্ষোভ</headline>
  <url>http://dainiksylhet.com/details/107746</url>
  <published_at>  প্রকাশিত হয়েছে : ৬:৩৩:৩৭,অপরাহ্ন ১৪ সেপ্টেম্বর ২০১৭</published_at>
  <category>ধর্ষণ</category>
  <body>মায়ানমারের আরকানে রোহিঙ্গা মুসলমানদের উপর অমানবিক নির্যাতন ও গণহত্যার প্রতিবাদে লামাকাজী বাজারে বিক্ষোভ মিছিল ও প্রতিবাদ সভা করেছে বাংলাদেশ আনজুমানে তালামীযে ইসলামিয়া বিশ্বনাথ উত্তর উপজেলা, সৎপুর দারুল হাদিস কামিল মাদরাসা ও আনজুমানে আল ইসলাহ ১নং লামাকাজী ইউপি শাখা। বৃহস্পতিবার দুপুর ১২ টায় ঐতিহ্যবাহী বিদ্যাপীঠ সৎপুর দারুল হাদিস কামিল মাদরাসার প্রাঙ্গন থেকে মিছিলটি শুরু হয়ে লামাকাজী বাজারে এস সমাবেশের মাধ্যমে শেষ হয়। মিছিল শেষে বিশ্বনাথ উত্তর উপজেলা তালামীযের সভাপতি শাহিনুর আমীনের সভাপতিত্বে ও সাধারণ সম্পাদক আব্দুল হান্নানের পরিচালনায় সমাবেশে বক্তব্য রাখেন আনজুমানে আল ইসলাহ সিলেট জেলা সভাপতি অধ্যক্ষ মাওলানা আবু জাফর মুহাম্মদ নুমান, সিলেট পশ্চিম জেলা তালামীয সভাপতি ছাত্রনেতা ফয়েজ আহমদ তাজির, অর্থ সম্পাদক শাহিন আহমদ, শিক্ষা ও সাংস্কৃতিক সম্পাদক আলমগীর হোসাইন, রাগীব রাবেয়া স্কুল এন্ড কলেজের ইংরেজি প্রভাষক শাহিন আহমদ, ১নং লামাকাজী ইউপি আল ইসলাহ’র সভাপতি মাওলানা হরমুজ আলী, সাধারণ সম্পাদক মাওলানা জামাল উদ্দিন। সমাবেশে বক্তারা বলেন মায়ানমারে চলমান গণহত্যা জাহেলীযুগের বিভিৎসতাকে হার মানায় যা মানবতা পরিপন্থী। মায়ানমারের রাষ্ট্রীয় সেনাবাহিনী ও উগ্র সন্ত্রাসী ধর্মযাজক বুদ্ধগণ রোহিঙ্গাদের হত্যা, ধর্ষণ ও দমন-পীড়ন চালিয়ে যাচ্ছে। তাই এই অমানবিক হত্যাযজ্ঞ ও নির্যাতনের তীব্র নিন্দা জানিয়ে আর্ন্তজাতিক মানবাধিকার সংস্থা, জাতিসংঘ, ওআইসি, সার্ক ও বিশ্ব মুসলিম নেতৃবৃন্দকে এই হত্যা, পাশবিক নির্যাতন বন্ধে কার্যকর ভূমিকা পালনের জন্য বক্তারা উদ্ধার্থ আহবান জানান। এসময় অন্যান্যদের মধ্যে উপস্থিত ছিলেন সৎপুর দারুল হাদিস কামিল মাদরাসার আরবি প্রভাষক মাওঃ মুনির উদ্দিন, মাওলানা মুহাম্মদ আব্দুল বাছিত, সিনিয়র শিক্ষক মাওলানা ছাদিকুর রহমান, মাওলানা আ.জ.ম ছয়ফুল আলম, রাগীব রাবেয়া স্কুল এন্ড কলেজের সিনিয়র শিক্ষক মাসুক আহমদ, মাওলানা আছমত আলী, লামাকাজী আল ইসলাহ নেতা মাওলানা আমিরুল ইসলাম, আব্দাল হোসাইন, বিশ্বনাথ উত্তর উপজেলা ও সৎপুর দারুল হাদিস কামিল মাদরাসা তালামীযের সর্বস্তরের কর্মীবৃন্দ।  (প্রেস বিজ্ঞপ্তি)</body>
</article>
