<article>
  <headline>‘শিক্ষামন্ত্রীর পদে থাকা উচিত না’</headline>
  <url>http://dainiksylhet.com/details/115911</url>
  <published_at>  প্রকাশিত হয়েছে : ৭:১৫:৩৭,অপরাহ্ন ২৫ ডিসেম্বর ২০১৭</published_at>
  <category>ধর্ষণ</category>
  <body>দৈনিকসিলেটডেস্ক:উচ্চ মাধ্যমিক, মাধ্যমিকের পর প্রাথমিকের পরীক্ষায় প্রশ্ন ফাঁসের ঘটনার পর শিক্ষামন্ত্রীর পদে থানা উচিত না বলে মন্তব্য করেছেন সাবেক প্রেসিডেন্ট প্রফেসর ডা. একিউএম বদরুদ্দোজা চৌধুরী। তিনি বলেন, ক্লাস ওয়ান, টু, থ্রি… প্রাইমারি স্কুলের ছাত্র, তার পরীক্ষার কাগজ (প্রশ্ন) নাকি ফাঁস হয়ে যায়! এ রকম অপরাধের পর মন্ত্রী স্বেচ্ছায় পদত্যাগ করে না, তাদেরকে (অভিযুক্ত শিক্ষক) বহিষ্কারও করা হয় না। এরা কি শিক্ষক থাকার উপযুক্ত? এ ধরনের ঘটনার পর মন্ত্রীরও থাকা উচিৎ না, কিছুতেই না। এ বিষয়টি দেশের তরুণ সমাজকে ভাবতে হবে। সুপ্রিম কোর্ট আইনজীবী সমিতির সফিউর রহমান মিলনায়তনে ন্যাশনাল ইয়ুথ ফোরামের বাৎসরিক জাতীয় সম্মেলন ‘বাংলাদেশ ইয়ুথ পার্লামেন্টে’ আয়োজিত অনুষ্ঠানে তিনি এই ক্ষোভ প্রকাশ করেন। তিনি বলেন, চার বছরের বাচ্চাকে ধর্ষণ করা হয়, লজ্জায় মাথা হেঁট হয়ে যায়। যারা শিশু ধর্ষণ করে তাদের মৃত্যুদণ্ড সাজা দিতে হবে। যখন চারদিকে অ্যাসিড মারা হত, যেই এই অপরাধের সাজা মৃত্যুদ- হয়ে গেলে কাপুরুষরা সঙ্গে সঙ্গে পালিয়ে গেল। সাবেক এ প্রেসিডেন্ট বলেন, কাল আইন করা হোক যে, শিশু ধর্ষণের আসামির বিরুদ্ধে অপরাধ প্রমাণ হলে মৃত্যুদ- দেয়া হবে, আমি গ্যারান্টি দিলামÑ তার সাত দিন পর থেকে শিশু ধর্ষণ হবে না। এ সময় সংবিধানে কোন আসামিকে ক্ষমা করে দেয়ার প্রেসিডেন্টের যে বিধান রয়েছে, তা রদ করারও আহ্বান জানান সাবেক এ প্রেসিডেন্ট। তিনি বলেন, তথাকথিত সাংবিধানিক অধিকার দিয়ে প্রেসিডেন্টের নামে দোষগুলো চাপানো হয়। আসে সরকার থেকে রিকোয়েস্ট, প্রেসিডেন্ট সই করে দেয়- ‘মাফ করিয়া দিলাম’। এই মাফ করার অধিকার প্রেসিডেন্টকে বন্ধ করতে হবে। সন্ত্রাসীদের মাফ করতে পারবেন না ও ধর্ষণকারীকে মাফ করতে পারবেন না। বাংলাদেশ ইয়ুথ পার্লামেন্টের চেয়ারপারসন রুমানা ইসলাম সেতুর সভাপতিত্বে ‘সাইবার এথিকস অ্যান্ড ইয়ুথ এগেইনস্ট সাইবার ক্রাইম’ শীর্ষক অনুষ্ঠানের আলোচনায় বিএনপি স্থায়ী কমিটির সদস্য আমীর খসরু মাহমুদ চৌধুরী। ফেডারেশন অব বাংলাদেশ হিউম্যান রাইটস অর্গানাইজেশনের চেয়ারম্যান মো. শাজাহান ও সাবেক এমপি গোলাম মাওলা রনি বক্তব্য দেন।</body>
</article>
