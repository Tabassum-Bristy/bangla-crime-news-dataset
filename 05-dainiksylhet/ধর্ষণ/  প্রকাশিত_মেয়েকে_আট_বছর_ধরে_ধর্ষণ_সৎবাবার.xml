<article>
  <headline>মেয়েকে আট বছর ধরে ধর্ষণ সৎবাবার</headline>
  <url>http://dainiksylhet.com/details/102777</url>
  <published_at>  প্রকাশিত হয়েছে : ৯:৪৯:২৩,অপরাহ্ন ১২ জুলাই ২০১৭</published_at>
  <category>ধর্ষণ</category>
  <body>গ্রেফতার হওয়া আরমান হোসেন ওরফে সুমন। সংগৃহীত ছবিদৈনিকসিলেটডেস্ক:মেয়েকে আট বছর ধরে ধর্ষণ করেছে সৎবাবা। এ ছাড়া মেয়েটির আপত্তিকর ছবি ও ভিডিও ক্লিপ মেয়েটির বন্ধুর কাছে পাঠিয়ে দেয়। এ ঘটনায় ভুক্তভোগী মেয়েটি রমনা থানায় নারী নির্যাতন দমন আইন ও তথ্যপ্রযুক্তি আইনের ৫৭ ধারায় মামলা দায়ের করেন। তার অভিযোগের ভিত্তিতে ও প্রাথমিক তদন্তে সত্যতা পাওয়ায় অভিযুক্ত সৎবাবা আরমান হোসেন সুমনকে (৩৮) গ্রেফতার করেছে পুলিশ। আরমান বেসরকারি টিভি চ্যানেল নিউজ ২৪-এর শব্দ প্রকৌশলী (সাউন্ড ইঞ্জিনিয়ার)। মামলার অভিযোগে বলা হয়, মেয়েটির বাবার সঙ্গে মায়ের ছাড়াছাড়ি হয়ে যায়। ২০০৫ সালে আরমান হোসেনকে বিয়ে করেন তার মা। দ্বিতীয় বিয়ের এক বছর পর থেকে মায়ের কাছে থাকা শুরু করেন মেয়েটি। চাকরির কারণে মেয়েটির মা মোহাম্মদপুরের নুরজাহান রোডের বাড়ি থেকে সকালে কর্মস্থলে চলে যেতেন। ২০০৮ সালেরকোনো একদিন দুপুরে সপ্তম শ্রেণিতে পড়ুয়া মেয়েটিকে আরমান প্রথম ধর্ষণ করেন। এ সময় মেয়েটির আপত্তিকর ছবি মোবাইলে তুলে রাখেন আরমান। ছবি ও ভিডিও প্রকাশের হুমকি ও ভয়ভীতি দেখিয়ে আরমান এরপর থেকে প্রায়ই ধর্ষণ করে আসছিলেন বলে অভিযোগ করেন মেয়েটি। ২০১৫ সালে তিনি অন্তঃসত্ত্বা হয়ে পড়লে পরে গর্ভপাত ঘটান। এরপরও তার ওপর নির্যাতন চালিয়ে যান আরমান। ২০১৬ সালের ডিসেম্বরে ওই মেয়ে নিউ ইস্কাটন রোডে খালার বাড়িতে চলে আসে। এরপরও আরমান তাকে কুপ্রস্তাব পাঠাতেন। রাজি না হলে এক পর্যায়ে ধর্ষণের ভিডিও ক্লিপ ওই মেয়ের বন্ধুর কাছে পাঠিয়ে দেয়।রমনা বিভাগের উপ-কমিশনার মারুফ হোসেন সরদার গণমাধ্যমকে জানান, আসামিকে গ্রেফতার করা হয়েছে। তাকে রিমান্ডে নিয়ে এ বিষয়ে জিজ্ঞাসাবাদ করা হবে।</body>
</article>
