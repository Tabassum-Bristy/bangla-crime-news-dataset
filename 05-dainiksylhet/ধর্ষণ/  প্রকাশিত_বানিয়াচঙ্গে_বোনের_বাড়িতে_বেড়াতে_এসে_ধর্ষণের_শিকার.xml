<article>
  <headline>বানিয়াচঙ্গে বোনের বাড়িতে বেড়াতে এসে ধর্ষণের শিকার</headline>
  <url>http://dainiksylhet.com/details/98037</url>
  <published_at>  প্রকাশিত হয়েছে : ৯:৪১:৪৪,অপরাহ্ন ১০ মে ২০১৭</published_at>
  <category>ধর্ষণ</category>
  <body>প্রতীকী ছবিদৈনিকসিলেডটকম: বানিয়াচং উপজেলার যাত্রাপাশা গ্রামের বড় বোনের বাড়িতে বেড়াতে এসে এক গৃহবধু ধর্ষণের শিকার হয়েছে।মঙ্গলবার সকাল ১১টায় তাকে হবিগঞ্জ সদর আধুনিক হাসপাতাল ভর্তি করা হয়েছে। জানা যায়, গত সোমবার ওই গৃহবধু যাত্রাপাশা গ্রামে তার বড় বোন হাজেরা খাতুনের বাড়িতে বেড়াতে যায়। ওই দিন রাত সাড়ে ১০টায় তাকে ঘরে একা রেখে তার বোন অন্য ঘরে প্রয়োজনীয় কাজে যায়। এ সময় ওই এলাকার চান্দ উল্লার পুত্র সমরুজ আলী ঘরে প্রবেশ করে তাকে ঝাপটে ধরে ধর্ষণ করে। পরে বিষয়টি অন্যান্যদের বললে মঙ্গলবার দুপুরে তাকে হবিগঞ্জ সদর হাসপাতালে ভর্তি করায়। অপর একটি সূত্র জানায়, ওই এলাকার চান্দ উল্লার সাথে হাজেরা খাতুনের বিভিন্ন বিষয়াধি নিয়ে পূর্ব বিরোধ চলছিল। এর জেরে এই ঘটনা ঘটেছে বলে ধারণা করা হচ্ছে।</body>
</article>
