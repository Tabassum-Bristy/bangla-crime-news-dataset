<article>
  <headline>চুনারুঘাটে গভীর রাতে হাত-পা বেঁধে গৃহবধুকে গণধর্ষণ</headline>
  <url>http://dainiksylhet.com/details/102012</url>
  <published_at>  প্রকাশিত হয়েছে : ৯:৩৪:৪১,অপরাহ্ন ০৪ জুলাই ২০১৭</published_at>
  <category>ধর্ষণ</category>
  <body>প্রতীকী ছবিজাকারিয়া চৌধুরী/নিরঞ্জন গোস্বামী শুভ :চুনারুঘাট উপজেলার জাজিউতা গ্রামে গভীর রাতে ৩ সন্তানের জননীকে জোরপুর্বক গণধর্ষণ করেছে একদল দুর্বৃত্তরা। মূমুর্ষ অবস্থায় তাকে হবিগঞ্জ সদর আধুনিক হাসপাতালে ভর্তি করা হয়েছে।  ধর্ষণের ঘটনায় ওই এলাকায় রসালো আলোচনার ঝড় বইছে। এদিকে, এ ঘটনাটি কে মোটা অংকের টাকার বিনিময়ে ধামা চাপা দিতে স্থানীয় ইউপি মেম্বারসহ প্রভাবশালী একটি মহল উঠে পড়ে লেগেছে। এছাড়াও ধর্ষণের ঘটনাটি যাতে সংবাদকর্মীসহ কাউকে না বলে সে জন্য নির্যাতিতা ওই মহিলাকে হুমকি ধামকি দেয়া হচ্ছে বলেও অভিযোগ করেন তার পরিবার। জানা যায়, গত রোববার দিবাগত গভীর রাতে হারুণের স্ত্রী’র ঘরের দরজা ভেঙ্গে ভেতরে প্রবেশ করে একই এলাকার শামীম, ইয়াকুত, আব্দুল হাই, রহিম ও ইদ্রিছ আলীসহ একদল দুর্বৃত্তরা। পরে তাকে অস্ত্রের মুখে জিম্মি করে হাত পা বেধে গণধর্ষণ করে। এক পর্যায়ে ওই মহিলার শোর-চিৎকার শুনে আশে পাশের লোকজন এগিয়ে আসলে ধর্ষণকারীরা পালিয়ে যায়। অপরদিকে, সোমবার সকালের দিকে ধর্ষণের ঘটনায় এলাকায় জানাজানি হলে লোকমুখে শুরু হয় নানান আলোচনা ও সমালোচনা। পরে তাকে উদ্ধার করে সোমবার সকালে তাকে হবিগঞ্জ সদর আধুনিক হাসপাতালে নিয়ে আসা হয়। এক পর্যায়ে ঘটনাটি ধামা চাপা দিতে স্থানীয় মেম্বারসহ প্রভাবশালীরা মোটা অংকের টাকার বিনিময়ে    বিষয়টি ধামা চাপার চেষ্টা চালায়।এ ব্যাপারে চুনারুঘাট থানার ভারপ্রাপ্ত কর্মকর্তা ওসি আজমিরুজ্জামান জানান, ধর্ষণের বিষয়টি শুণেছি। তবে রাত ১টা পর্যন্ত থানায় কোন অভিযোগ দায়ের করা হয়নি। অভিযোগ পেলে তদন্ত সাপেক্ষে ব্যাবস্থা নেওয়া হবে।-হবিগঞ্জসমাচার</body>
</article>
