<article>
  <headline>৬ মাসের অন্তঃসত্ত্বা তরুণী, জানলেন তাদের বিয়ে ছিল সাজানো নাটক!</headline>
  <url>http://dainiksylhet.com/details/141936</url>
  <published_at>  প্রকাশিত হয়েছে : ৯:৪০:১৯,অপরাহ্ন ০৫ নভেম্বর ২০১৮</published_at>
  <category>ধর্ষণ</category>
  <body>প্রতীকী ছবিদৈনিকসিলেটডেস্ক:পটুয়াখালীর বাউফল উপজেলায় মিথ্যা বিয়ের নাটক সাজিয়ে এক তরুণীকে (২২) ধর্ষণের অভিযোগ উঠেছে এক ছাত্রলীগ কর্মীর বিরুদ্ধে। ওই তরুণী এখন ছয় মাসের অন্তঃসত্ত্বা বলে জানা গেছে। আজ রোববার ওই তরুণী বাদী হয়ে তিনজনকে আসামি করে বাউফল থানায় মামলা করেছেন। এ ঘটনায় একজনকে গ্রেপ্তার করেছে পুলিশ।ওই ছাত্রলীগ কর্মীর নাম মো. রনি (৩২)। ছাত্রলীগের সক্রিয় এই কর্মী উপজেলার মদনপুরা ইউনিয়নের রামলক্ষণ গ্রামের বাসিন্দা।অভিযোগ সূত্রে জানা গেছে, প্রায় তিন বছর আগে বিয়ের প্রলোভন দেখিয়ে রনি ওই তরুণীর সঙ্গে প্রেমের সম্পর্ক গড়ে তোলেন। এর কিছু দিন পর বিয়ে করার কথা বলে ওই তরুণীর কাছ থেকে জন্ম নিবন্ধন সনদ নিয়ে যান তিনি। পরে একদিন ওই তরুণীকে রনি জানান, জন্ম নিবন্ধনের মাধ্যমে তাদের বিয়ে হয়ে গেছে। এমনকি তরুণীকে কাজীর সঙ্গেও মুঠোফোনে কথা বলিয়ে দেন রনি। এরপর তাদের মধ্যে শারীরিক সম্পর্ক গড়ে ওঠে। একপর্যায়ে ওই তরুণী অন্তঃসত্ত্বা হন। তখন ওই তরুণী রনিকে তার বাড়িতে নিয়ে যেতে বলেন। এতে অস্বীকৃতি জানান রনি। এ ছাড়া ওই তরুণীকে পেটের সস্তান নষ্ট করার পরামর্শ দেন এই ছাত্রলীগ কর্মী।একপর্য়ায়ে ওই তরুণী জানতে পারেন তাদের বিয়ে ছিল সাজানো নাটক। পরে বিষয়টি রনির পরিবারের সদস্যদের জানানো হলে তারা তা এড়িয়ে যান এবং ওই তরুণীকে বাড়াবাড়ি না করার জন্য হুমকি দেন।এ বিষয়ে ওই তরুণী বলেন,‘নিরুপায় হয়ে থানায় লিখিত অভিযোগ দায়ের করেছি। আমি এর বিচার চাই।’এ বিষয়ে অভিযুক্ত রনি জানান,ধর্ষণের অভিযোগ সত্য নয়। তাকে সামাজিকভাবে হেয় প্রতিপন্ন ও হয়রানি করার জন্য এ মামলা করা হয়েছে।এ বিষয়ে বাউফল থানার ভারপ্রাপ্ত কর্মকর্তা (ওসি) খন্দকার মোস্তাফিজুর রহমান বলেন, ‘এ ঘটনায় একজনকে গ্রেপ্তার করা হয়েছে। প্রধান আসামিসহ বাকি দুই আসামিকে গ্রেপ্তারের চেষ্টা অব্যাহত রয়েছে।’</body>
</article>
