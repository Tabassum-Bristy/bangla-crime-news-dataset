<article>
  <headline>২১-২২ সেপ্টেম্বর সিলেট-টেকনাফ রোডমার্চ সফল করুন: শাহীনূর পাশা চৌধুরী</headline>
  <url>http://dainiksylhet.com/details/108175</url>
  <published_at>  প্রকাশিত হয়েছে : ৫:২২:৪৩,অপরাহ্ন ১৯ সেপ্টেম্বর ২০১৭</published_at>
  <category>ধর্ষণ</category>
  <body>দৈনিকসিলেটডটকম: হিউম্যানিটি ফর রোহিঙ্গার চেয়ারম্যান, সাবেক সাংসদ এডভোকেট মাওলানা শাহীনূর পাশা চৌধুরী বলেন, আরাকানের মুসলিম নিধন বর্তমানে গণহত্যায় রূপ নিয়েছে। বার্মার বৌদ্ধ সন্ত্রাসীদের পৈশাচিক নির্যাতন বন্ধে জাতিসংঘকে প্রতিরোধমূূলক ভূমিকা পালন করতে হবে। বার্মার প্রতিবেশী রাষ্ট্র হিসেবে বাংলাদেশের সাম্প্রতিক ভূমিকা প্রশংসনীয়। নির্যাতিত রোহিঙ্গাদের পাশে বিশ্ব মানবতাকে দাঁড় করাতে বিশ্ব মুসলিমকে গর্জে উঠতে হবে। জনাব পাশা বলেন, আরাকানের মুহাজির মুসলমানদের ত্রাণ সহায়তা প্রদানের পাশাপাশি তাদের জন্ম ভূমিতে নিরাপদ বসবাস নিশ্চিত করতে বিশ্বব্যাপী প্রতিবাদ অব্যাহত রাখতে হবে। জনাব পাশা বলেন, ’৭১ এ ভারত আমাদের স্বাধীনতা সংগ্রামে যে সহায়তা দিয়েছিলো আজও আমরা তাদের কাছে কৃতজ্ঞ। এই মুহূর্তে বার্মার বৌদ্ধ সন্ত্রাসীদের অমানবিক হামলা ধর্ষণ থেকে রোহিঙ্গা মুসলমানদের মুক্ত করতে বাংলাদেশকে সাহসী প্রতিরোধমূূলক পদক্ষেপ গ্রহণ করতে হবে। সেই লক্ষ্যেই আগামী ২১-২২ সেপ্টেম্বর সিলেট-টেকনাফ অভিমুখি রোডমার্চ ঘোষণা করা হয়েছে। সিলেটের সর্বজন শ্রদ্ধেয় আলেমেদ্বীন জামেয়া তাওয়াক্কুলিয়া রেঙ্গার স্বনামধন্য মুহতামিম মাওলানা শায়খ মুহিউল ইসলাম বুরহান, লেঃ কর্নেল আতাউর রহমান পীর রোডমার্চের নেতৃত্ব দেবেন। রোডমার্চের আহবায়ক শাহীনুর পাশা চৌধুরী বলেন, আরাকানে অব্যাহত গণহত্যা বন্ধে বিশ্ব বিবেককে জাগ্রত করতে ২১-২২ সেপ্টেম্বর সিলেট-টেকনাফ অভিমুখি রোডমার্চ সফল করুন। গতকাল সোমবার বাদ আছর সিলেটের বন্দরবাজার জামে মসজিদ হতে ২১-২২ সেপ্টেম্বর সিলেট-টেকনাফ অভিমুখি রোডমার্চ সফলের লক্ষ্যে এক বিশাল প্রচার মিছিল শেষে সংক্ষিপ্ত পথসভায় বক্তব্য কালে মাওলানা শাহীনূর পাশা চৌধুরী উপরোক্ত কথাগুলো বলেন। মিছিলটি শহরের গুরুত্বপূর্ণ সড়ক প্রদক্ষিণ শেষে আম্বরখানা পয়েন্টে পথ সভা করে। হিউম্যানিটি ফর রোহিঙ্গা বাংলাদেশের অন্যতম সদস্য মাওলানা আলী নূর এর পরিচালনায় অনুষ্ঠিত সভায় অন্যান্যের মধ্যে বক্তব্য রাখেন হিউম্যানিটি ফর রোহিঙ্গা বাংলাদেশের সমন্বয়কারী লেঃ কর্নেল আতাউর রহমান পীর, অধ্যক্ষ হাফিজ আব্দুর রহমান সিদ্দিকী, মাওলানা ফজলুর রহমান মাধবপুরী, মাওলানা তালিবুদ্দীন শমশের নগরী, মাওলানা মাহমুদুল হাসান, সংগঠনের প্রচার সচিব মাওলানা কবির আহমদ খান, মাওলানা রুহুল আমিন নগরী, মাওলানা মুফতী মুতিউর রহমান, মাওলানা আহমদ কবির খলিল, মাওলানা মতিউর রহমান, মাওলানা মাছনুন আহমদ, মাওলানা সাইদুজ্জামান, মাওলানা আসআদ উদ্দিন, মাওলানা আবু বকর সরকার, মাওলানা কবির আহমদ, মাওলানা রফিক আহমদ মহল্লী, মাওলানা এরশাদ খান আল হাবিব, মাওলানা ময়নুল ইসলাম, মাওলানা মাহবুব সালমান, সৈয়দ সুয়াইব আহমদ, মাওলানা নাজমুল হক, মাওলানা আব্দুল হাই, এম বিলাল চৌধুরী, ছাত্রনেতা ফয়েজ আহমদ, আরিফ আহমদ চৌধুরী, শেখ আলবাব, দিলাওয়ার, জাহিদ, আবু সাঈদ, কে এম তাহমিদ হাসান প্রমুখ।</body>
</article>
