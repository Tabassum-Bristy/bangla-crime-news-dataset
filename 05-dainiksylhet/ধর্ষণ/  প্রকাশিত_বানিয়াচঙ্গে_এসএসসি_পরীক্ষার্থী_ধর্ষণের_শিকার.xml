<article>
  <headline>বানিয়াচঙ্গে এসএসসি পরীক্ষার্থী ধর্ষণের শিকার</headline>
  <url>http://dainiksylhet.com/details/114120</url>
  <published_at>  প্রকাশিত হয়েছে : ৭:৩৪:৪৭,অপরাহ্ন ২৯ নভেম্বর ২০১৭</published_at>
  <category>ধর্ষণ</category>
  <body>জাকারিয়া চৌধুরী:বানিয়াচং উপজেলার হিয়ালা উচ্চ বিদ্যালয়ের এসএসসি পরীক্ষার্থীকে ধর্ষণ করেছে এক প্রবাসি লম্পট। অসুস্থ অবস্থায় ওই ছাত্রীকে মঙ্গলবার রাত ৮টায় হবিগঞ্জ সদর আধুনিক হাসপাতালে ভর্তি করা হয়েছে। এইচএসএসি পরীক্ষার্থীকে ধর্ষণের ঘটনা এলাকায় প্রচার হয়ে হলে বিষয়টি নিয়ে তোলপাড় সৃষ্টি হয়। ওই ছাত্রী বাড়ি উপজেলার টুপিয়াজুরি গ্রামে। হবিগঞ্জ সদর আধুনিক হাসপাতালে ছাত্রীর চাচা অভিযোগ করে সাংবাদিকদের জানান, গত সোমবার দিবাগত মধ্য রাতে একই গ্রামের আব্দুর রাজ্জাকের পুত্র কাতার প্রবাসি জাবির মিয়া (২৮) ও তার সহযোগী আকিদ মিয়াকে নিয়ে রাতের আধারে ঘরের দরজা ভেঙ্গে ভেতরে প্রবেশ করে। পরে ওই স্কুল ছাত্রীকে ভয়ভীতি দেখিয়ে ধর্ষণ করে। এক পর্যায়ে স্কুল ছাত্রীর শোর-চিৎকার শুনে আশে পাশের লোকজন এগিয়ে আসলে তারা পালিয়ে যায়। পরে মঙ্গলবার সকালে ঘটনাটি এলাকায় জানাজানি হলে লোকমুখে শুরু হয় নানান আলোচনা ও সমালোচনা। এক পর্যায়ে মঙ্গলবার দুপুরে ভিকটিমকে সাথে নিয়ে চিকিৎসার জন্য হবিগঞ্জ সদর আধুনিক হাসপাতালে আসেন তিনি। এসময় হাসপাতালের কর্তব্যরত ব্রাদার বিষয়টি পুলিশকে অবগত করার জন্য বললে ভিকটিমকে নিয়ে বানিয়াচং থানায় নিয়ে যাওয়া হয়। তিনি আরও জানান, যে লম্পটরা আমার ভাতিজিকে ধর্ষণ করেছে আমি তার বিচার চাই। এ ব্যাপারে হবিগঞ্জ সদর আধুনিক হাসপাতালের কর্তব্যরত চিকিৎসক জানান, মেয়েটি ধর্ষণের অভিযোগ এনে হাসপাতালে ভর্তি হয়েছে। তবে সে আসলে ধর্ষণে শিকার হয়েছে কি না তা ডাক্তারী পরীক্ষা নিরীক্ষার পর বুঝা যাবে।</body>
</article>
