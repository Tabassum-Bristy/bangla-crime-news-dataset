<article>
  <headline>স্বামীকে আটকে রেখে স্ত্রীকে দফায় দফায় গণধর্ষণ</headline>
  <url>http://dainiksylhet.com/details/153757</url>
  <published_at>  প্রকাশিত হয়েছে : ১১:৫৭:০৮,অপরাহ্ন ১৩ এপ্রিল ২০১৯</published_at>
  <category>ধর্ষণ</category>
  <body>দৈনিকসিলেটডেস্ক: টাঙ্গাইলের নতুন বাস টার্মিনাল এলাকায় স্বামীর সামনেই স্ত্রীকে গণধর্ষণের ঘটনা ঘটেছে। এ ঘটনায় জড়িত থাকার অভিযোগে পাঁচ জনকে আটক করেছে পুলিশ।টাঙ্গাইল মডেল থানার ভারপ্রাপ্ত কর্মকর্তা (ওসি) সায়েদুর রহমান জানান, গতকাল শুক্রবার রাত ৯টার দিকে কালিহাতী থেকে ভুক্তভোগী স্বামী-স্ত্রী টাঙ্গাইল শহরের নতুন বাসটার্মিনাল এলাকায় আসেন। সেখানে কয়েকজন যুবক তাদের ঘেরাও করেন। পরে তাদের দুজনকে বাসটার্মিনাল এলাকার ডিসি লেক পারে নিয়ে যান।সেখানে স্বামীকে আটকে রেখে প্রথম দফায় তিন জন ওই নারীকে গণধর্ষণ করেন। পরে তার স্বামীকে মারধর করে সেখান থেকে তাড়িয়ে দেন।ভুক্তভোগী ওই নারীকে সেখান থেকে পাশের আরেকটি জায়গায় নিয়ে দ্বিতীয় দফায় গণধর্ষণ করেন তারা। পরে তৃতীয় দফায় একটি কক্ষে নিয়ে ধর্ষণ করা হয়।এ ঘটনায় ওই নারীর স্বামী ডিসি লেকের পাশেই অবস্থিত সদর পুলিশ ফাঁড়িতে খবর দিলে ধর্ষণের শিকার ওই নারীকে উদ্ধার করা হয়।ওসি সায়েদুর রহমান বলেন, ‘এ ঘটনায় জড়িত থাকায় পাঁচ জনকে আটক করা হয়েছে। পরে ভুক্তভোগী নারীকে টাঙ্গাইল জেনারেল হাসপাতালে ভিকটিম সাপোর্ট সেন্টারে ভর্তি করা হয়েছে।’আমাদেরসময়</body>
</article>
