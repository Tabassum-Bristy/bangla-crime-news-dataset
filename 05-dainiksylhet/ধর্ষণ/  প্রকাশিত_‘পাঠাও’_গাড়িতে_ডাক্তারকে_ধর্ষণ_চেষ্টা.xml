<article>
  <headline>‘পাঠাও’ গাড়িতে ডাক্তারকে ধর্ষণ চেষ্টা</headline>
  <url>http://dainiksylhet.com/details/134714</url>
  <published_at>  প্রকাশিত হয়েছে : ৯:৪৬:৫৩,অপরাহ্ন ২৯ জুলাই ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:এবার চট্টগ্রামে রাইড শেয়ারিং অ্যাপ পাঠাওয়ের চালকের বিরুদ্ধে এক শিক্ষানবীশ নারী চিকিৎসককে ধর্ষণ চেষ্টার অভিযোগ উঠেছে। এ এঘটনায় স্থানীয় থানায় অভিযোগ দায়েরের পর পুলিশ ওই চালককে গ্রেফতার করেছে।গ্রেফতারের সময় তার বাসা থেকে ওই তরুণীর ব্যবহৃত মোবাইল ফোন, ভ্যানিটি ব্যাগও উদ্ধার করা হয়েছে বলে পুলিশ জানিয়েছে পুলিশ।গ্রেফতারকৃত মিজানুর রহমান (২৯) কুমিল্লার দাউদকান্দি উপজেলার হাটখোলার বেপারি পাড়ার বাসিন্দা। বর্তমানে চট্টগ্রামের নিউমুরিং আবাসিক এলাকায় থাকেন।রোববার সকালে বাসা থেকে তাকে গ্রেফতার করা হয়েছে। চট্টগ্রাম নগর পুলিশের সহকারী কমিশনার (ডবলমুরিং) আশিকুর রহমান বিষয়টি নিশ্চিত করেছেন।পাঠাও চালকের বিরুদ্ধে অভিযোগকারী তরুণী চট্টগ্রামের একটি বেসরকারি কলেজ থেকে এমবিবিএস পাস করার পর শিক্ষানবীশ চিকিৎসক হিসেবে কর্মরত রয়েছেন।তিনি পুলিশকে জানিয়েছেন, গত ২৪ জুলাই ফ্রি পোর্ট এলাকা থেকে ভাটিয়ারি যাওয়ার পথে পাহাড়তলীর জেলে পাড়া এলাকায় গাড়ি থামিয়ে তাকে ধর্ষণের চেষ্টা করেন মিজান।পুলিশ জানায়, সপ্তাহ দুয়েক আগে ওই চিকিৎসক তার কলেজ থেকে পাঠাও অ্যাপের মাধ্যমে মিজানের গাড়িতে করে বাসায় আসেন।ওইদিন মিজান তার মোবাইল নম্বর দিয়ে ওই চিকিৎসককে বলেছিলেন, গাড়ি না পেলে বা নেটওয়ার্ক ডিস্ট্রার্ব করলে তাকে যেন ফোন করা হয়।ঘটনার দিন বৃষ্টির কারণে ওই তরুণী ভাটিয়ারি যাওয়ার গাড়ি পাচ্ছিলেন না। তখন মিজানকে ফোন করলে তিনি আসেন।টোল রোড দিয়ে ভাটিয়ারি যাওয়ার পথে পাহাড়তলী জেলে পাড়া এলাকায় মিজান জঙ্গলের পাশে গাড়ি থামিয়ে পেছনের আসনে থাকা ওই চিকিৎসককে ধর্ষণের চেষ্টা করেন বলে মামলায় অভিযোগ করা হয়। </body>
</article>
