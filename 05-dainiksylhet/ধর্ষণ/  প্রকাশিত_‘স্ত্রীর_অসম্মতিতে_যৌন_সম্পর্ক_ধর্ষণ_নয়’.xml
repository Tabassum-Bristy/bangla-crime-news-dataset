<article>
  <headline>‘স্ত্রীর অসম্মতিতে যৌন সম্পর্ক ধর্ষণ নয়’</headline>
  <url>http://dainiksylhet.com/details/124244</url>
  <published_at>  প্রকাশিত হয়েছে : ৫:৪৭:৫৫,অপরাহ্ন ০৩ এপ্রিল ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:স্ত্রীর অসম্মতিতে যৌন সম্পর্ক ধর্ষণ নয়। অবশ্য যদি এক্ষেত্রে ওই স্ত্রীর বয়স ১৮ বছরের ওপরে হয়। এমন রায় দিয়েছে গুজরাট হাইকোর্ট। এ খবর দিয়েছে অনলাইন টাইমস অব ইন্ডিয়া। এতে বলা হয়, সোমবার এমন রায় দিয়েছেন ওই আদালতে বিচারক জে বি পারদিওয়ালা। তিনি তার পর্যবেক্ষণে দেখেছেন যে, ভারতীয় দন্ডবিধির ৩৭৫ নম্বর ধারার অধীনে ধর্ষণকে সংজ্ঞায়িত করা হয়েছে। একজন স্বামী তার স্ত্রীর সঙ্গে জোর করে সম্পর্ক স্থাপন করলে তা এই দন্ডবিধির অধীনে ধর্ষণ হিসেবে গণ্য হয় না। এ সময় একজন স্বামীর হাতে একজন স্ত্রী যৌন নিগ্রহের শিকার হলে ওই নারী বিচার না পাওয়ার যে বিধান আছে আইনে তার সমালোচনা করেন ওই বিচারক। তিনি এক্ষেত্রে আইনকে সংশোধন বা ধারা যুক্ত করার আহ্বান জানান, যাতে একজন নারী তার শরীরকে রক্ষা করতে পারেন। পেতে পারেন অন্য অধিকার। বিশ্বের অনেকে দেশেই স্ত্রীকে স্বামী ধর্ষণের বিষয়ে যেসব বিধান প্রবিধান বিদ্যমান আছে তা সবিস্তারে উদ্ধৃত করেন ওই হাইকোর্টের বিচারক। তিনি বলেন, অবশ্যই আইন প্রণেতাদেরকে অপরাধকে অপরাধ বলতে হবে। এ সময় তিনি বলেন, যদি কোনো স্বামী তার স্ত্রীর সঙ্গে অপ্রকৃতস্থ যৌন আচরণ করেন তাহলে ওই নারী এর বিরুদ্ধে ফৌজদারি বিচার দাবি করতে পারেন। এমন অপ্রকৃতস্থ যৌন আচরণের ক্ষেত্রে স্ত্রীর সম্মতি থাকলেও তাতে কিছু যায় আসে না। প্রাকৃতিক নিয়মের বাইরে এমন অপরাধকে অপরাধ হিসেবে দেখতে হবে। হাইকোর্ট বলেছেন, জোর করে যদি কোনো নারীকে ‘ওরাল সেক্সে’ বাধ্য করা হয় তাহলে সেটাকে বলাৎকার হিসেবে দেখা হবে না। </body>
</article>
