<article>
  <headline>মাধবপুরে প্রেমের প্রস্তাব প্রত্যাখান করায় কিশোরীকে ধর্ষণ</headline>
  <url>http://dainiksylhet.com/details/121221</url>
  <published_at>  প্রকাশিত হয়েছে : ৮:১৮:০৩,অপরাহ্ন ০৩ মার্চ ২০১৮</published_at>
  <category>ধর্ষণ</category>
  <body>প্রতীকী চিত্রজাহেদ আলী মামুন:মাধবপুর উপজেলার বুল­া বাজারে প্রেমের প্রস্তাব প্রত্যাখান করায় এক কিশোরীকে ধর্ষণের অভিযোগ উঠেছে। অসুস্থ অবস্থায় কিশোরীকে বৃহস্পতিবার রাত ২টায় সদর হাসপাতাল ভর্তি করা হয়। মাধবপুর উপজেলার মাজীশাইল গ্রামে তার বাড়ি ।জানা যায়, ওই কিশোরীর পিতার মৃত্যুর পর ঢাকা একটি বাসায় গৃহ পরিচারিকার কাজ করে তার মাকে নিয়ে জীবিকা নির্বাহ করে আসছে। গত এক সপ্তাহ পূর্বে সে নিজ গ্রামে বেড়াতে আসে। বুধবার উপজেলার কৃষ্ণনগর গ্রামে মামার বাড়ি থেকে বেড়ানো শেষ করে সন্ধ্যায় বাড়িতে আসার উদ্দেশ্যে রওয়ানা হয়। বুল­া বাজার এলাকায় কম্পিউটার ব্যবসায়ী জিয়া উদ্দিন তাকে পথ রোধ করে প্রেমের প্রস্তাব দেয়। প্রত্যাখান করায় বাজারের নির্জন স্থানে কৌশল করে নিয়ে ধর্ষণ করে পালিয়ে যায়। স্থানীয় প্রভাবশালীরা বিষয়টি বৃহস্পতিবার সারাদিন মিমাংসার চেষ্টা চালিয়ে ব্যর্থ হয়। পরে বৃহস্পতিবার দিবাগত রাত ২টায় কিশোরী হাসপাতালে ধর্ষণের অভিযোগ এনে ভর্তি হয়। এ ব্যাপারে কর্তব্যরত চিকিৎসক দেবাশীষ রায় জানান, ধর্ষণের অভিযোগে সে ভর্তি হয়েছে। পরীক্ষা নিরীক্ষা করে জানা যাবে প্রকৃতপক্ষে ধর্ষণ হয়েছে কিনা।</body>
</article>
