<article>
  <headline>মা-ভাইয়ের সামনে বালিকাকে ধর্ষণ</headline>
  <url>http://dainiksylhet.com/details/106909</url>
  <published_at>  প্রকাশিত হয়েছে : ১২:৫৪:১৩,অপরাহ্ন ০৪ সেপ্টেম্বর ২০১৭</published_at>
  <category>ধর্ষণ</category>
  <body>দৈনিকসিলেটডেস্ক: অস্ত্রের ভয় দেখিয়ে মা ও ভাইকে জিম্মি করে তাদের সামনেই ধর্ষণ করা হয়েছে ১১ বছরের এক বালিকাকে। এর সঙ্গে জড়িত সন্দেহে পুলিশ তিন জনকে আটক করেছে। এ ঘটনা ঘটেছে ভারতের মধ্য প্রদেশের গোয়ালিয়রে। পুলিশ বলেছে, বুধবার দিনের শুরুতে ওই বালিকার ওপর হামলে পড়ে নরপিশাচরা। গোয়ালিয়রের বিজলী পুলিশ স্টেশনের ইনচার্জ রাঘুবীর মিনা বলেছেন, ঘটনার সময় ওই বালিকা বাড়িতেই ছিল। এ সময় বাড়িতে উপস্থিত ছিল তার মা ও ছোট এক ভাই। অকস্মাৎ তাদের বাড়ি প্রবেশ করে তিন নরপিশাচ। তাদের দু’জন ধর্ষিতার মা ও ১৪ বছর বয়সী ভাইকে অস্ত্রের মুখে জিম্মি করে। তাদেরকে গুলি করে হত্যার হুমকি দেয়া হয়। তৃতীয়জন ওই বালিকাকে ধর্ষণ করতে থাকে। এ ঘটনায় জড়িত হিসেবে সনাক্ত করা হয়েছে জানবার সিং কুশবাহা (৩৬)কে। তাতে সহায়তা করেছে রাজু কুশবাহা (২৫) ও রামনিবাস কুশবাহা (২৪)। তাদেরকে গ্রেপ্তার করা হয়েছে। জিজ্ঞাসাবাদ চলছে।</body>
</article>
