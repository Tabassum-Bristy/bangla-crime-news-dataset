<article>
  <headline>আপন জুয়েলার্সের দিলদারের বিরুদ্ধে পুত্রবধূর গর্ভপাত চেষ্টার মামলা</headline>
  <url>http://dainiksylhet.com/details/150977</url>
  <published_at>  প্রকাশিত হয়েছে : ৪:২৬:৫৫,অপরাহ্ন ১১ মার্চ ২০১৯</published_at>
  <category>ধর্ষণ</category>
  <body>নিউজ ডেস্ক:: আপন জুয়েলার্সের মালিক দিলদার আহমেদ সেলিমের বিরুদ্ধে শারিরীক ও মানসিক নির্যাতন ও জোর করে গর্ভপাতের চেষ্টার অভিযোগে মামলা দায়ের করেছেন পুত্রবধূ ফারিয়া মাহাবুবা পিয়াসা।সোমবার ঢাকা মহানগর হাকিম তোফাজ্জেল হোসেনের আদালতে এ মামলা দায়ের করেন তিনি।আদালত বাদীর জবানবন্দি গ্রহণ করে পরে আদেশ দিবেন বলে জানান।এতে আপন রিয়েল স্টেটের উপদেষ্টা মোখলেচুর রহমানকেও আসামি করা হয়েছে।ফারিয়া দিলদারের ছেলে সাফাত আহমেদের স্ত্রী। সে বর্তমানে দুই মাসের অন্তঃসত্ত্বা।বাদীর অভিযোগ, সাফাতকে ডিভোর্স ও গর্ভের সন্তান নষ্ট করতে তার উপর নির্যাতন চালাচ্ছেন তার শ্বশুর।অপরদিকে ফারিয়াকে ভিভোর্স না দিলে সাফাতকে ত্যাজ্যপুত্র করার হুমকিও দিয়েছেন দিলদার।মামলার এজাহারে বলা হয়, এ মামলার বাদীর সাথে সাফাতের ২০১৫ সালে বিয়ে হয়। বিয়ের পর থেকে শ্বশুর বাড়ীতেই থাকেন তিনি। বিয়ের পর থেকেই শ্বশুর দিলদার আহমেদ তার ওপর নির্যাতন করে আসছেন।স্বামীর অনেক অনৈতিক কাজে শ্বশুর উল্টো উৎসাহিত করতেন এবং সহযোগিতা করতেন।চলতি মাসের ৫ তারিখে রাত আটটার দিকে বাদী ঔষধ ও স্বামীর প্রয়োজনীয় জিনিসপত্র কেনা কাটার জন্য নিকটস্থ মার্কেটে যান। বাসায় ফেরার পর দিলদার আহমেদ ও মোখলেছুর রহমান মাথায় পিস্তল ঠেকান, চরথাপ্পড় মারেন ও গর্ভপাত করানোর উদ্দেশ্যে তলপেটে লাথি মারার চেষ্টা করেন। তারা স্বর্ণালঙ্কার, নগদ টাকা রেখে এক কাপড়ে বাসা থেকে বের করে দেন।উল্লেখ্য, বনানীর রেইনট্রি হোটেলে দুই শিক্ষার্থীকে ধর্ষণের ঘটনার মামলায় বাদীর স্বামী সাফাত আহমেদ প্রধান আসামি। মামলাটিতে বর্তমানে তিনি কারাগারে রয়েছেন।</body>
</article>
