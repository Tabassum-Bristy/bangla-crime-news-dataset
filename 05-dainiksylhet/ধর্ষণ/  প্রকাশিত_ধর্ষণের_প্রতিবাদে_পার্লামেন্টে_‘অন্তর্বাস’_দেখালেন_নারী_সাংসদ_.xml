<article>
  <headline>ধর্ষণের প্রতিবাদে পার্লামেন্টে ‘অন্তর্বাস’ দেখালেন নারী সাংসদ!</headline>
  <url>http://dainiksylhet.com/details/142757</url>
  <published_at>  প্রকাশিত হয়েছে : ১০:২৮:৪২,অপরাহ্ন ১৭ নভেম্বর ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:এবার ধর্ষণের প্রতিবাদে পার্লামেন্টে অন্তর্বাস দেখালেন এক নারী সদস্য। আয়ারল্যান্ডের পার্লামেন্টের নিম্নকক্ষ দালি এরিয়ানে অন্তর্বাস নিয়ে বিক্ষোভ দেখান রাজনীতিক রুথ কপিনগার। সম্প্রতি দেশটির এক আদালতে ‘অকাট্য যুক্তি’ দেখিয়ে অভিযুক্ত ধর্ষণকারীকে মুক্তি দেওয়ার প্রতিবাদে এ আন্দোলন শুরু হয়েছে।কপিনগার বলেন, ‘পার্লামেন্টে যদি অন্তর্বাস দেখালে লজ্জিত হন, তা হলে আদালত কক্ষে ওই নারীর অন্তর্বাস নিয়ে এসে দেখানো তার মানসিক পরিস্থিতি কোন পর্যায় পৌঁছেছিল আপনাদের জানা উচিত।’ ইতিমধ্যেই তা ভাইরাল হয়েছে সামাজিক যোগাযোগ মাধ্যমে।বিবিসির প্রতিবেদনা বলা হয়েছে, গত ৬ নভেম্বর কর্ক শহরের আদালতে ধর্ষণে অভিযুক্তকে নির্দোষ প্রমাণ করতে অন্তর্বাস হাজির করেন বিপক্ষের আইনজীবী। ওই অন্তর্বাসটি কতটা যৌন উদ্রেক করতে পারে তার ব্যাখ্যাও দেন অভিযুক্তের আইনজীবী।এ সময় অভিযুক্তের আইনজীবী দাবি করেছিলেন, ওই সময় ধর্ষণের শিকার নারী তার নিম্নাঙ্গের ‘নজরকাড়া’ অন্তর্বাস পরে প্রলোভন দেখিয়েছেন ওই যুবককে। এর পর আট জন পুরুষ ও চার জন নারীকে নিয়ে তৈরি জুরি অভিযুক্ত ২৭ বছর বয়সী ওই যুবককে বেকসুর খালাসের নির্দেশ দেন।আয়ারল্যান্ডের কোর্টের এমন নির্দেশে বিক্ষোভে ফেটে পড়ে দেশটির রাজধানী ডাবলিন। দেশটির পার্লামেন্টেও প্রতিবাদের ঝড় আছড়ে পড়ে। পার্লামেন্টে থং অন্তর্বাস নিয়ে বিক্ষোভ দেখান কিছু নারী সদস্য।</body>
</article>
