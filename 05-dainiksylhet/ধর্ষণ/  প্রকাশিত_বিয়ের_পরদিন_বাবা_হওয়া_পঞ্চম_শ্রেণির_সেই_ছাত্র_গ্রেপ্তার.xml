<article>
  <headline>বিয়ের পরদিন বাবা হওয়া পঞ্চম শ্রেণির সেই ছাত্র গ্রেপ্তার</headline>
  <url>http://dainiksylhet.com/details/99693</url>
  <published_at>  প্রকাশিত হয়েছে : ১১:০০:৪২,অপরাহ্ন ২৯ মে ২০১৭</published_at>
  <category>ধর্ষণ</category>
  <body>দৈনিকসিলেটডেস্ক:জেলার মোরেলগঞ্জে আলোচিত অন্তঃসত্ত্বা তরুণীর সঙ্গে বিয়ের একদিন পরে সন্তান প্রসব ঘটনার কথিত বর হাসিব মালকে (১৪) গ্রেপ্তার করেছে পুলিশ।ধর্ষণ মামলার আসামি হিসেবে সোমবার বেলা ১১টার দিকে উমাজুড়ি গ্রামের একটি বাড়ি থেকে তাকে গ্রেপ্তার করে পুলিশ।সদর থানা পুলিশের ভারপ্রাপ্ত কর্মকর্তা (ওসি) মো. রাশেদুল আলম বলেন, আলোচিত এ বিষয়ে হাসিব ও সোনিয়ার বিয়ের কথা উঠলেও কোনো প্রমাণ পাওয়া যায়নি। হাসিবের বিরুদ্ধে নির্যাতিতা মেয়ের বাবা ধর্ষণের মামলা করায় তাকে গ্রেপ্তার করা হয়েছে। হাসিবকে কিশোর অপরাধী হিসেবে বাগেরহাটের বিশেষ আদালতে প্রেরণ করা হয়েছে।স্থানীয় সূত্র জানায়, হাসিব গুলিশাখালী সিনিয়র মাদরাসার ৫ম শ্রেণির ছাত্র। তার রোল নং ৪১। ওই মাদরাসা থেকে পাওয়া জন্মসনদ অনুযায়ী তার বয়স ১৪ বছর ৫ মাস।গত বৃহস্পতিবার কাজী আলতাফ হোসেনের মাধ্যমে উমাজুড়ি গ্রামের হাসিবের সঙ্গে ৯ মাসের অন্তঃসত্ত্বা তরুণী সোনিয়ার বিয়ে পড়িয়ে দেন ইউপি চেয়ারম্যান আব্দুর রহিম বাচ্চু।এর একদিন পর শুক্রবার রাতে সন্তান জন্ম দেন সোনিয়া। এ ঘটনায় বিভিন্ন গণমাধ্যমে সংবাদ প্রকাশিত হলে ওই বিয়ে ভেস্তে যায়। সর্বশেষ শনিবার দুপুরে এ ঘটনাটি ধর্ষণ মামলায় পরিণত হয়। সেই মামলায় গ্রেফতার হয় হাসিব।</body>
</article>
