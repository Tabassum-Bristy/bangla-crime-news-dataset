<article>
  <headline>চাকরির প্রলোভন দেখিয়ে সিলেটে এনে কিশোরীকে ধর্ষণ</headline>
  <url>http://dainiksylhet.com/details/126744</url>
  <published_at>  প্রকাশিত হয়েছে : ৭:৫০:৩৬,অপরাহ্ন ২৯ এপ্রিল ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:  গাজীপুরের টঙ্গী থেকে চাকরির প্রলোভন দেখিয়ে সিলেটে নিয়ে এসে এক কিশোরীকে ধর্ষণের ঘটনা ঘটেছে। সিলেটে নিয়ে আসার তিন দিন পর ওই কিশোরীকে উদ্ধার করেছে র‌্যাব। একইসাথে আটক করা হয়েছে ধর্ষককেও।রবিবার বেলা আড়াইটার দিকে নগরীর কোতোয়ালী থানাধীন এলাকার একটি হোটেল থেকে থেকে কিশোরীকে উদ্ধার ও ধর্ষককে আটক করা হয়। আটক মজিবুর রহমান (৫০) ব্রাহ্মণবাড়িয়ার আশুগঞ্জ থানার সোনারামপুর গ্রামের মৃত তারু মিয়ার ছেলে।র‌্যাব জানায়, বাবা-মায়ের সাথে রাগ করে বাড়ি থেকে বেরিয়ে এসেছিল ওই কিশোরী (১৪)। তাকে চাকরি দেয়ার প্রলোভন দেখেিয় মজিবুর রহমান গত বৃহস্পতিবার বিকেলে গাজীপুরের টঙ্গী থেকে সিলেটে নিয়ে আসে। সিলেট নগরীর কোতোয়ালী এলাকায় অর্কিড গার্ডেন নামক হোটেলের ৩০২নং কক্ষে আটকে রেখে ওই কিশোরীকে ধর্ষণ করেন মজিবুর।র‌্যাব-৯ এর সিনিয়র সহকারি পরিচালক মো. মনিরুজ্জামান জানান, কিশোরীর বাবার নিখোঁজ ডায়েরির সূত্র ধরে তাকে উদ্ধারে তৎপর হয় র‌্যাব। রবিবার সিলেটে হোটেলের একটি কক্ষ থেকে ওই কিশোরীকে উদ্ধার এবং ধর্ষক মজিবুরকে আটক করা হয়। মজিবুরকে কোতোয়ালী থানায় হস্তান্তর করা হয়েছে।</body>
</article>
