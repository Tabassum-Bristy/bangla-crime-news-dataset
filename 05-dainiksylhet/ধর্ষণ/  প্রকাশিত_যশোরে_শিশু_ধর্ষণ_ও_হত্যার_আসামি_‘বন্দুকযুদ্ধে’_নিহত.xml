<article>
  <headline>যশোরে শিশু ধর্ষণ ও হত্যার আসামি ‘বন্দুকযুদ্ধে’ নিহত</headline>
  <url>http://dainiksylhet.com/details/150365</url>
  <published_at>  প্রকাশিত হয়েছে : ১০:১২:৩২,অপরাহ্ন ০৬ মার্চ ২০১৯</published_at>
  <category>ধর্ষণ</category>
  <body>নিউজ ডেস্ক:: যশোরে দু’দল মাদক ব্যবসায়ীদের মধ্যে ‘বন্দুকযুদ্ধে’ শামীম (৩০) নামে এক যুবক নিহত হয়েছেন। পুলিশ জানিয়েছে, নিহত ব্যক্তি শিশু আফরিন তৃষা ধর্ষণের পর হত্যায় জড়িত আসামি। তিনি এলাকার চিহ্নিত মাদক ব্যবসায়ী বলেও জানিয়েছে পুলিশ।আজ বুধবার ভোর রাত সাড়ে ৩টার দিকে যশোর শহরতলীর খোলাডাঙ্গার সোহরাবের রাইস মিলের পাশে এ ঘটনা ঘটে।যশোরের কোতয়ালি থানার ওসি অপূর্ব হাসান জানান, ভোর সাড়ে ৩টার দিকে পুলিশ খবর পায় শহরতলীর খোলাডাঙ্গার সোহরাবের রাইস মিলের কাছে দু’দল মাদক ব্যবসায়ীর বন্দুকযুদ্ধ চলছে।পরে ঘটনাস্থলে পৌঁছলে মাদক ব্যবসায়ীরা পালিয়ে যায়। এসময় সেখান থেকে ওই যুবকের মৃতদেহ উদ্ধার করা হয়। পরে জানা যায়, নিহত ওই যুবকের নাম শামীম। তিনি খোলাডাঙ্গার শিশু আফরিন তৃষা ধর্ষণ ও হত্যায় জড়িত।ঘটনাস্থল থেকে একটি ওয়ান শুটারগান ও ৫০ পিস ইয়াবা উদ্ধার করা হয়েছে বলে জানান ওসি।</body>
</article>
