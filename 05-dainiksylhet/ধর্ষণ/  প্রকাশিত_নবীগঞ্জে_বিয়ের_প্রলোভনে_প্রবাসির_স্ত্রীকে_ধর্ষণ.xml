<article>
  <headline>নবীগঞ্জে বিয়ের প্রলোভনে প্রবাসির স্ত্রীকে ধর্ষণ</headline>
  <url>http://dainiksylhet.com/details/100844</url>
  <published_at>  প্রকাশিত হয়েছে : ১০:২০:২৪,অপরাহ্ন ১৭ জুন ২০১৭</published_at>
  <category>ধর্ষণ</category>
  <body>প্রতীকী ছবিনবীগঞ্জ প্রতিনিধি:নবীগঞ্জ উপজেলার শৈলারামপুর গ্রামে বিয়ের প্রলোভন দিয়ে এক যুবতির সর্বনাশ করেছে লম্পট। এ সময় বিষয়টি দেখে ফেলায় যুবতির দাদাকে পিটিয়ে আহত করা হয়েছে। অসুস্থ অবস্থায় যুবতিকে উদ্ধার করে হবিগঞ্জ সদর হাসপাতালে ভর্তি করা হয়েছে। হাসপাতালে ভর্তি ধর্ষিতা যুবতি জানায়, সে একই গ্রামের। প্রায় এক বছর আগে তার বিয়ে হয়েছিল। বিয়ের পর তার স্বামী প্রবাসে চলে যায়। এরপর তাদের মাঝে মনোমালিন্য চলে আসছে। এ সুযোগে তার উপর কুনজর পড়ে একই গ্রামের আব্দুল হামিদের পুত্র লিল মিয়া (৩০)। সেও বিবাহিত। কিন্তু কোন সন্তান না হওয়ায় তাকে বিয়ের প্রস্তাব দেয়। এক পর্যায়ে তাদের মাঝে প্রেমের সম্পর্ক গড়ে উঠে। গত বুধবার গভীর রাতে তার ঘরে প্রবেশ করে লিল মিয়া তাকে ধর্ষণ করে। বিষয়টি ধর্ষিতার দাদা হাজি আব্দুল মন্নান (৭০) দেখে ফেলায় লিল মিয়া তাকে পিটিয়ে আহত করে পালিয়ে যায়। পরে আহত অবস্থায় তাকে নবীগঞ্জ উপজেলা স্বাস্থ্য কমপ্লেক্সে এবং ধর্ষিতাকে হবিগঞ্জ সদর হাসপাতালে ভর্তি করা হয়েছে।</body>
</article>
