<article>
  <headline>রূপা হত্যার রায় ১২ ফেব্রুয়ারি</headline>
  <url>http://dainiksylhet.com/details/119001</url>
  <published_at>  প্রকাশিত হয়েছে : ৫:৩০:১৮,অপরাহ্ন ০৫ ফেব্রুয়ারি ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:টাঙ্গাইলের মধুপুরে চলন্ত বাসে কলেজছাত্রী জাকিয়া সুলতানা রূপাকে ধর্ষণ ও হত্যা মামলায় আসামি ও রাষ্ট্রপক্ষের আইনজীবীদের যুক্তিতর্ক উপস্থাপন শেষ হয়েছে। আগামী ১২ ফেব্রুয়ারি এ মামলার রায়ের দিন ধার্য করেছেন আদালতের বিচারক আবুল মনসুর মিয়া।আজ সোমবার দুপুর একটা পর্যন্ত যুক্তিতর্ক উপস্থাপন করেন আসামি ও রাষ্ট্রপক্ষের আইনজীবীরা। এর আগে বেলা ১১টায় টাঙ্গাইল নারী ও শিশু নির্যাতন দমন ট্রাইব্যুনালের বিচারক এবং অতিরিক্ত জেলা ও দায়রা জজ প্রথম আদালতের বিচারক আবুল মনসুর মিয়া এ মামলার বিচার কার্যক্রম শুরু করেন। এ সময় মামলার আসামিরা উপস্থিত ছিলেন।গত বছরের ২৫ আগস্ট বগুড়া থেকে ময়মনসিংহ যাওয়ার পথে রূপা খাতুনকে চলন্ত বাসে পরিবহন শ্রমিকেরা ধর্ষণ করেন। পরে তাকে হত্যা করে টাঙ্গাইলের মধুপুর বন এলাকায় ফেলে রেখে যান। পুলিশ ওই রাতেই তার লাশ উদ্ধার করে।</body>
</article>
