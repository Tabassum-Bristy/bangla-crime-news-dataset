<article>
  <headline>রাজনগর থানার এএসআই জেল হাজতে</headline>
  <url>http://dainiksylhet.com/details/131397</url>
  <published_at>  প্রকাশিত হয়েছে : ২:১৫:৪০,অপরাহ্ন ২৭ জুন ২০১৮</published_at>
  <category>ধর্ষণ</category>
  <body>মৌলভীবাজার প্রতিনিধি: ধর্ষণ মামলায় রাজনগর থানার এএসআই আবু তাহের ভূঁইয়াকে জেল হাজতে পাঠিয়েছেন মৌলভীবাজার নারী ও শিশু নির্যাতন দমন ট্রাইব্যুনাল আদালত। মঙ্গলবার দুপুরে মৌলভীবাজার নারী ও শিশু নির্যাতন দমন ট্রাইব্যুনালের বিচারক তাকে জেল হাজতে পাঠিয়েছেন। ধর্ষণ মামলায় ৬ মাসেরও বেশি সময় পলাতক থাকার পর মঙ্গলবার আদালতে আত্মসমর্পণ করে জামিন আবেদন করলে আদালত তাকে জেল হাজতে পাঠান।মামলার সূত্রে জানা যায়, রাজনগর থানার সহকারী উপপরিদর্শক (এএসআই) আবু তাহের ভূঁইয়া জেলার কমলগঞ্জ থানায় কন্সটেবল হিসেবে কর্মরত ছিলেন। ওই সময়ে কমলগঞ্জ পৌরশহরের এক নারীর সঙ্গে পরকীয়া প্রেমে জড়িয়ে পড়েন। বিষয়টি পরে শারীরিক সম্পর্কে গড়ায়। এমন সময় আবু তাহেরের প্রমোশনের সময় ঘনিয়ে আসে। তাদের মধ্যে কথা ছিল প্রমোশন পেয়েই উভয়ে বিয়ের পিড়িতে বসবেন। কিন্তু কন্সটেবল থেকে সহকারী উপপরিদর্শকে প্রমোশন পেয়েই বদলে যান আবু তাহের ভূইয়াঁ।বিয়ের আশ্বাস দিয়ে চালিয়ে যান শারীরিক সম্পর্ক। এরই মাঝে আবু তাহের রাজনগর থানায় যোগদান করেন। এদিকে পরকীয়া প্রেমের কারনে ওই নারীর সঙ্গে তার স্বামীর ছাড়াছাড়ি হয়ে যায়। এদিকে আবু তাহের ওই নারীর বাসায় এসে তার সঙ্গে শারীরিক সম্পর্ক করেন। এনিয়ে ওই নারী গত ২০১৭ সালের ৩১ শে জানুয়ারী মৌলভীবাজার নারী ও শিশু নির্যাতন দমন আইনে মামলা (নং-৩৭৭/১৭) করেন। মামলায় এএসআই আবু তাহেরকে আসামী করেন।পরে আদালত গত বছরের ৮ নভেম্বর গ্রেফতারী পরওয়ানা জারী করেন। পরে এএসআই রাজনগর থানা থেকে এক মাসের ছুটি নিয়ে বাড়িতে গেলে আর কর্মস্থলে যোগদান করেন নি। দীর্ঘ সাড়ে ৬ মাস পলাতক থাকার পর মঙ্গলবার দুপুরে মৌলভীবাজার নারী ও শিশু নির্যাতন দমন ট্রাইব্যুনাল আদালতে আত্মসর্ম্পন ও জামিন আবেদন করেন। আদালত জামিন নাঞ্জুর করে আবু তাহেরকে জেল হাজাতে পাঠান।আদালতে বাদী পক্ষে মামলা শুনানী করেন স্পেশাল পিপি এড. আমিরুল ইসলাম এবং আসামী পক্ষে ছিলেন এড. দিপক কুমার ধর। উল্লেখ্য যে, এএসআই আবু তাহের নরসিংদি জেলার শিবপুর উপজেলার চাইলতাকান্দি গ্রামের সাদ্দেক ভূঁয়ার ছেলে।স্পেশাল পিপি আমীরুল ইসলাম পংকি বলেন, এএসআই আবু তাহের দীর্ঘদিন পলাতক ছিলেন। আদালতে আত্মসর্ম্পন করে জামিন চাইলে আদালত জামিন না মঞ্জুর করে জেল হাজতে পাঠিয়েছেন</body>
</article>
