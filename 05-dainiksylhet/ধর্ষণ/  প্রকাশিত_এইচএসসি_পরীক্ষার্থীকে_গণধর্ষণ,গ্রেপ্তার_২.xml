<article>
  <headline>এইচএসসি পরীক্ষার্থীকে গণধর্ষণ,গ্রেপ্তার ২</headline>
  <url>http://dainiksylhet.com/details/124213</url>
  <published_at>  প্রকাশিত হয়েছে : ৯:২১:১৭,অপরাহ্ন ০২ এপ্রিল ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:বগুড়ার শেরপুরে এইচএসসি পরীক্ষার্থী গণধর্ষণের ঘটনায় পুলিশ দুই জনকে গ্রেপ্তার করেছে। জানা যায়, ধুনট উপজেলার প্রতাপখাদুলী গ্রামের মেয়েটিকে দীর্ঘদিন যাবত প্রেমের প্রস্তাব দিয়ে আসছিল ধুনটের চরখাদুলী গ্রামের বাসিন্দা সোহাগ মিয়া। এরপর গত ২৬ শে মার্চ মাসুদ রানা তার বন্ধু শেরপুরের নাকুয়া গ্রামের আকুল হোসেন (২৫) এবং ধুনটের ভাদাই হাটা গ্রামের স্বপন মিয়া (২৪) সহ তিন যুবক মিলে নাকুয়ায় একটি মাদরাসার ভেতরে মেয়েটিকে দিনভর ধর্ষণ করে। এরপর অজ্ঞান অবস্থায় রিক্সাভ্যান যোগে ধুনটের বাড়িতে পাঠায়।শেরপুর থানার পুলিশ পরিদর্শক ওসি তদন্ত বুলবুল ইসলাম এই তথ্য নিশ্চিত করে বলেন, ধুনট উপজেলার প্রতাপ খাদুলী গ্রামের এইচএসসি পরীক্ষার্থীটির সঙ্গে মোবাইল ফোনে রংপুর জেলা সদরের খটখটিয়া গ্রামের শামীম আহম্মেদের পরিচয় হয়। এরপর তাদের মধ্যে প্রেমের সম্পর্ক গড়ে উঠে। এর সূত্রধরে গত ২৬ শে মার্চ তারা শেরপুর শহরে বেড়াতে আসে শামীম। সেখান থেকে শেরপুর উপজেলার সীমাবাড়ী ইউনিয়নের নাকুয়া গ্রামে বেড়াতে যায়। তখন নাকুয়া দাখিল মাদ্রাসার একটি কক্ষে বসে গল্প করতে থাকে তারা। তার প্রেমিকের পূর্ব পরিকল্পনা অনুযায়ী মেয়েটিকে আটকিয়ে তারা ধর্ষণ করে। আজ এইচএসসি পরীক্ষায় অংশ নিতে গিয়ে মেয়েটি শারীরিক সমস্যায় পড়ে। তবে মেয়েটি বিশেষ ব্যবস্থায় পরীক্ষা দিতে সক্ষম হয়। এরপর তার বাবা বাদি হয়ে শেরপুর থানায় নারী ও শিশু নির্যাতন দমন আইনে মামলা দায়ের করেন। পুলিশ মামলার পরপরই অভিযুক্তদের ধরতে অভিযান শুরু করে। অভিযানে স্বপন ও মাসুদকে আটক করে তারা। তবে আকুল মিয়া পালিয়ে যায়।</body>
</article>
