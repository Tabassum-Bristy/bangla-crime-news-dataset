<article>
  <headline>বিয়ের প্রলোভন দেখিয়ে কলেজ ছাত্রীকে…</headline>
  <url>http://dainiksylhet.com/details/121667</url>
  <published_at>  প্রকাশিত হয়েছে : ১২:০৩:১৭,অপরাহ্ন ০৭ মার্চ ২০১৮</published_at>
  <category>ধর্ষণ</category>
  <body>প্রতীকী ছবিফরিদপুরের বোয়ালমারী উপজেলার গুনবহা ইউনিয়নের চাপালডাঙ্গা গ্রামের এক কলেজ ছাত্রীকে বিয়ের প্রলোভন দেখিয়ে শারীরিক সম্পর্ক করেছে বলে বোয়ালমারী উপজেলা নির্বাহী অফিসার বরাবর অভিযোগ করেছে মেয়েটি। আজ ৭ই মার্চ এ বিষয়ে শুনানী হবে বলে জানান উপজেলা নির্বাহী অফিসার রওশন আরা পলি। লিখিত অভিযোগ সূত্রে জানা যায়, উপজেলার ময়না ইউনিয়নের আখালিপাড়া গ্রামের আইয়ুব আলীর ছেলে ফরিদপুর রাজেন্দ্র কলেজের অনার্স ৩য় বর্ষের ছাত্র মাহমুদ আলী গুনবহা ইউনিয়নের চাপলডাঙ্গা গ্রামের একই কলেজের ২য় বর্ষের ছাত্রীর সাথে প্রেমের সম্পর্ক গড়ে তোলে। এক পর্যায়ে মাহমুদ আলী মেয়েটিকে বিয়ে প্রলোভন দেখিয়ে দৈহিক সম্পর্কে জড়িয়ে পড়লে ছাত্রীটি গর্ভবতী হয়ে পড়ে। বিষয়টি জানা জানি হলে মাহমুদ আলী কৌশলে ছাত্রীটির গর্ভপাত ঘটায়। গত ২৭শে ফেব্রুয়ারী রাতে ওই ছাত্রী মাহমুদের বাড়িতে বিয়ের দাবিতে উঠলে তার বাড়ির লোকজন ঘরে তালা দিয়ে পালিয়ে যায়। উপায়ন্তর না পেয়ে ওই ছাত্রী গত ২৮শে ফেব্রুয়ারী মাহমুদ আলীর বিরুদ্ধে ধর্ষণের অভিযোগ এনে উপজেলা নির্বাহী অফিসার রওশন আরা পলি বরাবর লিখিত অভিযোগ করে। এ ব্যাপারে উপজেলা নির্বাহী অফিসার রওশন আরা পলি লিখিত অভিযোগ পাওয়ার কথা স্বীকার করে বলেন, এ বিষয়ে অভিযুক্তদের নোটিশ করা হয়েছে। আগামী বুধবার উভয়পক্ষের উপস্থিতিতে শুনানি হবে। অভিযুক্ত মাহমুদ আলীকে না পাওয়ায় তার বাবা আইয়ুব আলী বলেন, মেয়েটির সাথে আমার ছেলের সম্পর্ক আছে কি নাই এ বিষয়ে আমার জানা নেই। ছেলে বাড়িতে নাই।</body>
</article>
