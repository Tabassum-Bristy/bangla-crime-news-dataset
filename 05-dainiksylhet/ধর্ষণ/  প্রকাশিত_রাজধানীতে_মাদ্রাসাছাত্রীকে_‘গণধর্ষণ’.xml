<article>
  <headline>রাজধানীতে মাদ্রাসাছাত্রীকে ‘গণধর্ষণ’</headline>
  <url>http://dainiksylhet.com/details/138399</url>
  <published_at>  প্রকাশিত হয়েছে : ৮:১৫:৫৮,অপরাহ্ন ১৯ সেপ্টেম্বর ২০১৮</published_at>
  <category>ধর্ষণ</category>
  <body>দৈনিকসিলেটডেস্ক: রাজধানীর যাত্রাবাড়ীর মমিনবাগ এলাকায় এক মাদ্রাসাছাত্রী (১৬) গণধর্ষণের শিকার হয়েছে বলে অভিযোগ উঠেছে। গতকাল সোমবার দুপুরে তিন যুবক বাসায় ঢুকে ওই কিশোরীকে ধর্ষণ করেছেন বলে অভিযোগ করেছন ভুক্তভোগীর বাবা।আজ মঙ্গলবার বিকেলে ওই ছাত্রীর স্বাস্থ্য পরীক্ষার জন্য ঢাকা মেডিকেল কলেজ (ঢামেক) হাসপাতাল ভর্তি করেছে পুলিশ।ওই ছাত্রীর বাবা জানান, তার স্ত্রী বাসাবাড়িতে গৃহপরিচারিকার কাজ করেন। তার মেয়ে স্থানীয় একটি মাদ্রাসায় পড়াশোনা করে। গতকাল সোমবার দুপুর ১টার দিকে তিনি ও তার স্ত্রী বাইরে ছিলেন। তাদের অন্য দু’সন্তানও ঘটনার সময় বাইরে খেলা করছিল। এই সুযোগে তিন যুবক তাদের বাসায় ঢুকে তার মেয়েকে হত্যার হুমকি দিয়ে ধর্ষণ করে পালিয়ে যান। কাজ শেষে বাসায় ফিরলে বিষয়টি তার মা-বাবাকে জানায় ওই কিশোরী।এই বিষয়ে থানায় অভিযোগ করলে আজ বিকেলে পুলিশ তার মেয়েকে ঢামেক হাসপাতালে ভর্তি করান বলে জানান ওই ছাত্রীর বাবা।ঢামেক হাসপাতাল পুলিশ ফাঁড়ির উপ-পরিদর্শক (এসআই) মো. বাচ্চু মিয়া জানান, তিন ভাইবোনের মধ্যে ভুক্তভোগী শিক্ষার্থী সবার বড়। আগামীকাল বুধবার তার শারীরিক পরীক্ষা হওয়ার কথা রয়েছে। </body>
</article>
