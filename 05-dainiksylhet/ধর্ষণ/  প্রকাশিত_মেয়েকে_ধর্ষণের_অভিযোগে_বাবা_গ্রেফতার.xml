<article>
  <headline>মেয়েকে ধর্ষণের অভিযোগে বাবা গ্রেফতার</headline>
  <url>http://dainiksylhet.com/details/142122</url>
  <published_at>  প্রকাশিত হয়েছে : ৮:২৬:০৪,অপরাহ্ন ০৭ নভেম্বর ২০১৮</published_at>
  <category>ধর্ষণ</category>
  <body>দৈনিকসিলেটডেস্ক: সমাজে আজ মুল্যবোধের চরম অবক্ষয় নেমেছে। নরসিংদীর মাধবদীতে নিজ মেয়েকে ধর্ষণের অভিযোগে পিতা রতন মিয়াকে (৪৫) গ্রেফতার করেছে পুলিশ। বুধবার ভোরে মাধবদীর কাঠালিয়া ইউনিয়নের চৌগড়িয়া গ্রামের নিজ বাড়ি থেকে তাকে গ্রেফতার করা হয়। গ্রেফতারের পর পুলিশের প্রাথমিক জিজ্ঞাসাবাদে অভিযুক্ত পিতা ধর্ষণের কথা স্বীকার করেছেন। পিতা রিক্সা চালক রতন মিয়া চৌগড়িয়া গ্রামের মৃত রেহান আলীর ছেলে।পুলিশ ও এলাকাবাসী সূত্রে জানা যায়, গ্রেফতারকৃত পিতা একজন মাদকাসক্ত। তার স্ত্রী মানসিক প্রতিবন্ধী। মাদক সেবন করাকে কেন্দ্র করে রতনের সঙ্গে স্ত্রীর প্রায়ই ঝগড়া বিবাদ লেগেই থাকতো। এসবের জের ধরে স্বামীর সাথে মান অভিমান করে প্রায় সময়ই বাপের বাড়িতে চলে যেত স্ত্রী। এই সুযোগে রতন তার ১৫ বছরের মেয়েকে ভয়-ভীতি দেখিয়ে জোড় পূর্বক ধর্ষণ করত।এই ঘটনা কাউকে জানালে গলাটিপে মেরে ফেলবে বলেও মেয়েকে হুমকি দেয় পিতা। দিনের পর দিন এই অমানবিক নির্যাতন সইতে না পেরে তার খালার কাছে সব খুলে বলে মেয়ে। পরে ধর্ষিতার খালা শরিফা বেগম নারী নির্যাতন দমন আইনে মাধবদী থানায় মামলা করে রতনের বিরুদ্ধে। পরে বুধবার ভোরে মাধবদী থানা পুলিশ তাকে গ্রেফতার করে।মাদবদী থানার ভারপ্রাপ্ত কর্মকর্তা (ওসি) আবু তাহের দেওয়ান বলেন, অভিযোগ পাওয়ার সঙ্গে সঙ্গে রতন মিয়াকে গ্রেফতার করা হয়। প্রাথমিক জিজ্ঞাসাবাদে সে ধর্ষণের কথা স্বীকার করেছেন।</body>
</article>
