<article>
  <headline>ঘুমন্ত বৃদ্ধাকে ধর্ষণ, যুবক আটক</headline>
  <url>http://dainiksylhet.com/details/160812</url>
  <published_at>  প্রকাশিত হয়েছে : ৯:৪৮:০৯,অপরাহ্ন ২৩ জুলাই ২০১৯</published_at>
  <category>ধর্ষণ</category>
  <body>দৈনিকসিলেটডেস্ক:নীলফামারীর ডোমারে ৬৫ বছরের ঘুমন্ত এক বৃদ্ধা ধর্ষণের শিকার হয়েছেন। এ ঘটনায় অভিযুক্ত যুবক সাধন দাসকে আটক করেছে পুলিশ। সোমবার ভোরে উপজেলার ভোগডাবুড়ি ইউনিয়নের চিলাহাটি ঈদগাপাড়া গ্রামে এ ঘটনা ঘটে। ধর্ষক সাধন দাস চিলাহাটি মার্চেন্টস উচ্চ বিদ্যালয়ের ঝাড়ুদার হরিজন সম্প্রদায়ের শংকর দাসের ছেলে।এলাকাবাসী জানায়, ওই বৃদ্ধার চার মেয়ে সন্তান। চার মেয়ের বিয়ে দিয়েছেন এবং নাতি-নাতনি রয়েছে। বৃদ্ধা স্বামীসহ স্কুলের জমিতে ঘর তুলে বসবাস করে আসছে। তার স্বামী বিদ্যালয়ের নৈশ প্রহরী।বৃদ্ধার জানান, পৃথক ধর্মের হলেও হরিজন সম্প্রদায়ের সাধন দাস তাকে বড় আম্মা বলে ডাকতো। তিনি অভিযোগ করেন, প্রতিদিনের মতো রোববার রাতে স্বামী স্কুল পাহারা দিতে চলে গেলে তিনি ঘরের দরজা বন্ধ করে ঘুমিয়ে পড়েন। ফজরের আজানের বেশ কিছু আগে বসতঘরের মাটির মেঝের সিদ কেটে চুপিসারে ঘরে ঢুকে সাধন দাস তার মুখে গামছা দিয়ে বেঁধে জোরপূর্বক ধর্ষণ করে পালিয়ে যায়।এ ঘটনায় বৃদ্ধা অসুস্থ হয়ে বিছানায় পড়ে থাকেন। সকাল ৬টায় স্বামী বাড়ি এসে ঘরের মাটির মেঝেতে সিদ কাটা দেখে চিৎকার করলে লোকজন ছুটে আসে। এরপর বৃদ্ধা ঘটনাটি প্রকাশ করলে এলাকাবাসী চিলাহাটি তদন্ত কেন্দ্রের পুলিশের সহযোগিতায় অভিযান চালিয়ে সাধন দাসকে তার নিজ বাড়ি থেকে আটক করে।চিলাহাটি পুলিশ তদন্ত কেন্দ্রের ইনচার্জ নুরুল ইসলাম জানান, প্রাথমিক জিজ্ঞাসাবাদে সাধন ধর্ষণের বিষয়টি স্বীকার করেছে। ডোমার থানার অফিসার ইনচার্জ মো. মোস্তাফিজুর রহমান জানান, বিষয়টি তদন্ত করে দেখা হচ্ছে।</body>
</article>
