<article>
  <headline>চুনারুঘাটে মাকে বেধে মেয়েকে ধর্ষণ! পুলিশ বলছে ভিন্ন কথা</headline>
  <url>http://dainiksylhet.com/details/120741</url>
  <published_at>  প্রকাশিত হয়েছে : ৯:০২:১৮,অপরাহ্ন ২৫ ফেব্রুয়ারি ২০১৮</published_at>
  <category>ধর্ষণ</category>
  <body>প্রতীকী চিত্রজাকারিয়া চৌধুরী: চুনারুঘাট উপজেলার গাজীপুর ইউনিয়নের মানিক ভান্ডার গ্রামে মাকে বেঁধে রেখে যুবতী মেয়েকে ধর্ষণ করা হয়েছে বলে অভিযোগ পাওয়া গেছে। মূমুর্ষ অবস্থায় ধর্ষনের শিকার যুবতী (২৩) কে হবিগঞ্জ সদর আধুনিক হাসপাতালে ভর্তি করা হয়েছে। শনিবার ভোর রাতে উপজেলার মানিক ভান্ডার গ্রামে এ ঘটনাটি ঘটে।তবে পুলিশ বলছে ভিন্ন কথা। পুলিশ দাবী করছে এখানে কোন ধর্ষণের ঘটনা ঘটেনি বরং পারিবারিক বিরোধের জের ধরে উভয় পক্ষের মধ্যে সংঘর্ষের ঘটনা ঘটেছে। ধর্ষণের শিকার যুবতীর পরিবার সূত্রে জানায়, বেশ কিছু দিন যাবত মানিক ভান্ডার গ্রামের ঐ যুবতীকে বিভিন্ন ভাবে উত্যক্ত করে আসছিল একই গ্রামের মিজান মিয়া ও ফজুল হক নামে দুই লম্পট। এছাড়াও বেশ কয়েকবার তাকে কু-প্রস্তাব দেয়া হয় বলেও জানায় যুবতীর পরিবার। এরই জের ধরে শনিবার ভোর রাতে যুবতির পিতা বাড়িতে না থাকার সুবাধে লম্পট মিজান ও ফজুল হকসহ বেশ কয়েকজন জোরপুর্বক ওই যুবতীর ঘরে প্রবেশ করে। এ সময় তারা ওই মেয়েকে হাত পা বেধে ধর্ষণের চেষ্টা চালালে তার শোর-চিৎকার শোনে মা রোকেয়া খাতুন এগিয়ে আসলে লম্পটরা তাকে মাকে বেধরক মারপিট করে এবং হাত পা বেধে একটি রুমে আটক করে রাখে। এসময ওই লম্পটরা মাকে বেধে রেখেই ওই যুবতীকে পালাক্রমে ধর্ষণ করে পালিয়ে যায়।বিষয়টি জানতে পেরে স্থানীয় লোকজন তাদের উদ্ধার করে হবিগঞ্জ সদর আধুনিক হাসপাতালে নিয়ে আসে। বর্তমানে হাসপাতালে তাদের চিকিৎসা দেওয়া হচ্ছে। এ ঘটনায় ওই এলাকায় তোলপাড় সৃষ্টি হয়েছে।তবে পুলিশ দাবী করছে ওই এলাকায় কোন ধর্ষনের ঘটনা ঘটেনি। তাদের মধ্যে পারিবারিক ও জমিজমা নিয়ে দীর্ঘদিন ধরে বিরোধ চলে আসছে। এর জের ধরে তাদের উপর প্রতিপক্ষের লোকজন হামলা চালিয়েছে। হামলায় মা-মেয়ে দুজনই আহত হয়েছে। এদিকে পুলিশ ও পরিবারের লোকজনের পাল্টাপাল্টি বক্তব্য নিয়ে দেখা দিয়েছে মিশ্র প্রতিক্রিয়া। এ ব্যাপারে সদর হাসপাতালের জরুরী বিভাগে কর্মরত ডাক্তার দেবাশিষ দাস জানান, তার পরিবারের দাবী ওই যুবতীকে ধর্ষণ করা হয়েছে। আমরা মেডিক্যাল টিম গঠন করে তার পরিক্ষা-নিরিক্ষা করবো। এ ব্যাপারে চুনারুঘাট থানার অফিসার ইনচার্জ (ওসি) কে এম আজমিরুজ্জামান জানান, তারা একে অপরের আত্মীয়। তাদের মধ্যে জমিজমা নিয়ে বিরোধ আছে। খবর পেয়ে পুলিশ ঘটনাস্থল পরিদর্শন করেছে। ইউপি চেয়ারম্যানসহ স্থানীয়দের সাথে কথা বলে ধর্ষনের কোন সত্যতা পাওয়া যায়নি। তবে তাদেরকে মারপিঠ করা হয়েছে। আমরা সেই অনুযায়ী ব্যবস্থা নেব। গাজিপুর ইউনিয়নের চেয়ারম্যান হুমায়ুন আহমেদ খান জানান, সংঘর্ষের খবর পেয়ে তিনি সেখানে যান তবে কোন ধরনের সংঘর্ষের ঘটনা ঘটেনি। তিনি বলেন একটি চক্রের ইন্দনে দিদার আলীর স্ত্রী-কন্যা র্ধষনের নাটক সাজিয়ে।সুত্র:হবিগঞ্জসমাচার </body>
</article>
