<article>
  <headline>দুর্নীতি মুক্তকরণ বাংলাদেশ ফোরামের মানববন্ধন</headline>
  <url>http://dainiksylhet.com/details/108002</url>
  <published_at>  প্রকাশিত হয়েছে : ৪:৫১:০৫,অপরাহ্ন ১৭ সেপ্টেম্বর ২০১৭</published_at>
  <category>ধর্ষণ</category>
  <body>সিলেট: ১৭ সেপ্টেম্বর ২০১৭ রোববার দুর্নীতি মুক্তকরণ বাংলাদেশ ফোরামের পূর্ব ঘোষিত কেন্দ্রীয় কমিটির উদ্যোগে সিলেট ঐতিহাসিক কোর্ট পয়েন্টে বেলা সাড়ে ১১ ঘটিকার সময় মায়ানমারে রোহিঙ্গা সম্প্রদায়ের উপর গণহত্যা, নারী ধর্ষণ, অবুঝ শিশু হত্যা, ঘরবাড়ী অগ্নিসংযোগ ও এই জনগোষ্ঠীকে নির্মূল করার লক্ষে মায়ানমার সরকার নব্য হিটলারী কায়দায় তান্ডবলীলার প্রতিবাদ ও এই গণহত্যার নিন্দা জানিয়ে জাতীয় সংসদে অবিলম্বে নিন্দা প্রস্তাব উত্থাপনসহ কয়েকটি দাবীতে এক বিরাট মানববন্ধন ও সমাবেশ অনুষ্ঠিত হয়। সভায় বক্তারা বলেন, মায়ানমারে রোহিঙ্গাদের উপর যে ধরনের অত্যাচার, নির্যাতন চলছে যা সম্পূর্ণ মানবতা বিরোধী অপরাধের শামিল। বক্তারা বলেন, বর্তমান সরকারসহ সকল জনগণ ও বিশে^র শান্তিকামী মানুষও এই চরম মানবাধিকার লংঘনের ঘটনায় উদ্বিগ্ন ও মর্মাহত। মান্যবর অর্থমন্ত্রী এম.এ মুহিত এই ঘটনাকে ইট ইজ এন এট্যাক অন বাংলাদেশ বলে আখ্যায়িত করেছেন। সরকার রোহিঙ্গাদের মহা দুর্দিনে যেভাবে পাশে দাঁড়িয়েছেন এর ফলশ্রুতিতে জাতিসংঘসহ আন্তর্জাতিক বিভিন্ন সংস্থা আজ সক্রিয় হয়েছে। এ জন্য সমাবেশে থেকে সরকারের উদ্যোগের প্রতি অভিনন্দন জানানো হয়। এ ব্যাপারে বিশে^র শান্তিকামী মানুষও মাননীয় প্রধানমন্ত্রী শেখ হাসিনার চৌকষ নেতৃত্বের প্রশংসা করে যাচ্ছেন। বক্তারা অবিলম্বে মায়ানমারে রোহিঙ্গাদের উপর গণহত্যা ও মানবতা বিরোধী অপরাধের নিন্দা জানিয়ে অবিলম্বে জাতীয় সংসদে নিন্দা প্রস্তাব উত্থাপন। এই মানবতা বিরোধী অপরাধের দায়ে এই রাষ্ট্রের ও অভিযুক্তদের ব্যাপারে আন্তর্জাতিক আদালতে মামলা দায়েরের বিশেষ উদ্যোগ নেয়া জোর দাবী জানান। নেতৃবৃন্দ বলেন, ৭১ সালে আমাদের স্বাধীনতা সংগ্রামে ভারত যেভাবে পাশে দাড়িয়ে জাতীয় স্বাধীনতা অর্জনের সকল ধরনের সাহায্য সহযোগিতা দিয়েছিল যার ফলশ্রুতিতে বিশে^র দরবারে আজ আমরা অন্যতম জাতি হিসেবে পরিচিত। বন্ধুপ্রতীম রাষ্ট্র ভারতের সাথে আপনার সরকার ও ভারতের প্রধানমন্ত্রী শ্রী নরেন্দ্র মোদির সাথে সম্পর্ক চমৎকার হয়ে থাকলে বিশ^ বরেণ্য নেতা প্রধানমন্ত্রী নরেন্দ্র মোদির মাধ্যমে জোরালো কূটনৈতিক প্রচেষ্টা জোরদার করে রোহিঙ্গাদের বাঁচানো ও তাদের জাতিগত সমস্যা সমাধানের লক্ষ্যে মায়ানমারের সরকারের উপর আন্তর্জাতিক চাপ বাড়ানোর প্রক্রিয়া আরো জোরদার করার জন্য দাবী জানিয়ে বক্তারা আরো বলেন, মায়ানমারের সাথে বাণিজ্য সম্পর্ক ছিন্ন, পাশাপাশি মায়ানমারে থেকে থেকে বাংলা ভাষাভাষি এই জনগোষ্ঠীর উপর হিটলারী কায়দায় নির্যাতন বন্ধের ব্যাপারে বাংলাদেশের সামরিক শক্তির ভারসাম্য বৃদ্ধির প্রয়োজনীয়তা রয়েছে কি না তা আপনার সরকারের উপর এই বিষয়টি নিয়ে অনুধাবন করার দাবী রইল। এই সামরিক শক্তি বৃদ্ধির বিকল্প নেই উল্লেখ করে তারা আরো বলেন, রোহিঙ্গা ইস্যু নিয়ে কোন দুর্নীতিবাজ, মুনাফেক ও ধর্ম ব্যবসায়ী ও গাদ্দারগোষ্ঠী সম্পর্কে সরকারকে আরো হুশিয়ার থাকার দাবী জানান। লাখ লাখ রোহিঙ্গাদের সুষ্ঠু তালিকা ডিজিটালাইজড ডেটাবেইস তৈরি করা জরুরি পড়েছে। দ্রুত দেশে ফিরিয়ে নেয়ার ব্যাপারে আন্তর্জাতিক অঙ্গণে আপনার শক্তিশালী ভূমিকা দেশের জনগণসহ শান্তিপ্রিয় বিশ^বাসী আরো জোরালো পদক্ষেপ দেখতে চায়। কেন্দ্রীয় সভাপতি নাসির উদ্দিন এডভোকেটের সভাপতিত্বে ও সাধারণ সম্পাদক জননেতা মকসুদ হোসেনের পরিচালনায় প্রধান অতিথি ছিলেন-সুপ্রীম কোর্টের সিনিয়র আইনজীবী পি.কে. রায় এডভোকেট, কেন্দ্রীয় সিনিয়র সহ-সভাপতি ইকবাল হোসেন চৌধুরী, যুগ্ম সাধারণ সম্পাদক ইউপি চেয়ারম্যান মাওলানা আবুল হোসাইন চতুলী, যুগ্ম সাধারণ সম্পাদক মামুনুর রশিদ এডভোকেট, সাংগঠনিক সম্পাদক ডা. অরুণ কুমার দেব, প্রচার সম্পাদক মীর আব্দুল করিম পাখী মিয়া, ছাত্র ও যুব বিষয়ক সম্পাদক রফিকুল ইসলাম শেনাজ,  কেন্দ্রীয় সদস্য সাবেক ছাত্রনেতা শেখ কবির আহমদ, কয়েছ আহমদ সাগর, এম. মুর্শেদ খান, আব্দুল মোতাওয়াল্লী ফলিক, সমাজকর্মী আমীন তাহমিদ, দন্ত চিকিৎসক এস.এম. হারুনুর রশিদ, মাওলানা কাজী ইব্রাহীম, রফিকুল ইসলাম শিতাব, জাগো সিলেট আন্দোলনের সভাপতি আলাউদ্দিন আহমদ আলো, রাজিউল ইসলাম তালুকদার রাজু, সৈয়দ নিয়াজ আহমদ, মানবাধিকার নেতা এপেক্সিয়ান সৈয়দ আকরাম আল শাহান, মাওলানা সৈয়দ মোতাহির আলী, এখলাছুর রহমান বাবুল, আজরাফ আহমদ চৌধুরী, সাংবাদিক ইজাজুর রহমান এজাজ, মুক্তাদির কিবরিয়া সিরাজী, ইমাম হোসেন, জাতীয় যুব শ্রমিক লীগ নেতা আদনান খান হেলাল, শাহিদুর রহমান ঝুনু, জাবেদুল ইসলাম দিদার, অবসরপ্রাপ্ত সরকারী কর্মচারী কল্যাণ পরিষদের নেতা বশির আহমদ, মামুন খান, কানাইঘাট চতুল ব্যবসায়ী সমিতির সভাপতি সিরাজুল ইসলাম প্রমুখ। মানববন্ধন শেষে মিছিল সহকারে দাবীনামা সম্বলিত একটি স্মারকলিপি সিলেট জেলা প্রশাসকের মাধ্যমে মাননীয় প্রধানমন্ত্রী দপ্তরে পেশ করা হয়। স্মারকলিপি গ্রহণ করেন সিলেট জেলা প্রশাসক রাহাত আনোয়ার।</body>
</article>
