<article>
  <headline>সিলেটের ধর্ষণ ও নারী নির্যাতন বিরোধী সাংস্কৃতিক সমাবেশ শনিবার</headline>
  <url>http://dainiksylhet.com/details/107162</url>
  <published_at>  প্রকাশিত হয়েছে : ৭:২৫:০৩,অপরাহ্ন ০৭ সেপ্টেম্বর ২০১৭</published_at>
  <category>ধর্ষণ</category>
  <body>সিলেটের সাংস্কৃতিক আন্দোলনের অন্যতম চালিকাশক্তি সম্মিলিত নাট্য পরিষদ সিলেট দেশের বিভিন্ন স্থানে ধর্ষণ ও নারী নির্যাতনকারীদের বিরুদ্ধে সাংস্কৃতিক জাগরণের জন্য আগামীকাল ০৯ সেপ্টেম্বর শনিবার বিকাল ৩.০০ ঘটিকায় সিলেট কেন্দ্রীয় শহিদমিনার প্রাঙ্গনে ধর্ষণ ও নারী নির্যাতন বিরোধী প্রতিবাদী সাংস্কৃতিক সমাবেশের আয়োজন করতে যাচ্ছে। প্রতিবাদী সাংস্কৃতিক সমাবেশে প্রধান অতিথি হিসেবে উপস্থিত থাকবেন সিলেট বিভাগের মাননীয় কমিশনার জনাব ড. মোছাম্মাৎ নাজমানারা খানম। অনুষ্ঠানে কবিতা, নৃত্য, সঙ্গীত ও নাটকের মধ্য দিয়ে ধর্ষণ ও নারী নির্যাতন বিরোধী প্রতিবাদী সাংস্কৃতিক পরিবেশনা তুলে ধরা হবে। সেই সাথে সমাজের বিভিন্ন স্তরের প্রতিনিধিগণ সমাবেশে সংহতি প্রকাশ করে বক্তব্য রাখবেন। সম্মিলিত নাট্য পরিষদ সিলেটের সভাপতি মিশফাক আহমেদ মিশু ও সাধারণ সম্পাদক রজত কান্তি গুপ্ত এক বিবৃতিতে নাট্য ও সংস্কৃতি কর্মীসহ সর্বস্তরের মানুষকে ধর্ষণ ও নারী নির্যাতনের বিরুদ্ধে প্রতিবাদী সাংস্কৃতিক সমাবেশে উপস্থিত থাকার জন্য বিনীতভাবে অনুরোধ জানিয়েছেন।</body>
</article>
