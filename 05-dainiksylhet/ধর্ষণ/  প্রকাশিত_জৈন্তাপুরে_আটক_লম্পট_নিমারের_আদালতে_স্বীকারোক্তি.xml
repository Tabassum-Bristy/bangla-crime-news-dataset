<article>
  <headline>জৈন্তাপুরে আটক লম্পট নিমারের আদালতে স্বীকারোক্তি</headline>
  <url>http://dainiksylhet.com/details/98267</url>
  <published_at>  প্রকাশিত হয়েছে : ৯:১৫:৫৭,অপরাহ্ন ১৩ মে ২০১৭</published_at>
  <category>ধর্ষণ</category>
  <body>দৈনিকসিলেটডটকম: সিলেটের জৈন্তাপুরে মা ও মেয়ের সাথে অনৈতিক সর্ম্পক স্থাপন এবং এর ভিডিও চিত্র ধারণ করে ইন্টারনেটে প্রচারের ঘটনায় আটক নিমার আহমদ (২৪) আদালতে স্বীকারোক্তিমূলক জবানবন্দী দিয়েছে। শুক্রবার বেলা ৩টা থেকে রাত ৮টা পর্যন্ত সিলেটের জুডিশিয়াল ম্যাজিস্ট্রেট দ্বিতীয় আদালতের বিচারক শারমিন খানম নিলা তার জবানবন্দী রেকর্ড করেন। জবানবন্দী গ্রহণের পর আদালত তাকে জেল হাজতে প্রেরণের নির্দেশ দেন। জৈন্তাপুর থানার ওসি (তদন্ত) আনোয়ার জাহিদ বিষয়টি নিশ্চিত করে বলেছেন, আদালতে নিজের দোষ স্বীকার করেছে নিমার। একই আদালতে শুক্রবার ২২ ধারায় দুই ভিকটিমের জবানবন্দী রেকর্ড করা হয় । জবানবন্দী গ্রহণের পর আদালতের নির্দেশে তাদেরকে ওয়ান স্টপ ক্রাইসিস সেন্টার(ওসিসি)-এ ভর্তি করা হয়েছে। জৈন্তাপুর থানার ওসি শফিউল কবির জানান, মা-মেয়ের সাথে দৈহিক সম্পর্কের বিষয়টি গত বুধবার জৈন্তাপুরের কয়েকজন সাংবাদিক বিষয়টি জৈন্তাপুর থানা পুলিশের নজরে আনেন। এরপর গত বুধবার রাতে ওসির নেতৃত্বে অভিযান চালিয়ে নিমারকে গ্রেফতার করা হয়।অন্য একটি সুত্র দাবী করেছে ঘটনাটি ধর্ষণ নয় তিন পক্ষের সম্মতিতে হয়েছে। নিমার অতিরিক্ত সুবিধা আদায়ের জন্য তা ইন্টার নেটে ছেড়ে দিয়েছিল।</body>
</article>
