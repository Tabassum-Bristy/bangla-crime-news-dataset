<article>
  <headline>বিয়ের প্রলোভন দিয়ে একি করলো প্রেমিকও তার বন্ধুরা</headline>
  <url>http://dainiksylhet.com/details/111939</url>
  <published_at>  প্রকাশিত হয়েছে : ৮:৩৬:৩০,অপরাহ্ন ০১ নভেম্বর ২০১৭</published_at>
  <category>ধর্ষণ</category>
  <body>প্রতীকী চিত্রনিরঞ্জন গোস্বামী শুভ:মিরপুর-শ্রীমঙ্গল আঞ্চলিক সড়কের নতুন বাজারের এক বাড়িতে বিয়ের প্রলোভন দিয়ে প্রেমিক ও তার বন্ধুরা মহিলা শ্রমিক যুবতিকে গণধর্ষণ করেছে বলে অভিযোগ পাওয়া গেছে। এ ঘটনায় ওই যুবতিকে হবিগঞ্জ সদর হাসপাতালে ভর্তি হয়েছে। তার বাড়ি বাহুবল উপজেলার ভাদেশ্বর ইউনিয়নের শিমুলিয়াখাল গ্রামে। হবিগঞ্জ সদর হাসপাতালে চিকিৎসাীন অবস্থায় ধর্ষিতা যুবতি জানায়, চুনারুঘাট উপজেলার কালেঙ্গাগ্রামের আদম আলীর পুত্র জাহাঙ্গীর আলমের সাথে এক বছর ধরে প্রেমের সম্পর্ক চলে আসছে। এর সুবাদে জাহাঙ্গীর প্রায়ই বিয়ের আশ্বাস দিয়ে শারীরিক সর্ম্পক স্থাপন করতো এবং বিষয়টি জাহাঙ্গীরের পিতা-মাতাও জানতো। অভাব অনটনের সংসারে ওই যুবতি অলিপুরে একটি কোম্পানীতে ১ মাস আগে চাকুরী নেয়। গত রবিবার রাত ৯টার দিকে ওই যুবতিকে মিরপুর থেকে তার প্রেমিক জাহাঙ্গীর আলম নতুন বাজার এলাকার জনৈক এক মহিলার বাড়িতে নিয়ে যায়। সেখানে গিয়ে দেখতে পায় জাহাঙ্গীরের কয়েকজন বন্ধু অবস্থান করছে। এক পর্যায়ে সকলে মিলে ওই যুবতিকে ধর্ষণ করে। পরে বিষয়টি কাউকে বললে বিয়ে করবে না বলে হুমকি দিয়ে বাড়িতে দিয়ে আসে। এদিকে ওই যুবতি অসুস্থ হয়ে পড়লে সে জাহাঙ্গীরকে বিয়ের জন্য চাপ দেয়। কিন্তু সে অনিহা প্রকাশ করে এবং সে বলে যদি তুমি বিয়ের কথা বল তাহলে সেদিনের ঘটনাটি ভিডিও ধারণ করা হয়েছে তা ইন্টারেনেটে ছড়িয়ে দেয়া হবে। নিরুপায় হয়ে ওই যুবতি গতকাল মঙ্গলবার ভাদেশ্বর ইউপি চেয়ারম্যান মোঃ বশীর আহমদকে জানালে তিনি বাহুবল থানার ওসিকে জানান। ওসি কামাইছড়া ফাঁড়ির ইনচার্জ মরম আলীকে ঘটনার স্থলে পাঠান। কিন্তু পুলিশ গিয়ে বাসার মহিলাকে খুজে পায়নি। পরে ওই যুবতি হবিগঞ্জ সদর হাসপাতালে রাত ৮টার দিকে এসে ভর্তি হয়। এ ব্যাপারে চেয়ারম্যান বশির আহমেদ জানান, মেয়েটি তার কাছে এসে ধর্ষণের অভিযোগ করে। তিনি জাহাঙ্গীরের পিতাকে জিজ্ঞেস করলে সে জানায়, ওই মেয়েটি ভাল না। তাকে পুত্রবধূ করা সম্ভব নয়। তবে ওই মেয়েটি তার বাড়িতে আসা যাওয়া করেছে। তিনি বিষয়টি বাহুবল থানার ওসিকে অবগত করেন। এরপর ওসি কামাইছড়া ফাড়ির ইনচার্জ মরম আলীকে তদন্তের দায়িত্ব দেন। </body>
</article>
