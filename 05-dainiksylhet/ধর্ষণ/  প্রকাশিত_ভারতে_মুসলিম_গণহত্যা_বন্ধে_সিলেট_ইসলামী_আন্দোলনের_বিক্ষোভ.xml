<article>
  <headline>ভারতে মুসলিম গণহত্যা বন্ধে সিলেট ইসলামী আন্দোলনের বিক্ষোভ</headline>
  <url>http://dainiksylhet.com/details/159891</url>
  <published_at>  প্রকাশিত হয়েছে : ৬:৪৮:৩৭,অপরাহ্ন ১৩ জুলাই ২০১৯</published_at>
  <category>ধর্ষণ</category>
  <body>দৈনিকসিলেটডেস্ক: ভারতে মুসলমান হত্যা-নিপীড়ন, নারী ধর্ষণ, বাড়িঘরে আগুন জ্বালিয়ে দেয়া এবং দেশের মধ্যে গ্যাসের মূল্যবৃদ্ধির প্রতিবাদে সিলেটের রাজপথে বিক্ষোভ মিছিল করেছে ইসলামী আন্দোলন বাংলাদেশ সিলেট জেলা ও মহানগর। শনিবার (১৩ জুলাই) মিছিলটি নগরীর শিশুপার্ক থেকে শুরু হয়ে প্রধান সড়কগুলো প্রদক্ষিণ কোকোর্ট পয়েন্টে গিয়ে বিক্ষোভ সমাবেশে মিলিত হয়। সমাবেশে প্রধান অতিথির বক্তব্যে দলের কেন্দ্রীয় সদস্য প্রফেসর ডা. মোয়াজ্জেম হোসেন খান বলেন, ধর্ম নিরপেক্ষতার ধব্জাধারী গণতান্ত্রিক রাষ্ট্র নামে পরিচিত ভারতে রাষ্ট্রীয় ইন্ধনে চরমপন্থি হিন্দুরা সে দেশের সংখ্যালঘু মুসলমানদের হত্যা, নির্যাতন, নারী ধর্ষণ ও মুসলমানদের বাড়িঘর জ্বালিয়ে দিচ্ছে। মুসলমানদেরকে হিন্দু দেবতার নামে জয় শ্রীরাম বলে স্লোগান দিতে বাধ্য করা হচ্ছে। কট্টর হিন্দুত্ববাদী দল বিজেপি রাষ্ট্রীয় ক্ষমতায় আসার পরপরই মুসলমানদের উপর জুলুম বহুগুনে বৃদ্ধি পেয়েছে। গত এক মাস ধরে একদল উম্মাদ হিন্দু মূসলমানদের উপর নির্যাতন করে আসছে। এসব নির্মম হত্যাকান্ড কোন ভাবেই বরদাশত করা যায়না। এসব হত্যার বিরুদ্ধে সারা বিশ্বের মুসলিম দেশগুলোকে ঐক্যবদ্ধভাবে সোচ্চার হতে হবে। তাই আগামী ৩০ জুলাই ইসলামী আন্দোলনের আমীর পীর সাহেব চরমোনাইর নেতৃত্বে ভারতের দূতাবাস অভিমুখে গণমিছিল ও স্মারকলিপি পেশ করা হবে। এতে দলের নেতাকর্মী সহ ধর্মপ্রাণ মুসলমানকে উপস্থিত থাকার জন্য আহ্বান জানিয়েছেন। মহানগর সভাপতি মো. নজির আহমদের সভাপতিত্বে ও সেক্রেটারী হাফিজ মাওলানা মাহমুদুল হাসানের পরিচালনায় বক্তব্য রাখেন ইসলামী আন্দোলন সিলেট মহানগর এর সাবেক সভাপতি মুফতী মোঃ ফখরুদ্দিন, মহানগর সহ- সভাপতি ডাঃ রিয়াজুল ইসলাম রিয়াজ, জেলা সেক্রেটারী হাফিজ মাওলানা ইমাদ উদ্দিন, সাংগঠনিক সম্পাদক মাওলানা আমির উদ্দিন, প্রচার ও প্রকাশনা সম্পাদক হাফিজ নোমান আহমদ ফাহাদ, অর্থ সম্পাদক মাওলানা আব্দুল হাকিম, সদস্য আলহাজ্ব ইসহাক আহমদ, ইসলামী শ্রমিক আন্দোলন সিলেট জেলা সভাপতি আলহাজ্ব ফজলুল হক, ইশা ছাত্র আন্দোলন মহানগর সভাপতি আবু তাহের মিসবাহ, জেলা সভাপতি ফয়জুল হাসান চৌধুরী সহ জেলা ও মহানগর নেতৃবৃন্দ।</body>
</article>
