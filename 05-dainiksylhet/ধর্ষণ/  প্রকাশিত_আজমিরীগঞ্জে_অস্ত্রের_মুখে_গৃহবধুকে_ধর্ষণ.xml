<article>
  <headline>আজমিরীগঞ্জে অস্ত্রের মুখে গৃহবধুকে ধর্ষণ</headline>
  <url>http://dainiksylhet.com/details/99753</url>
  <published_at>  প্রকাশিত হয়েছে : ৮:৪২:৫৩,অপরাহ্ন ৩১ মে ২০১৭</published_at>
  <category>ধর্ষণ</category>
  <body>জাকারিয়া চৌধুরী:আজমিরীগঞ্জে এক গৃহবধুকে  ধর্ষণ করেছে ইউপি মেম্বার অটল ও তার সহযোগীরা। মূমুর্ষ অবস্থায় ওই গৃহবধুকে উদ্ধার করে হবিগঞ্জ সদর আধুনিক হাসপাতালে ভর্তি করা হয়েছে। সোমবার দিবাগত মধ্য রাতে এ ধর্ষণের ঘটনাটি ঘটে। এদিকে, ধর্ষণের ঘটনাটি সকালের দিকে জানাজানি হলে এলাকায় শুরু হয় আলোচনা ও সমালোচনা। স্থানীয় সূত্রে জানা যায়, সোমবার দিবাগত মধ্য রাতে আজমিরীগঞ্জ উপজেলার বদলপুর ইউনিয়নের কাটাকালী গ্রামের গৃহবধুর ঘরের দরজা ভেঙ্গে ভেতরে প্রবেশ করে ১নং ওয়ার্ডের মেম্বার অটল ও তার সহযোগীরা। এক পর্যায়ে তারা  অস্ত্রের মুখে জিম্মি করে  গণধর্ষণ করে। এসময় তার শোর-চিৎকারেআশে পাশের লোকজন এগিয়ে আসলে ধর্ষণকারীরা পালিয়ে যায়। পরে স্থানীয় লোকজন এসে ওই গৃহবধুকে উদ্ধার করে সকালে দিকে হবিগঞ্জ সদর আধুনিক হাসপাতালে নিয়ে আসে। গতকাল মঙ্গলবার দুপুরে ওই গৃহবধুর ডাক্তারী পরীক্ষা নিরীক্ষা সম্পন্ন হয়।এ ব্যাপারে হাসপাতালে ওই ধর্ষিতা সাংবাদিকদের জানায়, ইউপি মেম্বার অটল আগে থেকেই আমাকে বিভিন্ন ভাবে উত্যক্ত করতো। প্রায়ই সে আমাকে কুপ্রস্তাব দিত। এতে আমি রাজি না হওয়ায় সোমবার রাতে অটল মেম্বার ও রানু লালসহ তার সহযোগীরা আমাকে ধর্ষণ করে।এ ব্যাপারে আজমিরীগঞ্জ থানার ভারপ্রাপ্ত কর্মকর্তা (ওসি) ওয়াহিদুর রহমান পিপিএম জানান, এখন পর্যন্ত কেউ এ ব্যাপারে থানায় অভিযোগ দেয়নি। অভিযোগ পেলে যথাযথ ব্যবস্থা গ্রহন করা হবে।</body>
</article>
