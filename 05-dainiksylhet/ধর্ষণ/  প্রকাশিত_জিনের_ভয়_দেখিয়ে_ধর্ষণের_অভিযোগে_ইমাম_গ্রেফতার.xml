<article>
  <headline>জিনের ভয় দেখিয়ে ধর্ষণের অভিযোগে ইমাম গ্রেফতার</headline>
  <url>http://dainiksylhet.com/details/160687</url>
  <published_at>  প্রকাশিত হয়েছে : ২:২০:২৬,অপরাহ্ন ২২ জুলাই ২০১৯</published_at>
  <category>ধর্ষণ</category>
  <body>দৈনিকসিলেটডেস্ক: রাজধানীর দক্ষিণখানে জিনের ভয় দেখিয়ে চার-পাঁচজন নারীকে ধর্ষণ ও ১০-১২ জন কিশোরকে বলাৎকারের অভিযোগে ইদ্রিস আহাম্মদ (৪২) নামে মসজিদের এক ইমামকে গ্রেফতার করেছে র‌্যাব। সোমবার দুপুরে র‌্যাবের মিডিয়া সেন্টারে আয়োজিত এক সংবাদ সম্মেলনে এ তথ্য জানানো হয়। সংবাদ সম্মেলনে র‌্যাব-১ এর অধিনায়ক লেফটেন্যান্ট কর্নেল মো. সারোয়ার বিন কাশেম জানান, চার থেকে পাঁচজন নারীকে ধর্ষণ এবং ১০ থেকে ১২ জন কিশোরকে বলাৎকারের অভিযোগে দক্ষিণখানের একটি মসজিদের ইমাম ইদ্রিস আহাম্মদকে গ্রেফতার করা হযেছে।তিনি জানান, ইদ্রিস ইমামতির পাশাপাশি প্রায় ১৮ বছর ধরে স্থানীয় একটি মাদ্রাসায় শিক্ষকতাও করছেন। প্রাথমিক জিজ্ঞাসাবাদে তিনি জিনের ভয় দেখিয়ে নারীদের ধর্ষণ এবং মাদ্রাসাছাত্রদের বলাৎকারের কথা স্বীকার করেছেন। তার বিরুদ্ধে দক্ষিণখান থানায় মামলা করা হয়েছে।</body>
</article>
