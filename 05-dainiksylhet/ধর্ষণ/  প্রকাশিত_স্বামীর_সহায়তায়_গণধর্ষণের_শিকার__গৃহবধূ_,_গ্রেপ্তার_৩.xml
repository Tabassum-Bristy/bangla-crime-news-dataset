<article>
  <headline>স্বামীর সহায়তায় গণধর্ষণের শিকার  গৃহবধূ , গ্রেপ্তার ৩</headline>
  <url>http://dainiksylhet.com/details/123103</url>
  <published_at>  প্রকাশিত হয়েছে : ১:০২:২৬,অপরাহ্ন ২২ মার্চ ২০১৮</published_at>
  <category>ধর্ষণ</category>
  <body>দৈনিকসিলেটডেস্ক: নরসিংদীতে স্বামীর সহযোগিতায় গণধর্ষণের শিকার হয়েছেন এক গৃহবধূ। মঙ্গলবার রাতে শহরের চৌঁয়ালা এলাকায় ঘটনাটি ঘটে। এ ঘটনায় ৩ ধর্ষককেই গ্রেপ্তার করেছে পুলিশ।ধর্ষকরা হলেন- ধর্ষিতা গৃহবধূূর স্বামী শিবপুর উপজেলার কুতুবেরটেক গ্রামের কফিল উদ্দিনের ছেলে রিপন মিয়া (৪১), রায়পুরা উপজেলার হাসান আলীর ছেলে আমির হোসেন (৪৭) ও একই উপজেলার মৃত কালু মিয়ার ছেলে ফরিদ উদ্দিন (৪৯)। তারা সকলে নরসিংদী পৌর শহরের চৌয়ালা এলাকার খোকন মিয়ার বাড়িতে ভাড়া থেকে তালকলে চাকরি করে।পুলিশ সূত্রে জানা যায়, রিপন মিয়ার সাথে তার স্ত্রীর মঙ্গলবার বিকেলে কথা কাটাকাটি হয়। এক পর্যায়ে রিপন তার স্ত্রীকে অকথ্য ভাষায় গালিগালাজসহ গণধর্ষণের হুমকি দেয়। পরে রাত ৯টার দিকে রিপন তার পাশের ভাড়াটিয়া আমীর হোসেন ও ফরিদ উদ্দিনকে সাথে নিয়ে নিজ ঘরে প্রবেশ করেন। এক পর্যায়ে স্ত্রীর হাতমুখ বেঁধে পর্যায়ক্রমে ধর্ষণ করেন।এ ঘটনায় ধর্ষিতা বাদী হয়ে নরসিংদী সদর মডেল থানায় নারী ও শিশু নির্যাতন দমন আইনে একটি মামলা দায়ের করেন। বুধবার বিকেলে পুলিশ শহরের চৌঁয়ালা এলাকা থেকে ৩ ধর্ষককে গ্রেপ্তার করে।নরসিংদী মডেল থানার ভারপ্রাপ্ত কর্মকর্তা (ওসি) মো. সৈয়দুজ্জামান বলেন, স্বামী-স্ত্রীর ঝগড়া-বিবাদের ফলে ধর্ষিতার স্বামীর সহায়তায় এ গণধর্ষণের ঘটনা ঘটেছে।</body>
</article>
