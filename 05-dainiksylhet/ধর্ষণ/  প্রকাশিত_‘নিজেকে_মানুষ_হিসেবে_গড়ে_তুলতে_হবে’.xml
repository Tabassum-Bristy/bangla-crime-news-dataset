<article>
  <headline>‘নিজেকে মানুষ হিসেবে গড়ে তুলতে হবে’</headline>
  <url>http://dainiksylhet.com/details/159211</url>
  <published_at>  প্রকাশিত হয়েছে : ১১:০২:১১,অপরাহ্ন ০৭ জুলাই ২০১৯</published_at>
  <category>ধর্ষণ</category>
  <body>দৈনিকসিলেটডটকম:উপজেলা মাধ্যমিক শিক্ষা কর্মকর্তা কবি পুলিন চন্দ্র রায় বলেছেন, বাংলাদেশের পরিবেশ পরিস্থিতি দিনদিন কিছুটা উল্টো পথে যাত্রা চোখে পড়ে। খুন, ধর্ষণ, সন্ত্রাসে চেয়ে যাচ্ছে কিশোর ও যুবকদের। সুশিক্ষার পাশাপাশি নিজের মানুষের মতো করে গড়ে তুলতে হবে। তিনি শনিবার দুপুরে শিবগঞ্জস্থ বেসরকারি কলেজ গ্রীন হিল স্টেট কলেজের নবীন বরণ অনুষ্ঠানে প্রধান অতিথির বক্তব্যে এসব কথা বলেন। কলেজের অধ্যক্ষ সাহিত্যিক অধ্যাপক প্রশান্ত কুমার সাহার সভাপতিত্বে এবং বাংলা সাহিত্যের প্রভাষক শিল্পী দত্ত ও ইংরেজি সাহিত্যের প্রভাষক তাপস সুত্রধরের যৌথ পরিচালনায় বক্তব্য রাখেন ব্যাংকার নিহার জ্যোতি পুরকায়স্ত লিটন, পরিচালক মিশুক দেবনাথ, বিশ্বজিৎ সরকার, পরিচালক ও কো- অর্ডিনেটর পলাশ চক্রবর্তী। এছাড়াও প্রাক্তণ শিক্ষার্থীদের মধ্যে বক্তব্য রাখেন শাবিপ্রবিতে অধ্যয়নরত আবির চৌধুরী, চট্টগ্রাম বিশ্ববিদ্যালয়ে অধ্যয়নরত তাহের উদ্দিন রাজু। অনুষ্ঠানে স্বাগত বক্তব্য রাখেন ভর্তি কমিটির আহ্বায়ক সীতেশ রঞ্জন বর্মন। সভাপতির বক্তব্যে কলেজের অধ্যক্ষ অধ্যাপক প্রশান্ত কুমার সাহা বলেন, সমাজে একজন ভালো মানুষ ও সচেতন নাগরিক হিসেবে গড়ে উঠতে সুশিক্ষার কোন বিকল্প নেই। নিজেকে একশ শতকের চ্যালেঞ্জ মোকাবেলায় প্রস্তুত করে গড়ে তুলতে হবে। এজন্য প্রয়োজন নিয়মিত অধ্যয়ন। পাঠ্যবইয়ের পাশাপাশি সাহিত্য, সামাজিক, রাজনৈতিক ও মনিষিদের জীবন সম্পর্কে ধারণা লাভ করতে হবে। বাঙালীদের ত্যাগের কথা, বাঙালীদের ইতিহাস সম্পর্কে সঠিকভাবে জ্ঞান লাভ করতে হবে। এর আগে গ্রীন হিল স্টেট কলেজে ভর্তি হওয়া নবীন শিক্ষার্থীদের ফুল দিয়ে বরণ করে নেন অতিথিরা। </body>
</article>
