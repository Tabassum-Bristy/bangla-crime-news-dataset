<article>
  <headline>নার্স তানিয়া হত্যার প্রতিবাদে ইবনে সিনা হাসপাতাল সিলেটের মানববন্ধন</headline>
  <url>http://dainiksylhet.com/details/155606</url>
  <published_at>  প্রকাশিত হয়েছে : ৫:১০:৫৩,অপরাহ্ন ১২ মে ২০১৯</published_at>
  <category>ধর্ষণ</category>
  <body>দৈনিকসিলেটডটকম: ঢাকাস্থ ইবনে সিনা মেডিকেল কলেজ হাসপাতালে কর্মরত সিনিয়র স্টাফ নার্স শাহিনুর আক্তার তানিয়াকে ধর্ষণের পর হত্যার প্রতিবাদে এবং বিচারের দাবীতে ইবনে সিনা হাসপাতাল সিলেট লিঃ এক মানববন্ধন কর্মসূচি পালন করেছে। গতকাল রোববার সকাল ১১ টায় হাসপাতালের সামনে এ মানববন্ধের আয়োজন করা হয়। মানববন্ধন চলাকালে অন্যান্যের মধ্যে বক্তব্য রাখেন ও উপস্থিত ছিলেন ইবনে সিনা হাসপাতাল সিলেট লিঃ এর পরিচালক আব্দুল কাদির খান, ডাইরেক্টর মেডিকেল সার্ভিসেস কর্ণেল (অব.) ডা: রুকনুল ইসলাম চৌধুরী, চীফ মেডিকেল অফিসার মেজর (অব.) ডা: আব্দুস সালাম চৌধুরী, আইসিইউ কনসালটেন্ট ডা: মাসুদ গণি, ম্যানেজার এডমিন তারিকুল ইসলাম, ম্যানেজার মার্কেটিং মোহাম্মদ ওবায়দুল হক, সিনিয়র মেডিকেল অফিসার কামরুল ইসলাম সাদি, ইবনে সিনা হাসপাতাল রিকাবী বাজার শাখার ইনচার্জ মোহাম্মদ মোবারক হোসেন, ডা: মারুফ মোরশেদ, সহকারী মেট্রন জাহানারা আক্তার, নার্সিং সুপারভাইজার নাজমা বেগম, ডেপুটি ম্যানেজার কাস্টমার চেয়ার মো: নুরুল হক, ডেপুটি ম্যানেজার এডমিন মো: মনিরুজ্জামান, সিনিয়র এসিস: ম্যানেজার (এইচআর) ইকবাল হোসেন খন্দকার প্রমুখ। সভায় বক্তারা বলেন, ইবনে সিনা মেডিকেল কলেজ হাসপাতালের সিনিয়র স্টাফ নার্স শাহিনুর আক্তার তানিয়ার হত্যাকারীদের অবিলম্বে গ্রেফতার করে তাদের বিচার নিশ্চিত করতে হবে। এদেশে তানিয়া, মিতু, নুসরাত সহ অনেক নির্মম হত্যাকান্ড অব্যাহত রয়েছে। প্রতিনিয়ত নারীদের ধর্ষণ করা হচ্ছে। ধর্ষণ করে আবার হত্যা করা হচ্ছে। হত্যাকারীদের দৃষ্টান্তমূলক শাস্তি নিশ্চিত হলে আর কোন দুর্বৃত্ত, আর কোন সন্ত্রাসী এমন জঘন্য অপরাধ করতে সাহস পাবে না। বিজ্ঞপ্তি</body>
</article>
