<article>
  <headline>অজানার উদ্দেশ্যে পাড়ি দিলেও ঘর বাধা হলো না</headline>
  <url>http://dainiksylhet.com/details/155563</url>
  <published_at>  প্রকাশিত হয়েছে : ৭:৫০:২০,অপরাহ্ন ১২ মে ২০১৯</published_at>
  <category>ধর্ষণ</category>
  <body>প্রতীকী ছবিনিরঞ্জন গোস্বামী শুভ :হবিগঞ্জ শহর থেকে পালিয়ে গিয়েও ঘর বাধা হয়নি প্রেমিক জুটির। অবশেষে ৫ দিন পর তাদের ঠাই হলো পুলিশের খাঁচায়। এ ঘটনায় প্রেমিক ফয়সল আহমেদ হৃদয় (১৮)কে আসামী করে সদর থানায় ধর্ষণ ও অপহরনের অভিযোগে মামলা দায়ের করেছেন প্রেমিকার পিতা। গতকাল শনিবার রাত সাড়ে ১২ টায় তাদেরকে শহরের রাজনগর থেকে আটক করা হয়।জানা যায়, বানিয়াচং উপজেলার বিথঙ্গল গ্রামের দুদু মিয়ার পুত্র হবিগঞ্জ শহরের রাজনগরের বাসিন্দা ফয়সল আহমেদ হৃদয় এর সাথে শহরের গার্নিক পাক এলাকার তুরাব আলীর কিশোরী কন্যা স্থানীয় হেডওয়ে হাইস্কুলের ৯ম শ্রেনীর ছাত্রী এনা বেগম (১৬) এর প্রেমের সম্পর্ক গড়ে। এক পর্যায়ে তাদের প্রেম গভীর সম্পর্কে রূপ নেয়। এতে প্রেমিক-প্রেমিকা একে অপরকে পাওয়ার জন্য মরিয়া হয়ে উঠে। অবশেষে তারা ঘর বাধার স্বপ্নে গত ৬ মে অজানার উদ্দেশ্যে পাড়ি জমায়। এ ঘটনায় এনা বেগমের পিতা তুরাব আলী সদর থানায় সাধারণ ডায়েরী দায়ের করেন। এ প্রেক্ষিতে সদর থানা পুলিশ ফয়সল আহমেদ হৃদয়ের মোবাইল ট্যাকিং করে শহরের রাজনগরে তার সন্ধান পায়। পরে গতকাল উল্লেখিত সময়ে সদর থানার এস আই অভিজিৎ ভৌমিক এর নেতৃত্বে একদল পুলিশ রাজনগরে অভিযান চালিয়ে তাদের আটক করে। এর পর রাত ২ টায় এনা বেগমের পিতা তুরাব আলী বাদি হয়ে ফয়সল আহমেদ হৃদয়কে আসামী করে ধর্ষণ ও অপহরনের অভিযোগ এনে সদর থানায় একটি মামলা দায়ের করেছেন।</body>
</article>
