<article>
  <headline>৩০ এপ্রিল শাহবাগে ঐক্যফ্রন্টের গণজমায়েত</headline>
  <url>http://dainiksylhet.com/details/154458</url>
  <published_at>  প্রকাশিত হয়েছে : ৭:৫৪:১০,অপরাহ্ন ২৪ এপ্রিল ২০১৯</published_at>
  <category>ধর্ষণ</category>
  <body>দৈনিকসিলেটডেস্ক: মাদ্রাসাছাত্রী নুসরাত জাহান রাফি হত্যাসহ নারী ও শিশু ধর্ষণের প্রতিবাদে আগামী ৩০ এপ্রিল শাহবাগে গণজমায়েত কর্মসূচি পালন করবে জাতীয় ঐক্যফ্রন্ট।আজ বুধবার বিকেলে ফ্রন্টের আহ্বায়ক ড. কামাল হোসেনের মতিঝিল চেম্বারে স্টিয়ারিং কমিটির বৈঠক শেষে এ ঘোষণা দেয়া হয়েছে।বৈঠক শেষে আ স ম আবদুর রব বলেন, আগামী ৩০ এপ্রিল শাহাবাগে গণজমায়েত, নোয়াখালী ও রাজশাহীসহ বিভিন্ন জেলা শহরে গণশুনানি এবং রমজানে ইফতার মাহফিল ও সুধী সমাবেশ করা হবে।জাতীয় ঐক্যফ্রন্টের আহ্বায়ক ড. কামাল হোসেনের সভাপতিত্বে বৈঠকে উপস্থিত ছিলেন, জেএসডির সভাপতি আসম আবদুর রব, বিএনপির স্থায়ী কমিটির সদস্য ড. আবদুল মঈন খান, কৃষক শ্রমিক জনতা লীগের বঙ্গবীর কাদের সিদ্দিকী, নাগরিক ঐক্যের আহ্বায়ক মাহমুদুর রহমান, গণস্বাস্থ্যের প্রতিষ্ঠাতা ডা. জাফরুল্লাহ চৌধুরী, নাগরিক ঐক্যের শহীদুল্লাহ্ কায়সার, ডা. জাহিদুর রহমান, জেএসডির আবদুল মালেক রতন, গণফোরামের সুব্রত চৌধুরী, জগলুল হায়দার আফ্রিক, অধ্যাপক আবু সাঈদ প্রমুখ।</body>
</article>
