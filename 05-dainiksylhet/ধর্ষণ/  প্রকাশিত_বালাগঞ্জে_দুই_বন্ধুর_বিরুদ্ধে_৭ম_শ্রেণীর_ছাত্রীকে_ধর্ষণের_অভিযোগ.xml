<article>
  <headline>বালাগঞ্জে দুই বন্ধুর বিরুদ্ধে ৭ম শ্রেণীর ছাত্রীকে ধর্ষণের অভিযোগ</headline>
  <url>http://dainiksylhet.com/details/122191</url>
  <published_at>  প্রকাশিত হয়েছে : ১:২২:৩৫,অপরাহ্ন ১২ মার্চ ২০১৮</published_at>
  <category>ধর্ষণ</category>
  <body>বালাগঞ্জ সংবাদদাতা: বালাগঞ্জে ৭ম শ্রেণীর এক ছাত্রীকে ধর্ষণের অভিযোগ উঠেছে দুই বন্ধুর বিরুদ্ধে। এ ঘটনায় বালাগঞ্জ থানায় ওই দুই বন্ধুর বিরুদ্ধে রোববার থানায় মামলা দায়ের করা হয়েছে। মামলায় অভিযুক্তরা হচ্ছে-উপজেলার সিরিয়া গ্রামের সাবেক ইউপি সদস্য আশিক মিয়ার পুত্র আরিফ মিয়া (১৮) ও বর্তমানে বালাগঞ্জ উপজেলা সদরের নবীনগরে বসবাসরত হবিগঞ্জ জেলার নবীগঞ্জ উপজেলার দত্তগ্রামের উপে- দাশের ছেলে রোমন দাশ (১৮)।স্থানীয় সূত্র জানায়, গত শনিবার সকালে উপজেলা সদরের তয়রুন্নেছা বালিকা উচ্চ বিদ্যালয়ের ৭ম শ্রেণির ওই ছাত্রীকে একই বাসায় নিয়ে কয়েক দফা ধর্ষণ করে ওই দুই যুবক। ছাত্রীটি পরে বাড়িতে এসে অভিভাবকদের বিষয়টি খুলে বলে। খবর পেয়ে বালাগঞ্জ থানার পুলিশ তাকে উদ্ধার করে ওসমানী মেডিকেল কলেজ হাসপাতালের ওয়ান স্টপ ক্রাইসিসি সেন্টার(ওসিসি)-এ ভর্তি করে। এ ব্যাপারে মেয়েটির বাবা বাদী হয়ে বালাগঞ্জ থানায় নারী ও শিশু নির্যাতন আইনে একটি মামলা দায়ের করেছেন।বালাগঞ্জ থানার অফিসার ইন-চার্জ এসএম জালাল উদ্দিন বিষয়টি নিশ্চিত করে বলেছেন, তিনি নিজেই মামলাটি তদন্ত করবেন। ধর্ষকদের গ্রেফতারে অভিযান অব্যাহত রয়েছে। মেয়েটি ওসমানীর ওসিসিতে ভর্তি রয়েছে বলে জানান তিনি।</body>
</article>
