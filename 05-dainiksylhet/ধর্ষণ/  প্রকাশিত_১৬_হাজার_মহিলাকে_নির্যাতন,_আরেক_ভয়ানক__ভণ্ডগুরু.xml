<article>
  <headline>১৬ হাজার মহিলাকে নির্যাতন, আরেক ভয়ানক  ভণ্ডগুরু</headline>
  <url>http://dainiksylhet.com/details/116262</url>
  <published_at>  প্রকাশিত হয়েছে : ৬:০৬:৫১,অপরাহ্ন ৩০ ডিসেম্বর ২০১৭</published_at>
  <category>ধর্ষণ</category>
  <body>দৈনিকসিলেটডেস্ক:একের পর এক নারী নির্যাতনকারী বাবার উদয় হচ্ছে ভারতে। কিছুদিন আগে গুমতি রাম রহিমের পর একে একে উঠতে থাকে এসব বাবাদের খবর। এবার সেই তালিকায় নাম আসল রাম রহিমের থেকেও ভয়ানক আরেক নারী লোভী ভণ্ডগুরু। তার নাম বীরেন্দ্র দেব দীক্ষিত।অনেক দিন ধরেই অভিযোগ আসছিল দিল্লির রোহিণীতে আধ্যাত্মিক বিশ্ববিদ্যালয়ে নাবালিকা ও মহিলাদের আটকে রেখে শারীরিক নির্যাতন চালাত স্বঘোষিত ধর্ম গুরু বীরেন্দ্র দেব। আটক মেয়ে ও নারীদের কখনোই পরিবারের কারো সাথে দেখা করতে দেয়া হত না। ছিল না মেয়েদের স্নানের কোনও গোপনীয়তাও। সূর্যের আলো প্রবেশ করতে পারেনা এমন ঘরে আটকে রাখা হত তাদের। বীরেন্দ্র দীক্ষিত এই সব মেয়ের অভিভাবকদের বুঝিয়ে আশ্রমে নিয়ে আসার ব্যবস্থা করতেন। স্ট্যাম্প পেপারে লিখিয়েও নিতেন। এরকম নথিপত্র থেকে জানা গিয়েছে, ১৬ হাজার মহিলার প্রতি আসক্তি ছিল ওই ‘বাবা’র।অনেক অভিযোগ আসতে থাকায় কয়েকজন আইনজীবী ও দিল্লি মহিলা কমিশনের প্রধান স্বাতী মালিওয়ালকে নিয়েএকটি প্যানেল গঠন করে বিষয়টি তদন্ত করতে বলে আদালত। তার পরেই অভিযান। অভিযানে ৪১জন নাবালিকাকে উদ্ধার করে পুলিশ। এছাড়া আশ্রমে বিভিন্ন স্থানে ছড়িয়ে ছিটিয়ে থাকা বিভিন্ন ওষুধ, কনডম, ইনজেকশনের সিরিঞ্জ পড়ে থাকতে দেখেন তদন্তকারীরা।এদিকে আদালাত সিবিআইকে নির্দেশ দিয়েছে আগামী ৪ জানুয়ারীর মধ্যে ধর্ষণ বাবাকে আদালতে হাজির করতে। -এমটি নিউজ</body>
</article>
