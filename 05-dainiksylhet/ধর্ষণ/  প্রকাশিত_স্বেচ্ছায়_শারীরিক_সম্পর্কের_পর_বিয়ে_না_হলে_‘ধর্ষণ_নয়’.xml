<article>
  <headline>স্বেচ্ছায় শারীরিক সম্পর্কের পর বিয়ে না হলে ‘ধর্ষণ নয়’</headline>
  <url>http://dainiksylhet.com/details/162906</url>
  <published_at>  প্রকাশিত হয়েছে : ১২:১৩:২০,অপরাহ্ন ২৩ আগস্ট ২০১৯</published_at>
  <category>ধর্ষণ</category>
  <body>দৈনিকসিলেটডেস্ক:কোনো নারী শারীরিক সম্পর্কে স্বেচ্ছায় লিপ্ত হলে পরে তা যদি বিয়ে পর্যন্ত না গড়ায় তাহলে তিনি ধর্ষণের অভিযোগ আনতে পারবেন না বলে জানিয়েছেন ভারতীয় সুপ্রিমকোর্ট। একটি মামলার রায় দিতে গিয়ে এই কথা স্পষ্ট জানিয়ে দিলেন ভারতীয় সর্বোচ্চ আদালত।সিআরপিএফ’র ডেপুটি কম্যান্ড্যান্টের বিরুদ্ধে ধর্ষণের অভিযোগ আনেন সেলস ট্যাক্সের অ্যাসিসট্যান্ট কমিশনার। ছয় বছর ধরে তাদের মধ্যে সম্পর্ক ছিল এবং একাধিকবার তারা পরস্পরের বাড়িতে রাত কাটিয়েছেন।সুপ্রিম কোর্টের বিচারপতি ডিওয়াই চন্দ্রচুড় এবং বিচারপতি ইন্দিরা বন্দ্যোপাধ্যায় জানান, দুজনের সম্মতিতেই শারীরিক সম্পর্ক হয়। ওই নারীকে যে তিনি বিয়ে করতে পারবেন না, তা আগেই জানিয়ে দিয়েছিলেন সিআরপিএফ’র ডেপুটি কম্যান্ড্যান্ট। তার পরও তাদের মধ্যে সম্পর্ক বজায় ছিল।২০১৬ সালে আরেক নারীর সঙ্গে ওই ব্যক্তির বিয়ে ঠিক হওয়ায় তার বিরুদ্ধে ধর্ষণের মামলা দায়ের করেন সেলস ট্যাক্সের অ্যাসিসট্যান্ট কমিশনার। ওই মহিলার আনা অভিযোগ খারিজ করে দিয়েছে সুপ্রিম কোর্ট।</body>
</article>
