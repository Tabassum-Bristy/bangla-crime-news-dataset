<article>
  <headline>কানাইঘাটে শিশু ধর্ষণকারীকে জেল হাজতে</headline>
  <url>http://dainiksylhet.com/details/123172</url>
  <published_at>  প্রকাশিত হয়েছে : ৬:৪৭:৩২,অপরাহ্ন ২২ মার্চ ২০১৮</published_at>
  <category>ধর্ষণ</category>
  <body>কানাইঘাট প্রতিনিধিঃ কানাইঘাটে ৫ বছরের শিশু ধর্ষণকারীকে গ্রেফতার করে জেল হাজতে প্রেরণ করেছে পুলিশ। জানা যায়, গত বুধবার উপজেলার বড়চতুল ইউপির রায়পুর গ্রামের মৃত ছাত্তার আলীর পুত্র দুই সন্তানের জনক মন্তাজ আলী পাশ^বর্তী বাড়ির ৫ বছরের এক শিশু কন্যাকে তার নিজ জনশূন্য বসত ঘরে ডেকে নিয়ে ধর্ষণের চেষ্টা করে। এ সময় শিশুটির গোপনাঙ্গে রক্তাক্ত জখম হলে চিৎকার শুরু করে। খবর পেয়ে মেয়েটির পরিবারের লোকজন চলে এলে মন্তাজ আলী পালিয়ে যায়। এতে তারা মেয়েটিকে দ্রুত উদ্ধার করে কানাইঘাট স্বাস্থ্য কমপ্লেক্সে নিয়ে এলে কর্তব্যরত চিকিৎসক তাকে সিওমেক হাসপাতালের ওসিসি বিভাগে পাঠিয়ে দেন। এমন ন্যাক্কার জনক ঘটনার খবর পেয়ে কানাইঘাট থানার এসআই বশির আহমদ একদল পুলিশ নিয়ে পালিয়ে যাওয়া রিক্সা চালক মন্তাজ আলীকে চতুল ইউপির ঈদগাঁহ বাজার থেকে গ্রেফতার করেন। গ্রেফতারকৃত মন্তাজ আলীর সাথে কথা হলে, সে শিশু মেয়েটিকে ধর্ষণের চেষ্টার কথা অপকটে স্বীকার করে। বর্তমানে শিশু মেয়েটি সিওমেক হাসপাতালে ওসিসি বিভাগে ভর্তি রয়েছে। প্রত্যক্ষদর্শী সূত্রে জানা যায়, ৩৫ বছর বয়সের এ লোকটি ছোট বেলা থেকেই বখাটে ছিল। তারা তাকে নরপশু আখ্যায়িত করে বলেন তার ৬ বছরের ছেলে ও ৩ বছরের একটি মেয়ে মায়ের সাথে তাদের মামার বাড়িতে বসবাস করছে। কারন হিসাবে জানা যায় গ্রেফতারকৃত মন্তাজ আলী প্রায় ৬ মাস পূর্বে স্ত্রীকে তালাক দিয়েছে। এমন ঘটনায় এলাকার লোকজন ধীক্ষার দিয়ে তার সর্বোচ্চ শাস্তির দাবী জানিয়েছেন।</body>
</article>
