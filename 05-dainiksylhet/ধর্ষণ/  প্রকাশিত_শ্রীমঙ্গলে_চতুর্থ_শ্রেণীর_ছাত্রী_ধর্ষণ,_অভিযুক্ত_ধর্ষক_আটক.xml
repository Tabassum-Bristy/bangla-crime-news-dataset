<article>
  <headline>শ্রীমঙ্গলে চতুর্থ শ্রেণীর ছাত্রী ধর্ষণ, অভিযুক্ত ধর্ষক আটক</headline>
  <url>http://dainiksylhet.com/details/154849</url>
  <published_at>  প্রকাশিত হয়েছে : ৬:৫৮:১৩,অপরাহ্ন ৩০ এপ্রিল ২০১৯</published_at>
  <category>ধর্ষণ</category>
  <body>শ্রীমঙ্গল সংবাদদাতা: মৌলভীবাজারের শ্রীমঙ্গলে চতুর্থ শ্রেণির এক ছাত্রী (৯) কে ধর্ষণের অভিযোগ পাওয়া গেছে। এ ঘটনায় চার ঘন্টার মধ্যেই পুলিশ অভিযান চালিয়ে অভিযুক্ত ধর্ষক জামালকে আটক করে। ঘটনাটি ঘটেছে মঙ্গলবার শ্রীমঙ্গল উপজেলা ভুনবীর ইউনিয়নের পশ্চিম লৈয়ারকুল গ্রামে। ধর্ষণের শিকার ছাত্রী লছনা সরকারি প্রাথমিক বিদ্যালয়ের চতুর্থ শ্রেণিতে পড়ে।ধর্ষণের শিকার ছাত্রীর পিতা (আব্দুর রহমান) জানান, মঙ্গলবার দুপুরে বাড়ীর পাশে সাতগাঁও চা বাগান থেকে পাতা আনতে গেলে একই এলাকার সিরাজ মিয়ার পুত্র সবজি ব্যবসায়ী জামাল (২০) তার মুখে গামছা দিয়ে চেপে ধরে জোরপূর্বক ধর্ষণ করে পালিয়ে যায়। পরে মেয়েটি বাড়ীর দিকে ধীরে ধীরে এগিয়ে এলে তার মায়ের সন্দেহ হয়। তখন মা তাকে কি হয়েছে জানতে চাইলে মেয়েটি ঘটনাটি খুলে বলে।তাৎক্ষনিক পরিবারের সদস্যরা তাকে শ্রীমঙ্গল উপজেলা স্বাস্থ্য কমপ্লেক্সে নিয়ে আসলে হাসপাতাল কর্তৃপক্ষ মেয়েটি কে স্বাস্থ্য পরীক্ষার জন্য মৌলভীবাজার সদর হাসপাতালে প্রেরণ করেন। এ ঘটনায় শ্রীমঙ্গল থানার ভারপ্রাপ্ত কর্মকর্তা কে এম নজরুল তাৎক্ষনিক শ্রীমঙ্গল উপজেলা স্বাস্থ্য কমপ্লেক্সে গিয়ে ঘটনাটি শুনে সাথে সাথেই অভিযুক্ত আসামীকে ধরতে অভিযান পরিচালনা করেন। এবং চার ঘন্টার মাথায় বিকাল ৪ টায় এলাকারবাসীর সহযোগীতায় অভিযুক্ত জামাল কে ঐ এলাকার একটি বাড়ী থেকে তাকে আটক করা হয়।</body>
</article>
