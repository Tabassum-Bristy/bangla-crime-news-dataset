<article>
  <headline>মেয়েকে ধর্ষণের অভিযোগে পিতা গ্রেপ্তার</headline>
  <url>http://dainiksylhet.com/details/127550</url>
  <published_at>  প্রকাশিত হয়েছে : ৪:১৮:৪৮,অপরাহ্ন ০৮ মে ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:শিবগঞ্জে মেয়েকে ধর্ষণের অভিযোগে পিতাকে গ্রেপ্তার করেছে পুলিশ। গ্রেপ্তারকৃত ব্যক্তি হলেন শিবগঞ্জ পৌর এলাকার দেবিনগর গ্রামের হায়দার আলী ওরফে মোয়াজ্জেম। শিবগঞ্জ থানার এসআই রনি জানান, হায়দার আলী ওরফে মোয়াজ্জেম তার ১৪ বছরের মেয়েকে গত রোববার বাড়ীতে একা পেয়ে ধর্ষণ করে। এরপর ভূক্তভোগী মেয়েটি বিষয়টি তার মামাকে জানায়। পরে স্থানীয়দের মধ্যে ঘটনাটি জানাজানি হলে হায়দার আলী ওরফে মোয়াজ্জেমকে আটক করে পুলিশে খবর দেয় স্থানীয়রা। খবর পেয়ে গতকাল সোমবার বিকেল সাড়ে চারটার দিকে পুলিশ হায়দার আলীকে গ্রেপ্তার করে থানায় নিয়ে আসে। এসআই রনি আরো জানান, নির্যাতনের শিকার মেয়েটিকে উদ্ধার করে থানা হেফাজতে রাখা হয়েছে। মেয়েটির নানী বাদী হয়ে থানায় মামলা দায়ের করবেন। আজ মঙ্গলবার মেয়েটিকে মেডিকেল পরীক্ষার জন্য পাঠানো হবে এবং ধর্ষক পিতাকে আদালতে তোলা হবে। শিবগঞ্জে এমন ঘটনায় বিক্ষুব্ধ হয়ে উঠেছে দেবিনগরের বাসিন্দারা। তারা ধর্ষক পিতার দৃষ্টান্তমূলক শাস্তির দাবি জানান।</body>
</article>
