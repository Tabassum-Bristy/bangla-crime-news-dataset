<article>
  <headline>পঞ্চম শ্রেনীর স্কুল ছাত্রীকে ধর্ষণ করেছে লম্পট</headline>
  <url>http://dainiksylhet.com/details/159046</url>
  <published_at>  প্রকাশিত হয়েছে : ৯:৫৬:০৫,অপরাহ্ন ০৫ জুলাই ২০১৯</published_at>
  <category>ধর্ষণ</category>
  <body>মাধবপুর: মাধবপুর উপজেলার শিমুলঘর গ্রামে পঞ্চম শ্রেণির এক ছাত্রীকে ধর্ষণ করার অভিযোগ পাওয়া গেছে। মুমুর্ষু অবস্থায় ওই ছাত্রীকে হবিগঞ্জ সদর আধুনিক হাসপাতালে ভর্তি করা হয়েছে। সে শিমুলঘর প্রাথমিক বিদ্যালয়ের পঞ্চম শ্রেণির ছাত্রী। ওই ছাত্রীর চাচা জানান, মঙ্গলবার সন্ধ্যায় তার ভাইয়ের ১২ বছরের মেয়েকে একই গ্রামের মাসুক মিয়ার পুত্র কালা মিয়া (১৮) কৌশলে পার্শ্ববর্তী পাটক্ষেতে নিয়ে ধর্ষণ করে পালিয়ে যায়। ওই দিন রাতে তাকে মাধবপুর উপজেলা স্বাস্থ্য কমপ্লেক্সে ভর্তি করা হয়। তার অবস্থার অবনতি হলে বৃহস্পতিবার দুপুরে ওই ছাত্রীকে হবিগঞ্জ সদর হাসপাতালে ভর্তি করা হয়। তবে ওই ছাত্রীর শরীরে বখাটে কালা মিয়ার অসংখ্য আঘাতের চিহ্ন রয়েছে। এ ব্যাপারে মাধবপুর থানার ওসি একেএম আজমিরুজ্জামান জানান, বিষয়টি আমাকে কেউ জানায়নি। তবুও আপনার কাছ থেকে জেনেছি। তদন্তপুর্বৃক ব্যবস্থা নেয়া হবে।</body>
</article>
