<article>
  <headline>মাধবপুরে গৃহবধুকে গণধর্ষণ ॥ ৫ জনের বিরুদ্ধে মামলা</headline>
  <url>http://dainiksylhet.com/details/117520</url>
  <published_at>  প্রকাশিত হয়েছে : ৯:২৮:৫৯,অপরাহ্ন ১৭ জানুয়ারি ২০১৮</published_at>
  <category>ধর্ষণ</category>
  <body>জাকারিয়া চৌধুরী :মাধবপুর উপজেলার হরিতলা গ্রামে জঙ্গলে নিয়ে এক যুবতি গৃহবধূকে গণধর্ষণের অভিযোগ পাওয়া গেছে। এ ব্যাপারে ওই গৃহবধূ বাদি হয়ে একই গ্রামের সিএনজি চালক শাহ আলমসহ ৫ জনকে আসামী করে আদালতে মামলা দায়ের করেছে। মামলার বিবরণে জানা যায়, ওই গ্রামের সফিক মিয়ার স্ত্রী গত ১ জানুয়ারি রাত সাড়ে ৮টার দিকে মহাসড়কের হরিতলায় সিএনজির জন্য অপেক্ষা করছিল। এ সময় একই গ্রামের মৃত মস্তু মিয়ার পুত্র শাহ আলম (৩২) তাকে কৌশলে তার সিএনজি অটোরিক্সাতে তুলে পার্শ্ববর্তী বাগানে নিয়ে যায়। সেখানে নিয়ে যাওয়ার পর মৃত টেকু মিয়ার পুত্র জাহির মিয়া, সোনা মিয়ার পুত্র আব্দুল করিম, ছুরাব মিয়ার পুত্র জবরুল ও তৈয়ব আলীর পুত্র খোকন ওই গৃহবধূর হাঁত পা-বেধে তাকে পালাক্রমে ধর্ষণ করে বাগানের ভেতর ফেলে রেখে পালিয়ে যায়। ঘটনার পর রাতে ওই গৃহবধূ তার বাড়ি ফিরে এসে স্থানীয় লোকজন জানায়। পরে তাকে হবিগঞ্জ সদর হাসপাতালে ভর্তি করা হয়।  মঙ্গলবার দুপুরে ওই গৃহবধূ বাদি হয়ে হবিগঞ্জের নারী ও শিশু নির্যাতন দমন ট্রাইব্যুনাল আদালতে মামলা দায়ের করে। আদালত মামলাটি আমলে নিয়ে রুজু করার জন্য মাধবপুর থানার ওসিকে নির্দেশ দেন।</body>
</article>
