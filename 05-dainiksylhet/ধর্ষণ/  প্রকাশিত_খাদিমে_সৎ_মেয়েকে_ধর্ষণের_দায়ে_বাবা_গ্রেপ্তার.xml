<article>
  <headline>খাদিমে সৎ মেয়েকে ধর্ষণের দায়ে বাবা গ্রেপ্তার</headline>
  <url>http://dainiksylhet.com/details/116078</url>
  <published_at>  প্রকাশিত হয়েছে : ৭:৩৪:১৮,অপরাহ্ন ২৭ ডিসেম্বর ২০১৭</published_at>
  <category>ধর্ষণ</category>
  <body>দৈনিকসিলেটডটকম: সৎ মেয়েকে ধর্ষণের অভিযোগে কামাল আহম্মদ নামের এক ব্যক্তিকে গ্রেপ্তার করেছে শাহপরান থানা পুলিশ। বুধবার সকাল ১০টায় শাহপরান থানার খাদিম এলাকার রুস্তমপুর থেকে তাকে গ্রেপ্তার করা হয়।কামাল আহম্মদ রুস্তমপুরের ছিদ্দেক আলীর ছেলে। বর্তমানে মেজরটিলা এলাকার বাসিন্দা।শাহপরান থানা পুলিশ জানায়, কামাল আহম্মদ একাধিক বিয়ে করেছেন। ধর্ষণের শিকার কিশোরী (১১) র মা কামাল আহম্মদের ২য় স্ত্রী। ওই কিশোরী মা ও সৎ বাবার সাথেই থাকতো।পুলিশ জানায়, গত ৭ ডিসেম্বর ও ১৪ ডিসেম্বর কামাল আহম্মদ (৪৫) তাঁর কিশোরী সৎ মেয়েকে একাধিকবার ধর্ষণ করে। ওই কিশোরী বিষয়টি তার নানীকে জানায়। পরে নানী কামাল আহম্মদের বাড়ি থেকে কিশোরীকে উদ্ধার করে প্রথমে স্থানীয় ইউপি সদস্যের নিকট নিয়ে যান এবং পরবর্তীতে সিলেট এম.এ.জি ওসমানী মেডিকেল কলেজ হাসপাতালের ওসিসি বিভাগে ভর্তি করেন।বর্তমানে ভিকটিম সিলেট এম.এ.জি ওসমানী মেডিকেল কলেজ হাসপাতালের ওসিসি বিভাগে চিকিৎসাধীন রয়েছেন।এ ব্যাপারে কামাল আহম্মদকে আসামী করে থানায় একটি মামলা দায়ের হয়েছৈ বলে জানান শাহপরান থানার ওসি আখতার হোসেন।</body>
</article>
