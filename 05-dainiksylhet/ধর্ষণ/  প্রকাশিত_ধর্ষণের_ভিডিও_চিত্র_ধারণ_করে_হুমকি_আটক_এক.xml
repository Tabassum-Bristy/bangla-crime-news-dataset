<article>
  <headline>ধর্ষণের ভিডিও চিত্র ধারণ করে হুমকি আটক এক</headline>
  <url>http://dainiksylhet.com/details/141103</url>
  <published_at>  প্রকাশিত হয়েছে : ১০:২১:১৭,অপরাহ্ন ২৩ অক্টোবর ২০১৮</published_at>
  <category>ধর্ষণ</category>
  <body>জাকারিয়া চৌধুরী: শায়েস্তাগঞ্জ পৌর এলাকার ৬নং ওয়ার্ডের আলাপুর গ্রামে বিয়ের প্রলোভন দিয়ে জনৈক এক কিশোরীকে ধর্ষণ করেছে মানিক মিয়া (২৫) নামে এক লম্পট। পরে ঘটনাটি এলাকায় জানাজানি হলে স্থানীয় লোকদের মধ্যে বিষয়টি নিয়ে তোলপাড় সৃষ্টি হয়। এক পর্যায়ে বিক্ষুদ্ধ জনতা লম্পট মানিককে আটক করে উত্তম মধ্যম দিয়ে পুলিশে সোপর্দ করে। মানিক আলাপুর গ্রামের আব্দুল খালেকের পুত্র এবং সে একই গ্রামের জামে মসজিদের ইমাম বলে জানিয়েছে পুলিশ। এদিকে, রক্তাক্ত অবস্থায় ওই কিশোরীকে হবিগঞ্জ সদর আধুনিক হাসপাতালে ভর্তি করা হয়েছে। অপরদিকে এ ঘটনায় ওই কিশোরীর পিতা বাদী হয়ে সোমবার দিবাগত মধ্য রাতে শায়েস্তাগঞ্জ থানায় একটি ধর্ষণ মামলা দায়ের করেন।স্থানীয় সূত্রে জানা যায়, একই গ্রামের জনৈক কিশোরী কন্যা আরবি পড়তে লম্পট ইমাম মানিক মিয়ার কাছে যায়। এ সুবাধে মানিক মিয়া ওই কিশোরীকে বিভিন্ন প্রলোভন দিয়ে প্রমের সম্পর্ক গড়ে তুলে। এক পর্যায়ে সে তাকে বিয়ে করবে বলে আশ্বাস সোমবার সকালে তাকে ধর্ষণ করে। এসময় লম্পট মানিক মোবাইল ফোনে ভিডিও ধারণ করে এবং এ বিষয়টি কাউকে বললে ধারণকৃত ভিডিও ইন্টারনেটে ছেড়ে দেয়ার হুমকি দেয়। পরে সে বাড়িতে চলে যায় এবং তার পরিবারকে বিষয়টি জানায়। এক পর্যায়ে স্থানীয় লোকজন এসে মানিককে আটক করে উত্তম মধ্যম দিলে সে ঘটনার কথা স্বীকার করে। পরে তাকে শায়েস্তাগঞ্জ থানায় সোপর্দ করা হয়। এ ঘটনা নিয়ে এলাকায় তোলপাড় শুরু হয়েছে।এ ব্যাপারে শায়েস্তাগঞ্জ থানার ওসি আনিসুর রহমান জানান, ধর্ষণের অভিযোগে মানিককে আটক করে পুলিশে দিয়েছেন স্থানীয়রা। তার বিরুদ্ধে ধর্ষণের অভিযোগ এনে মামলা দায়ের করা হয়েছে। আজ মঙ্গলবার তাকে আদালতের মাধ্যমে কারাগারে প্রেরণ করা হবে।</body>
</article>
