<article>
  <headline>চুনারুঘাটে গৃহবধুকে ধর্ষণের অভিযোগ</headline>
  <url>http://dainiksylhet.com/details/111296</url>
  <published_at>  প্রকাশিত হয়েছে : ১২:৪৫:০৬,অপরাহ্ন ২৫ অক্টোবর ২০১৭</published_at>
  <category>ধর্ষণ</category>
  <body>রায়হান আহমেদ মুন্না:চুনারুঘাট উপজেলার উসমানপুর গ্রামে স্বামী পরিত্যক্তা এক মহিলাকে ধর্ষণ অভিযোগ উঠেছে। গত শনিবার রাত সাড়ে ১০টার দিকে ঘটনাটি ঘটে। মঙ্গলবার সকালে ধর্ষিতা ওই মহিলা বাদী হয়ে আদালতে একটি মামলা দায়ের করেন। জানা যায়, উপজেলার নরপতি গ্রামের আব্দুল খালেকের পুত্র রমজান মিয়ার সাথে ধর্ষিতা ওই মহিলার পরিবারের লোকজনের দুসম্পর্কের আত্মীয়তার সম্পর্ক ছিল। এরই সুবাদে রমজান আলী প্রায়ই তাদের বাড়িতে যাওয়া আসা করতো। এদিকে প্রায় আড়াই বছর আগে ওই মহিলার স্বামী তাকে ডিভোর্স দেয়ার পর থেকে ওই মহিলা তার বাবার বাড়িতে ছোট্ট একটি কন্যা সন্তানকে নিয়ে আলাদা একটি ঘর বসবাস করতো। গত শনিবার উল্লেখিত সময়ে রমজান আলী তার ঘরে যায়। কথাবার্তা বলার এক পর্যায়ে রমজানের মনে কু মতলব জাগলে সে তাকে জোরপূর্বক ধর্ষন করে। এদিকে মহিলা শোর চিৎকারেআশেপাশের লোকজন ছুটে আসলে ধর্ষক রমজান আলী পালিয়ে যায়।</body>
</article>
