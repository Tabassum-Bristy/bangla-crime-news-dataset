<article>
  <headline>পাহাড়ে নিয়ে যুবতিকে হত্যা করলো দুর্বৃত্তরা</headline>
  <url>http://dainiksylhet.com/details/146562</url>
  <published_at>  প্রকাশিত হয়েছে : ৮:২৪:১৮,অপরাহ্ন ০৬ জানুয়ারি ২০১৯</published_at>
  <category>ধর্ষণ</category>
  <body>দৈনিকসিলেটডেস্ক:চুনারুঘাট ও মাধবপুর উপজেলার সীমান্তবর্তী রঘুনন্দন পাহাড়ে গলায় শাড়ি পেছিয়ে এক যুবতীকে হত্যা করেছে দুর্বৃত্তরা। শনিবার দুপুরে ওই যুবতীর লাশ উদ্ধার করেছে পুলিশ। স্থানীয়দের ধারণা, গত শুক্রবার রাতের কোন এক সময়ে ধর্ষণের পর হত্যা করে লাশ গুম করার চেষ্টা করেছিল দুর্বৃত্তরা। এ ব্যাপারে চুনারুঘাট থানার ওসি কেএম আজমিরুজ্জামান জানান, স্থানীয়দের নিকট থেকে খবর পেয়ে পুলিশ লাশটি উদ্ধার করে। বিকেল ৩টার দিকে ময়না তদন্তের জন্য হবিগঞ্জ সদর আধুনিক হাসপাতাল মর্গে প্রেরণ করা হয়েছে। তিনি আরো জানান, প্রাথমিকভাবে ধারণা করা হচ্ছে, সে বিবাহিত নারী, তার বয়স অনুমান ২৫ থেকে ২৮ বছর। গলায় শাড়ি পেছিয়ে তাকে কেউ হত্যা করেছে। পুলিশ এ বিষয়ে তদন্ত চালিয়ে যাচ্ছে। তবে তার পরিচয় পাওয়া যায়নি।</body>
</article>
