<article>
  <headline>গাইবান্ধায় স্কুলছাত্রীকে গণধর্ষণ</headline>
  <url>http://dainiksylhet.com/details/115813</url>
  <published_at>  প্রকাশিত হয়েছে : ৮:৩৭:৫৯,অপরাহ্ন ২৪ ডিসেম্বর ২০১৭</published_at>
  <category>ধর্ষণ</category>
  <body>দৈনিকসিলেটডেস্ক:গাইবান্ধার সাদুল্যাপুরের নলডাংগা গ্রামে গণধর্ষণের শিকার হয়েছে এক স্কুলছাত্রী। গুরুতর অসুস্থ অবস্থায় ওই ছাত্রীকে গাইবান্ধা আধুনিক হাসপাতালে ভর্তি করা হয়েছে। এ ঘটনায় জড়িত ৩ ধর্ষককে গ্রেপ্তার করেছে পুলিশ। সাদুল্যাপুর থানার ওসি বোরহান উদ্দিন জানান, নলডাংগা খামার দশালিয়া গ্রামের নূর মোহাম্মদের ৮ম শ্রেণি পড়ুয়া মেয়ে শুক্রবার সন্ধ্যার পর বাড়ি থেকে তার মাকে এগিয়ে দিতে নলডাঙ্গা বাজারে যায়। বাজারে মা কে রেখে একা বাড়ি ফেরার সময় খাদ্য গুদামের সামনে এলে সোহাগ, বাবু, শরীফুলসহ কয়েকজন তাকে মুখ চেপে ধরে পাশের আখ ক্ষেতে নিয়ে যায়। সেখানে পালাক্রমে ধর্ষণ করে। এ সময় ধর্ষিতার চিৎকারে আশপাশের লোকজন এলে ধর্ষকরা পালিয়ে যেতে চেষ্টা করে। এ সময় গ্রামবাসীর হাতে তিন ধর্ষক ধরা পরে। পরে তাদের পুলিশের হাতে সোপর্দ করা হয়। অপরদিকে গণধর্ষণের শিকার ওই স্কুলছাত্রীকে গাইবান্ধা আধুনিক হাসপাতালে ভর্তি করা হয়েছে। তার অবস্থা আশংকাজনক বলে চিকিৎসকরা জানিয়েছেন। এ ব্যাপারে ধর্ষকের চাচা হালিম মিয়া বাদী হয়ে সাদুল্যাপুর থানায় মামলা করেছে।</body>
</article>
