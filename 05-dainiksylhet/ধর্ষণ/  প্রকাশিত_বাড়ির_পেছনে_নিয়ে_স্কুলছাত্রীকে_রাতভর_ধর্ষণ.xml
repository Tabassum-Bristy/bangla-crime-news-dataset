<article>
  <headline>বাড়ির পেছনে নিয়ে স্কুলছাত্রীকে রাতভর ধর্ষণ</headline>
  <url>http://dainiksylhet.com/details/164346</url>
  <published_at>  প্রকাশিত হয়েছে : ৯:৩১:০১,অপরাহ্ন ০৯ সেপ্টেম্বর ২০১৯</published_at>
  <category>ধর্ষণ</category>
  <body>প্রতীকী ছবিদৈনিকসিলেটডেস্ক:চেতনানাশক ওষুধ খাইয়ে এক স্কুলছাত্রী ধর্ষণের শিকার হয়েছে। মাদারীপুর সদর উপজেলার কালিকাপুর গ্রামের অষ্টম শ্রেণির এক স্কুলছাত্রী ধর্ষণের শিকার হওয়ার অভিযোগ উঠেছে। ধর্ষণের শিকার ওই ছাত্রীকে মাদারীপুর সদর হাসপাতালে ভর্তি হয়। পরে ওই ছাত্রীর পরিবারের পক্ষ থেকে বিকেলে থানায় অভিযোগ দায়ের করান।জানা গেছে, সদর উপজেলার কালিকাপুর গ্রামের আক্তার মাতুব্বর ছেলে আশরাফ মাতুব্বরের (২৭) বিরুদ্ধে একই এলাকার বাড়ির পাশের অষ্টম শ্রেণির এক ছাত্রীকে জোরপূর্বক ধর্ষণের অভিযোগ পাওয়া গেছে।ধর্ষণের শিকার স্কুলছাত্রীর বড় ভাই জানান, শুক্রবার সন্ধ্যায় আমার বোন পাশে চাচার বাড়ি যাওয়ার কথা বলে ঘর থেকে বের হয়। এ সময় আশরাফ আমার বোনকে কৌশলে কোল্ডড্রিংক্সের সাথে অচেতন করার ওষুধ মিশিয়ে খাওয়ায়।এতে সে অচেতন হয়ে পড়লে আশরাফ তাকে বাড়ির পিছনে নিয়ে রাতভর ধর্ষণ করে। সারারাত আমরা বোনকে খুঁজতে থাকি। ভোররাতে আমরা বাড়ির পিছন থেকে আশরাফ ও বোনকে উদ্ধার করি। এ সময় আমরা পুলিশকে খবর দিলে কৌশলে আশরাফ পালিয়ে যায়। পরে বোনকে মাদারীপুর সদর হাসপাতালে ভর্তি করি। আমি আমার বোনের ধর্ষণকারীর কঠোর শাস্তির দাবি জানাই।মাদারীপুর অতিরিক্ত পুলিশ সুপার বদরুল আলম মোল্লা বলেন, কালিকাপুর এলাকা থেকে এক স্কুলছাত্রীকে ধর্ষণের অভিযোগ পাওয়া গেছে। আমরা তদন্ত করছি। ঘটনার সত্যতা পেলে ধর্ষনকারীকে আইনের আওতায় আনা হবে।</body>
</article>
