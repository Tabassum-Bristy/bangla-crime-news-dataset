<article>
  <headline>নবীগঞ্জে এক গৃহবধু গণধর্ষণের শিকার</headline>
  <url>http://dainiksylhet.com/details/120863</url>
  <published_at>  প্রকাশিত হয়েছে : ১২:২১:৩৭,অপরাহ্ন ২৭ ফেব্রুয়ারি ২০১৮</published_at>
  <category>ধর্ষণ</category>
  <body>প্রতীকী ছবিজাহেদ আলী মামুন:নবীগঞ্জ উপজেলার পুর্ব জাহিদপুর গ্রামে এক গৃহবধুকে গণধর্ষণের অভিযোগ উঠেছে। রক্তাক্ত অবস্থায় সোমবার সকাল ৯টায় ওই গৃহবধুকে হবিগঞ্জ সদর আধুনিক হাসপাতালে ভর্তি করা হয়। রোববার দিবাগত মধ্য রাতে এ ঘটনাটি ঘটে। ধর্ষিতা ওই গৃহবধু ওই এলাকার রহমত আলীর স্ত্রী। স্থানীয় সূত্র জানায়, ধর্ষিত গৃহবধূর স্বামী রহমত আলী কয়েক মাস যাবত মৌলভীবাজার শহরে নির্মাণ শ্রমিকের কাজ করে আসছে। রবিবার দিবাগত মধ্যে রাতে সে বাড়িতে না থাকার সুবাধে একই এলাকার মুজিবুর রহমান, ফজলু মিয়া ও সজলু মিয়া গৃহবধুর ঘরের টিনের ভেড়া কেটে ভেতরে প্রবেশ করে। পরে গৃহবধুকে জোরপুর্বক গণধর্ষণ করে পালিয়ে যায়। সোমবার সকালের দিকে ঘটনাটি এলাকায় জানাজানি হলে বিষয়টি নিয়ে তোলপাড় সৃষ্টি হয়। এক পর্যায়ে চিকিৎসার জন্য গতকাল সকালে তাকে হবিগঞ্জ সদর আধুনিক হাসপাতালে ভর্তি করা হয়। এ ব্যাপারে হবিগঞ্জ সদর আধুনিক হাসপাতালের কর্তব্যরত চিকিৎসক ডাঃ রাজিব চৌধুরী জানান, ধর্ষণের অভিযোগে গৃহবধু হাসপাতালে ভর্তি হয়েছে। তবে পরীক্ষা নিরীক্ষা ছাড়া কোন কিছু বলা যাবে না। নবীগঞ্জ থানার ভারপ্রাপ্ত কর্মকর্তা (ওসি) আতাউর রহমান জানান, এ বিষয়ে এখনও পর্যন্ত থানায় কেউ অভিযোগ নিয়ে আসেনি। অভিযোগ পেলে অবশ্যই তদন্ত পুর্বক ব্যবস্থা গ্রহন করা হবে।</body>
</article>
