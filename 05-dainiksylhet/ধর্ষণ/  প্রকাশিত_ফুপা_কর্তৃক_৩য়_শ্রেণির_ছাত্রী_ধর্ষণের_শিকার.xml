<article>
  <headline>ফুপা কর্তৃক ৩য় শ্রেণির ছাত্রী ধর্ষণের শিকার</headline>
  <url>http://dainiksylhet.com/details/147743</url>
  <published_at>  প্রকাশিত হয়েছে : ৭:৩৩:৫৭,অপরাহ্ন ২১ জানুয়ারি ২০১৯</published_at>
  <category>ধর্ষণ</category>
  <body>দৈনিকসিলেটডেস্ক:শ্রীমঙ্গলের আশিদ্রোন ইউনিয়নের বিলাসেরপার এলাকায় আপন ফুপার বিরুদ্ধে ৩য় শ্রেণির ছাত্রীকে ধর্ষণের অভিযোগ পাওয়া গেছে।ধর্ষণের পর শিশুটিকে ৫১০ টাকা হাতে দিয়ে কাউকে কিছু না বলার জন্য হুমকি দেয় ধর্ষক কুদরত মিয়া। বর্তমানে অসুস্থ শিশুটিকে মৌলভীবাজার ২৫০ শয্যা হাসপাতালে চিকিৎসা দেয়া হচ্ছে।গত ১৪ জানুয়ারি (সোমবার) ঘটনাটি ঘটলেও লোকলজ্জার ভয়ে পরিবার থেকে কাউকে কিছু বলা হয়নি। তবে সর্বশেষ গতকাল রোববার (২০ জানুয়ারি) শ্রীমঙ্গল থানায় মামলা দায়েরের পর বিষয়টি জানাজানি হয়।জানা গেছে- গত ১৪ জানুয়ারি সন্ধ্যায় বিলাসের পার গ্রামের ৯ বছরের ওই শিশুটিকে তার খেলার সাথী ফুপাতো ছোট ভাই নিয়ে যায় তাদের সঙ্গে রাতে থাকার জন্য। সে ফুপাতো ভাই-বোনদের সঙ্গে রাতে একটি খাটে ঘুমায়। মধ্য রাতে ফুফা কুদরত মিয়া শিশুকে ঘুম থেকে তোলে ঘরের মেঝেতে ধর্ষণ করে। কুদরতের স্ত্রী ওই রাতে ঘরে ছিল না। পরে ধর্ষিত শিশু অসুস্থ হয়ে পড়লে তার মাকে ঘটনাটি খুলে বলে। পরে তাকে মৌলভীবাজার ২৫০ শয্যা হাসপাতালে ভর্তি করা হয়।মৌলভীবাজার ২৫০ শয্যা হাসপাতালের আবাসিক মেডিকেল অফিসার ডা. পলাশ রায় জানান শিশুটিকে মেডিকেল পরীক্ষা-নিরীক্ষা করা হয়েছে। পূর্ণাঙ্গ রিপোর্ট এলে সংশ্লিষ্ট থানায় ব্যবস্থা গ্রহণের জন্য পাঠানো হবে।এদিকে ঘটনার পর ধর্ষক মো. কুদরত মিয়া পালিয়ে যায়।বিষয়টি নিশ্চিত করে শ্রীমঙ্গল থানার ওসি মো. নজরুল ইসলাম জানান, এ ঘটনায় ২০ জানুয়ারি একটি মামলা হয়েছে। বিষয়টি খতিয়ে দেখা হচ্ছে এবং ধর্ষক কুদরত মিয়াকে গ্রেপ্তারে চেষ্টা চলছে।</body>
</article>
