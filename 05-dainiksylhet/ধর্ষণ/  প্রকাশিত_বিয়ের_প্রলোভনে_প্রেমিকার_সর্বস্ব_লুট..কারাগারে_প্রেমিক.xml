<article>
  <headline>বিয়ের প্রলোভনে প্রেমিকার সর্বস্ব লুট..কারাগারে প্রেমিক</headline>
  <url>http://dainiksylhet.com/details/155924</url>
  <published_at>  প্রকাশিত হয়েছে : ৯:৩২:১৭,অপরাহ্ন ১৮ মে ২০১৯</published_at>
  <category>ধর্ষণ</category>
  <body>প্রতীকী ছবিতারেক হাবিব:মাধবপুর উপজেলার মেহেরপুর গ্রামে বিয়ের প্রলোভনে যুবতির সাথে শারিরীক সম্পর্ক স্থাপন করে গা ঢাকা দেয়া কলেজ ছাত্রের অবশেষে ঠাই হয়েছে শ্রীঘরে। এ নিয়ে এলাকার শুরু হয়েছে তোলপাড়। এদিকে, ধর্ষিতা ওই যুবতিকে উদ্ধার করে ডাক্তারী পরীক্ষার জন্য হবিগঞ্জ সদর আধুনিক হাসপাতালে প্রেরন করেছে মাধবপুর থানা পুলিশ। সুত্র জানায়, ওই গ্রামের শিরু মিয়ার পুত্র মাধবপুর মাওলানা আসাদ আলী কলেজের এইচএসসি ২য় বর্ষের ছাত্র শিপন মিয়া (২২) এর গত ১ বছর ধরে প্রেমের সম্পর্ক চলে আসছে তারই প্রতিবেশী এক যুবতির। শিপন বিয়ের প্রতিশ্র“তি দিয়ে ওই যুবতির সাথে প্রায় ১ বছর ধরে শারীরিক সম্পর্ক চালিয়ে আসছিল। সম্প্রতি যুবতি তাকে বিয়ের জন্য চাপ দিয়ে শিপন বিষয়টি এড়িয়ে চলে। পরে বিষয়টি জানা-জানি হলে এ নিয়ে সালিশ বৈঠক অনুষ্ঠিত হয়। কিন্তু সালিশে বিষয়টির সুরাহা না হলে গত ১৫ মে রাতে ধর্ষণের অভিযোগ এনে মাধবপুর থানায় মামলা দায়ের করেন যুবতির পিতা। পরে মাধবপুর থানায় এসআই শওকত আলীর নেতৃত্বে একদল পুলিশ শিপনকে গ্রেফতার করে। শুক্রবার বিকেলে আদালতের মাধ্যমে তাকে কারাগারে প্রেরণ করা হয়। এ ব্যাপারে এসআই শওকত আলী জানান, জানা গেছে তাদের মধ্যে প্রেমের সম্পর্ক চলে আসছিল। কিন্তু শিপন বিয়ে না করায় মামলার প্রেক্ষিতে তাকে আটক করা হয়েছে এবং ডাক্তারী পরীক্ষার জন্য ধর্ষিতাকে হবিগঞ্জ সদর হাসপাতালে ভর্তি করা হয়েছে।</body>
</article>
