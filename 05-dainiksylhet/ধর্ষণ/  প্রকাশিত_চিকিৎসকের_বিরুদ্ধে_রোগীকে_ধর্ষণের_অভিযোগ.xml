<article>
  <headline>চিকিৎসকের বিরুদ্ধে রোগীকে ধর্ষণের অভিযোগ</headline>
  <url>http://dainiksylhet.com/details/116980</url>
  <published_at>  প্রকাশিত হয়েছে : ১:১৮:৪৮,অপরাহ্ন ১০ জানুয়ারি ২০১৮</published_at>
  <category>ধর্ষণ</category>
  <body>দৈনিকসিলেটডেস্ক: রাজধানীর শাহবাগ থানা এলাকার বঙ্গবন্ধু শেখ মুজিব মেডিকেল বিশ্ববিদ্যালয় (বিএসএমএমইউ)-এর চিকিৎসক ডা. মো. রিয়াদ সিদ্দিকীর বিরুদ্ধে জোরপূর্বক ধর্ষণের অভিযোগ করেছেন এক তরুণী। এ ঘটনায় ওই তরুণীর বাবা কামাল হোসেন বাদী হয়ে শাহবাগ থানায় ধর্ষণ মামলা দায়ের করেছেন।মামলার তদন্ত কর্মকর্তা শাহবাগ থানার উপপরিদর্শক (এসআই) রিপন কুমার বিশ্বাস মঙ্গলবার সন্ধ্যায় বিষয়টি জানিয়েছেন। তিনি আরো জানান, ডা. মো. রিয়াদ সিদ্দিকী বঙ্গবন্ধু শেখ মুজিব মেডিকেল বিশ্ববিদ্যালয় (বিএসএমএমইউ’)-এর যৌন ও চর্ম রোগ বিশেষজ্ঞ । তার বিরুদ্ধে গতকাল সোমবার রাতে মামলাটি দায়ের করা হয়েছে। মামলা নম্বর-২১ ।মামলার এজাহার সূত্রে জানা যায়, ওই তরুণীর গ্রামের বাড়ি ভোলা জেলায়। সেখানে ডা. রিয়াদ সিদ্দিকীর একটি ব্যক্তিগত চেম্বার রয়েছে। ২০১৭ সালের ৬ অক্টোবর ওই তরুণী চিকিৎসার জন্য তার চেম্বারে যান। এ সময় ডা. রিয়াদ সিদ্দিকী তাকে নানাভাবে কুপ্রস্তাব দেন। একই সাথে তিনি তরুণীর শরীরের বিভিন্ন স্পর্শকাতর জায়গায় হাত দেন। এ সময় ওই তরুণি বাধা দিলে ডাক্তার তাকে ভয় দেখান ।এর পর আবারও ওই তরুণী ডা. রিয়াদ সিদ্দিকীর কাছে চিকিৎসার জন্য গেলে সেখানেই তিনি তাকে ধর্ষণ করেন। পরে তিনি ধর্ষণের ভিডিও ধারণ করে হয়েছে বলে ওই তরুণীকে ভয় দেখান। এ ঘটনা কাউকে জানালে ভিডিওটি ইন্টারনেটে ছেড়ে দেয়া হবে বলেও হুমকি দেন তিনি।সর্বশেষ ডা. রিয়াদ সিদ্দিকী ওই তরুণীর পরিবারকে জানান তাদের মেয়ের বড় একটি অসুখ হয়েছে, এ জন্য তাকে ঢাকার বঙ্গবন্ধু শেখ মুজিব মেডিকেল বিশ্ববিদ্যালয়ে যেতে হবে। ডা. রিয়াদের কথা অনুযায়ী ওই তরুণীর গত ৩১ ডিসেম্বর বঙ্গবন্ধু শেখ মুজিব মেডিকেল বিশ্ববিদ্যালয়ে মেয়েকে নিয়ে আসেন। পরে তাকে অপেক্ষা করতে বলে ডা. রিয়াদ ওই তরুণীকে বিশ্ববিদ্যালয়ের বি-ব্লকের চতুর্থতলার একটি নির্জন রুমে যান। সেখানে আবারও ওই তরুণীকে তিনি জোরপূর্বক ধর্ষণ করেন ।এই বিষয়ে জানতে চাইলে শাহবাগ থানার পরিদর্শক (তদন্ত) আজ সন্ধ্যায় বলেন, মামলা দায়ের করার পর জবানবন্দি রেকর্ড করার জন্য মঙ্গলবার ওই তরুণীকে আদালতে নিয়ে যাওয়া হয়েছিল । তরুণী আদালতে জবানবন্দি দিয়েছেন। মামলার পর ডা. রিয়াদ সিদ্দিকী পলাতক।</body>
</article>
