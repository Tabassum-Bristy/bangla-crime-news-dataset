<article>
  <headline>কানাইঘাটে বিয়ের প্রলোভন দেখিয়ে ধর্ষণ করায় স্কুল ছাত্র গ্রেফতার</headline>
  <url>http://dainiksylhet.com/details/137246</url>
  <published_at>  প্রকাশিত হয়েছে : ৬:০৩:২২,অপরাহ্ন ০৩ সেপ্টেম্বর ২০১৮</published_at>
  <category>ধর্ষণ</category>
  <body>কানাইঘাট প্রতিনিধিঃ কানাইঘাটে বিয়ের প্রলোভন দেখিয়ে ধর্ষণ করায় স্কুল ছাত্র রুহুল আমিন কে গ্রেফতার করা হয়েছে। সে উপজেলার নিজ রাজাগঞ্জ গ্রামের মাষ্টার আব্দুর রাজ্জাকের পুত্র এবং সুরমা উচ্চ বিদ্যালয়ের দশম শ্রেণীর ছাত্র।এ ঘটনায় ধষর্ণের শিকার লুভি নেছা বাদী হয়ে গত ২০ জুন কানাইঘাট থানায় একটি মামলা দায়ের করেন। এরপর থেকে রুহুল আমিন পলাতক ছিল। গোপন সংবাদের ভিত্তিতে গত রবিবার গভীর রাতে থানার সেকেন্ড অফিসার এস.আই স্বপন চন্দ্র সরকার একদল পুলিশ নিয়ে রুহুল আমিনকে তার নিজ বাড়ীতে গ্রেফতার করেন।অভিযোগ সূত্রে জানা যায়, স্কুল ছাত্র রুহুল তার গ্রামের মৃত হাসমত আলী ঘুঙ্গুরের কন্যা লুভি নেছা (১৮) কে বিয়ের প্রলোভন দেখিয়ে একাধিকবার ধর্ষণ করে। একপর্যায়ে লুভি নেছা অন্তঃসত্তা হয়ে পড়লে রুহুল আমিনকে বিয়ের জন্য চাপ দেয়। এতে রুহুল আমিন তাকে বিয়ে করতে নানা ঢালবাহনা শুরু করে। লুভি নেছা প্রতারণার বিষয়টি বুঝতে পেরে কানাইঘাট থানায় মামলা দায়ের করেন। থানার মামলা নং- ১০, তাং- ২০/০৬/২০১৮ইং। এদিকে তথ্য প্রযুক্তি আইনের ওয়ারেন্ট ভুক্ত আসামী উপজেলার ডুংরাগ্রামের মৃত জামাল উদ্দিনের পুত্র মস্তাক আহমদ (২০) কে একই রাতে গ্রেফতার করা হয়েছে। গ্রেফতারকৃতদের গতকাল সোমবার আদালতে সোপর্দ করা হয়েছে।</body>
</article>
