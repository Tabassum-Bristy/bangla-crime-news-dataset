<article>
  <headline>নববধূকে বাড়ি থেকে তুলে নিয়ে গণধর্ষণ</headline>
  <url>http://dainiksylhet.com/details/136304</url>
  <published_at>  প্রকাশিত হয়েছে : ১:০৯:৫৬,অপরাহ্ন ১৮ আগস্ট ২০১৮</published_at>
  <category>ধর্ষণ</category>
  <body>দৈনিকসিলেটডেস্ক: বানিয়াচং উপজেলার কাটখাল গ্রামে সুন্দরী নববধুকে তুলে নিয়ে গণধর্ষণ করার অভিযোগ পাওয়া গেছে। মুমূর্ষ অবস্থায় ওই যুবতিকে হবিগঞ্জ সদর আধুনিক হাসপাতালে ভর্তি করা হয়েছে। গত বৃহস্পতিবার রাত ১২টার সময় তাকে হবিগঞ্জ সদর হাসপাতালে ভর্তি করা হয়।নববধুর স্বামী জানান, নবীগঞ্জ উপজেলার সাজলপুর গ্রামের সুমনা বেগমের (ছদ্মনাম) এর সাথে ২ সপ্তাহ আগে তার বিয়ে হয়। বিয়ের পর সে প্রায়ই জীবিকার তাগিদে বাড়ির বাইরে থাকত্। গত রবিবার তার স্ত্রী ঘুমিয়ে পড়লে কৌশলে দরজা খোলে একই গ্রামের সিজিল মিয়ার পুত্র খায়রুল ইসলাম (২৫) সহ অজ্ঞাত আরও ২/৩ জন তার স্ত্রীকে তুলে নিয়ে যায়। একটি পরিত্যক্ত বাসায় রেখে সে ও তার বন্ধুরা মিলে তাকে গণধর্ষণ করে। গত বৃহস্পতিবার রাত ১০টার সময় অজ্ঞান অবস্থায় তার স্ত্রীকে বাড়ির পাশে রেখে যায়। পরে স্থানীয় লোকজন যুবতিকে উদ্ধার করে হবিগঞ্জ সদর হাসপাতালে ভর্তি করে। শুক্রবার বিকেলে সরেজমিনে গিয়ে দেখা যায়, ওই যুবতির অবস্থা আশঙ্কাজনক। তার জ্ঞান এখন ফিরে আসেনি।</body>
</article>
