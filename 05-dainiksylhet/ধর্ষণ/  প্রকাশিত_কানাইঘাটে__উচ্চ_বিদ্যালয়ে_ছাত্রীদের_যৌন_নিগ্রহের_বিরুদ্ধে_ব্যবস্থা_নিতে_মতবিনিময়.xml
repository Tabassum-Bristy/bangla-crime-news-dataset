<article>
  <headline>কানাইঘাটে  উচ্চ বিদ্যালয়ে ছাত্রীদের যৌন নিগ্রহের বিরুদ্ধে ব্যবস্থা নিতে মতবিনিময়</headline>
  <url>http://dainiksylhet.com/details/110807</url>
  <published_at>  প্রকাশিত হয়েছে : ৮:২৮:৩১,অপরাহ্ন ১৯ অক্টোবর ২০১৭</published_at>
  <category>ধর্ষণ</category>
  <body>কানাইঘাট প্রতিনিধি : ঐতিহ্যবাহী কানাইঘাট চরিপাড়া স্কুল এন্ড কলেজের গণিতের শিক্ষক ইসলাম উদ্দিন কর্তৃক অষ্টম শ্রেণীর ছাত্রীকে বিনা টাকায় প্রাইভেট পড়ানোর নামে প্রলোভন দেখিয়ে ধর্ষণ এবং স্কুলে নানা ধরনের যৌন নিগ্রহের ঘটনার সাথে জড়িত কতিপয় শিক্ষকদের স্কুল থেকে বহিষ্কার এবং ম্যানেজিং কমিটি পুর্নগঠন সহ স্কুলের সার্বিক পরিস্থিতি তুলে ধরে শিক্ষক নেতৃবৃন্দের সাথে মতবিনিময় করেছেন সাতবাঁক ইউপি সচেতন নাগরিক কমিটির নেতৃবৃন্দ। গতকাল বৃহস্পতিবার দুপুর ১২টায় উপজেলা মাধ্যমিক শিক্ষক সমিতির কার্যালয়ে আয়োজিত মতবিনিময় সভায় শিক্ষক নেতৃবৃন্দ ও বিভিন্ন শিক্ষা প্রতিষ্ঠানের শিক্ষকদের উপস্থিতিতে নাগরিক কমিটির নেতৃবৃন্দ ঐতিহ্যবাহী চরিপাড়া স্কুলের চলমান নানা ধরনের অনৈতিক ঘটনার বর্ণনা করে বলেন, শুধু ছাত্রীরা নিগ্রহ হচ্ছে না এখানে ছাত্ররা শিক্ষকদের দ্বারা বলৎকারের শিকার হচ্ছেন। এসব ঘটনা গুলো স্কুল ম্যানেজিং কমিটি ও সকল শিক্ষকরা সব সময় ধামাচাপা দিয়ে আসছেন। কারন অতীতে এ বিদ্যালয়ে একই ভাবে বহু ঘটনা ঘটলেও তার কোন প্রতিকার পাননি শিক্ষর্থীরা। এ সময় নাগরিক কমিটির নেতৃবৃন্দ আরো অভিযোগ করে বলেন ছাত্রী ধর্ষণের ঘটনায় অভিযুক্ত শিক্ষক ইসলাম উদ্দিন অতিতে এ ধরনের নানা অপর্কমে জড়িত ছিল। প্রতিষ্ঠানটি সুনাম ফিরিয়ে আনতে ইসলাম উদ্দিন সহ দায়ী শিক্ষকদের চিহিৃত কওে দৃষ্টান্ত মূলক শাস্তি নিশ্চিত ও ম্যানেজিং কমিটি পূর্ণগঠনে শিক্ষক নেতৃবৃন্দের হস্তক্ষেপ কামনা করেন তারা। মতবিনিময় সভায় শিক্ষক নেতৃবৃন্দ বলেন, চরিপাড়া স্কুল এন্ড কলেজ কানাইঘাটের একটি স্বনামধন্য প্রতিষ্ঠান। স্কুলটির সেই ঐতিহ্য আমাদের সবাইকে ধরে রাখতে হবে। একজন শিক্ষকের অনৈতিক ঘটনার দায় দায়িত্ব শিক্ষক সমাজ নিতে পারেন না। ইসলাম উদ্দিনের বিরুদ্ধে অভিযোগ প্রমাণিত হলে তার বিরুদ্ধে শিক্ষক নেতৃবৃন্দ কঠোর ব্যবস্থা গ্রহণের আশ^াস দিয়ে বলেন, প্রয়োজনে উপজেলা মাধ্যমিক শিক্ষক সমিতির নেতৃবৃন্দ এলাকার গণ্যমান্য ব্যক্তিবর্গকে নিয়ে একটি তদন্ত কমিটি গঠন করে স্কুলের ভাবমূর্তি ফিরিয়ে আনতে চরিপাড়া স্কুলে ঘটে যাওয়া সকল ঘটনা নিরপেক্ষ ভাবে তদন্তের মাধ্যমে ব্যবস্থা গ্রহণের আশ^াস দেন নাগরিক কমিটির নেতৃবৃন্দের প্রতি। মতবিনিময় সভায় উপস্থিত ছিলেন, উপজেলা মাধ্যমিক শিক্ষক সমিতির সভাপতি মাষ্টার জার উল্লাহ, সদস্য সচিব ফজলুর রহমান, বিভিন্ন শিক্ষা প্রতিষ্ঠানের প্রধান শিক্ষকের মধ্যে মামুন আহমদ, আহমদ সবুর, সাব্বির আহমদ, নুরুল আমিন, আব্দুস ছালাম, সাজ উদ্দিন সাজু, ইয়াহহিয়া, নাগরিক কমিটির আহ্বায়ক আ’লীগ নেতা আব্দুল জলিল, যুগ্ম আহ্বায়ক ফরিদ আহমদ, আব্দুল কাহির, মঈন উদ্দিন, সাতবাঁক ইউপি আ’লীগের সভাপতি হাজী মখদ্দুছ আলী, বশির আহমদ, সাতবাঁক ইউপি সদস্য আব্দুন নুর, ফারুক আহমদ, হেলাল  উদ্দিন মামুন, রইছ উদ্দিন সাংবাদিক নেতৃবৃন্দের মধ্যে উপস্থিত ছিলেন কানাইঘাট প্রেসক্লবের সাধারন সম্পাদক নিজাম উদ্দিন, সদস্য আমিনুল ইসলাম, শাহীন আহমদ প্রমুখ। </body>
</article>
