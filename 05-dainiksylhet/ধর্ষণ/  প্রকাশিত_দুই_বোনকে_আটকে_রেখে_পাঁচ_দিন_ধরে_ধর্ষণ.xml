<article>
  <headline>দুই বোনকে আটকে রেখে পাঁচ দিন ধরে ধর্ষণ</headline>
  <url>http://dainiksylhet.com/details/111078</url>
  <published_at>  প্রকাশিত হয়েছে : ৯:১৩:৫৪,অপরাহ্ন ২২ অক্টোবর ২০১৭</published_at>
  <category>ধর্ষণ</category>
  <body>bmdদৈনিকসিলেটডেস্ক:গাজীপুরের শ্রীপুরে স্কুলে যাওয়ার পথে দুই বোনকে অপহরণের পর পাঁচ দিন ধরে ঘরে আটকে রেখে ধর্ষণ করেছে দুর্বৃত্তরা। এই অভিযোগে দুইজনকে আটক করে রবিবার সন্ধ্যায় পুলিশে সোপর্দ করেছে স্থানীয়রা।আটককৃত হানিফা (৩৫) গাজীপুরের শ্রীপুর পৌর এলাকার বেড়াইদেরচালা গ্রামের নুরুল হুদার ছেলে। অপরজন শাহিন আলম (১৮) একই গ্রামের হযরত আলী ছেলে।ধর্ষণের শিকার কিশোরীদের স্বজনেরা ধর্ষিতাদের বরাত দিয়ে জানান, ধর্ষিতা দুই কিশোরী পৌর এলাকার একটি মাধ্যমিক বিদ্যালয়ের অষ্টম শ্রেণির ছাত্রী। তারা উভয়ই সম্পর্কে চাচাতো বোন। ১৮ অক্টোবর দুপুরে অষ্টম শ্রেণির মডেল টেস্ট পরীক্ষায় অংশ নিতে বিদ্যালয়ে যাওয়ার পথে তাদের দুইজনকে জোর করে প্রাইভেট কারযোগে অপহরণ করেন অভিযুক্ত হানিফা ও শাহিন। পরে তারা পার্শ্ববর্তী ময়মনসিংহের ভালুকা উপজেলার সিড স্টোর বাজারের পাশে একটি বাড়িতে আটকে রেখে নেশাজাতীয় দ্রব্য পান করিয়ে গত পাঁচ দিন ধরে একাধিকবার ধর্ষণ করে। এসময় তাদের শারীরিকভাবেও নির্যাতন করা হয়। বিশেষ কাজে অভিযুক্ত দুইজন বাসা থেকে বের হলে তাদের মুঠোফোনে বাড়িতে তাদের অবস্থান জানানো হলে পরিবারের লোকজন তাদের উদ্ধার করে ধর্ষকদের আটক করে নিয়ে এসে শ্রীপুর থানা পুলিশের কাছে সোপর্দ করে। এবিষয়ে গত ১৮ অক্টোবর কিশোরীদের পরিবার থেকে শ্রীপুর থানায় একটি অপহরণের অভিযোগও দায়ের করা হয়।শ্রীপুর থানার উপ-পরিদর্শক (এসআই) লুৎফর রহমান জানান, অভিযুক্ত দুইজনকে আটক করে পুলিশি হেফাজতে নেয়া হয়েছে। এবিষয়ে পরবর্তী আইনগত ব্যবস্থা গ্রহণ করা হবে।</body>
</article>
