<article>
  <headline>আইসক্রিম খায়ানোর প্রলোভন দেখিয়ে ৫ বছরের শিশুকে ধর্ষণ</headline>
  <url>http://dainiksylhet.com/details/122825</url>
  <published_at>  প্রকাশিত হয়েছে : ২:৪৬:৫২,অপরাহ্ন ১৯ মার্চ ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:  সুনামগঞ্জের তাহিরপুরে ৫ বছরের শিশু কন্যাকে ধর্ষণ করেছে এক নরপশু।’ রোববার বিকেলে উপজেলার বড়দল উওর ইউনিয়নে ব্রাম্মণগাঁও গ্রামে এ ধর্ষণের ঘটনাটি ঘটেছে। পুলিশ রাত সাড়ে ১১টায় অভিযান চালিয়ে ধর্ষণকারীকে গ্রেফতার করেছে।’ভিকটিমের পরিবার ও থানা পুলিশ জানায়, উপজেলার ব্রাম্মণগাঁওর তাজুল ইসলামের ছেলে মুসলিম উদ্দিন (১৮) একই গ্রামের প্রতিবেশী হতদরিদ্র পরিবারের ৫ বছর বয়সী এক শিশু কন্যাকে গ্রামের পার্শ্ববর্তী বেকির বিলের নির্জন স্থানে নিয়ে গিয়ে রোববার বিকেলে ধর্ষণ করে। এক পর্যায়ে ওই শিশু কন্যার গোপনাঙ্গ ছিড়ে অতিরিক্ত রক্তক্ষরণ শুরু হলে শিশুটিকে বিলে ফেলে রেখে মুসলিম ঘটনাস্থল ত্যাগ করে। এদিকে পরিবারের লোকজন সন্ধায় ঘনিয়ে এলেও ওই শিশু কন্যাকে বাড়ির আশে পাশের খুঁজে না পেয়ে গ্রামের লোকজনকে নিয়ে সন্ধান চালিয়ে সন্ধায় মুমুর্ষ ও রক্তার্থ অবস্থায় উদ্ধার করে বাড়ি নিয়ে আসে। জিজ্ঞাসাবাদে শিশু কন্যা পরিবার ও গ্রামবাসীকে জানায় প্রতিবেশী মুসলিম আইসক্রীম খাওয়ানোর কথা বলে ডেকে নিয়ে বিলে তার ওপর এমন নির্যাতন করে ফেলে রেখে চলে আসে। রাত সোয় ৭টার দিকে তাহিরপুর উপজেলা স্বাস্থ্য কমপ্লেক্সে নিয়ে গিয়ে ওই শিশু কন্যাকে চিকিৎসার জন্য ভর্তি করে।’তাহিরপুর উপজেলা স্বাস্থ্য কমপ্লেক্সের আবাসিক মেডিক্যাল অফিসার ডা. মির্জা রিয়াদ হাসান রাতে যুগান্তরকে জানান, শিশুটির ওপর এ বয়সে যে ধরণের পাশবিক নির্যাতন করা হয়েছে তাতে গোপনাঙ্গ ছিড়ে অতিরিক্ত রক্ষক্ষরণের কারনে সে অনেকটা দুর্বল ও ভীতির মধ্যে রয়েছে, সোমবার সকালে তাকে উন্নত চিকিৎসার জন্য জেলা সদর হাসপাতালে প্রেরণ করা হবে। ’এদিকে এ ঘটনা থানা পুলিশকে অবহিত করা হলে রাতেই ওসির নেতৃত্বে থানা পুলিশ ও বাদাঘাট পুলিশ ফাঁড়ির দুটি টিম অভিযানে নেমে রাত সোয় ১১টার দিকে অভিযুক্ত মুসলিমকে গ্রামের এক আত্বীয়ের বাড়ি থেকে গ্রেফতার করে থানায় নিয়ে আসে।’তাহিরপুর থানার ওসি শ্রী নন্দন কান্তি ধর রোবার রাতে জানান, বিষয়টি অমানবিক, গ্রেফতারকৃত মুসলিম ধর্ষণের দায় স্বীকার করেছে। তিনি আরো বলেন, এ ঘটনায় পুলিশ দ্রুত সময়ের মধ্যেই আদালতে অভিযোগপত্র দাখিল করে ধর্ষণকারীর শাস্তির বিষয়টি নিশ্চিত করা হবে।’</body>
</article>
