<article>
  <headline>স্কুলছাত্রী ও উপস্থাপিকা ধর্ষিত</headline>
  <url>http://dainiksylhet.com/details/105922</url>
  <published_at>  প্রকাশিত হয়েছে : ২:৪৪:১৭,অপরাহ্ন ১৮ আগস্ট ২০১৭</published_at>
  <category>ধর্ষণ</category>
  <body>দৈনিকসিলেটডেস্ক :দুজনেই অভিনয় জগতের মানুষ। সেই সূত্রেই পরিচয়। পরিচয় থেকে প্রেম। এ ঘটনা মাস তিনেক আগের। তবে প্রেম পর্যন্তই থেমে থাকেননি তারা। ঘনিষ্ঠতা থেকে একপর্যায়ে শারীরিক সম্পর্কের প্রস্তাব দেয় ছেলেটি। তবে এ প্রস্তাবে অস্বীকৃতি জানান ওই মডেলকন্যা। পরে আজমীর শরীফের কসম কেটে বিয়ের প্রলোভন দেয় অভিনয়শিল্পী শরিফুল ইসলাম নান্টু। এরপরও রাজি না হলে জোরপূর্বক শারীরিক সম্পর্ক করে তার সঙ্গে। শুধু এ পর্যন্তই শেষ নয়। ওই ধর্ষণের ঘটনা ভিডিও করেছে নান্টু। সেটা নিয়ে ব্ল্যাকমেইল করেছে। ঘটনাটি ঘটেছে, গত ২রা আগস্ট। পরে অব্যাহত হুমকির মুখে বুধবার রাতে কদমতলী থানায় ধর্ষণের অভিযোগে একটি মামলা করেছেন ওই মডেলকন্যা। জানা গেছে, অভিনয় ছাড়াও মডেলিং ও উপস্থাপনার সঙ্গে জড়িত ওই তরুণী। এদিকে বুধবার রাতে পল্লবীতে এক স্কুলছাত্রী ধর্ষণের শিকার হয়েছে। এ ঘটনায় অভিযুক্ত মনিংগ্লোরি স্কুলের খণ্ডকালিন এক শিক্ষককে আটক করেছে পুলিশ। এ ঘটনায় ওই রাতেই ছাত্রীর পিতা বাদী হয়ে একটি ধর্ষণ মামলা করেছেন। সূত্র জানায়, মডেল-অভিনেত্রী-উপস্থাপিকা ওই মেয়েটি কদমতলী এলাকায় পরিবারের সঙ্গে থাকেন। তার অভিযোগ বিয়ের প্রলোভন দেখিয়ে তাকে শরিফুল ইসলাম নান্টু নামে তার এক সহকর্মী ধর্ষণ করেছে। গত ২রা আগস্ট ধর্ষণের পর বুধবার রাতে কদমতলী থানায় তার বিরুদ্ধে মামলা  (নং ৪২) করেছেন তিনি। বিষয়টি নিশ্চিত করেছেন থানার ভারপ্রাপ্ত কর্মকর্তা (ওসি) কাজী ওয়াজেদ আলী। ওসি জানান, বুধবার রাতে থানায় এসে শরিফুল ইসলাম নান্টু নামের এক অভিনেতার বিরুদ্ধে ধর্ষণের মামলা করেন ওই তরুণী। ২রা আগস্ট এই মডেল-উপস্থাপিকাকে জোরপূর্বক ধর্ষণ করে সে। একই সঙ্গে সে সময়ের ভিডিওচিত্র ধারণ করে ভয়ভীতি দেখায় তাকে। পরে থানায় এসে মেয়েটি অভিযোগ করেন। কাজী ওয়াজেদ আলী বলেন, যতদূর জেনেছি মেয়েটি মডেলিংয়ের পাশাপাশি অভিনয় ও উপস্থাপনাও করে। শরিফুল নামের ছেলেটির সঙ্গে গত তিন মাসের প্রেম ছিল। এরপর কিছুদিন আগে মেয়েটির বাসায় গিয়ে তার ইচ্ছার বিরুদ্ধে শারীরিক সম্পর্ক করে। সে সময়ের ঘটনা ছেলেটি ভিডিওচিত্র ধারণ করে ভয় দেখায়। পরে ওই মডেল উপস্থাপিকা এসে থানায় অভিযোগ করলে আমরা সেটি গ্রহণ করে শরিফুলকে গ্রেপ্তারের চেষ্টা চালাচ্ছি। এদিকে কদমতলী থানার মামলার তদন্তকারী কর্মকর্তা সাইদুল ইসলাম জানান, মামলার এজাহারে ওই তরুণী শরিফুলের সঙ্গে প্রেমের সম্পর্ক থাকার কথা উল্লেখ করেন। তবে বিয়ের প্রলোভন দেখিয়ে মেয়েটির সঙ্গে জোরপূর্বক শারীরিক সম্পর্ক স্থাপনের পর সেগুলো ভিডিওতে ধারণ করে। এরপর তাকে নানা ভয়ভীতি দেখানো হয়। তদন্তকারী কর্মকর্তা সাইদুল ইসলাম বলেন, ধর্ষণের মামলায় অভিযুক্ত আসামির নাম শরিফুল ইসলাম নান্টু। শরিফুল ও মেয়েটি দুজনই একসঙ্গে বিভিন্ন মডেলিং ও অভিনয়ের সঙ্গে জড়িত। তিন মাস আগে থেকে তারা প্রেমের সম্পর্কে জড়ান। শরিফুল মেয়েটিকে আজমীর শরীফের কসম দিয়ে বিয়ে করবে বলে আশ্বাস দেয়। এর মাঝে গত ২রা আগস্ট মেয়েটির নূরপুরের বোনের বাসায় গিয়ে শরিফুল তার সঙ্গে ইচ্ছের বিরুদ্ধে শারীরিক সম্পর্ক স্থাপন করে। একইসঙ্গে সে সেগুলো ভিডিও ধারণ করে। এর মধ্যেই অভিযোগকারী এই মডেল-অভিনেত্রী জানতে পারেন শরিফুল আগেও একটি বিয়ে করেছে। তখনই দু’জনের মাঝে বিবাদ শুরু হয়। একপর্যায়ে ওই মডেলকে বিয়ে করবে না বলে অস্বীকৃতি জানায়। সে সঙ্গে ধারণকৃত ভিডিও ও ছবি ছড়িয়ে দেয়ার হুমকিও দেয়। পরবর্তীতে মেয়েটি থানায় এসে বিস্তারিত জানিয়ে অভিযোগ করে। বিষয়টি আমলে নিয়ে মামলাটি গ্রহণ করেছি। আর শরিফুলকে গ্রেপ্তার করার চেষ্টা করছি। ধর্ষণের অভিযোগে অভিযুক্ত আসামি শরিফুলের বাসা রাজধানীর উত্তরার দক্ষিণখানে। এদিকে বুধবার রাত ৮টার দিকে রাজধানীর পল্লবীতে এক স্কুলশিক্ষার্থী ধর্ষণের শিকার হয়েছে। পরে ওই রাতেই অভিযুক্তকে গ্রেপ্তার করেছে পুলিশ। পুলিশ জানায়, পল্লবীর মর্নিং গ্লোরি স্কুলে স্কুলের নবম শ্রেণির ওই ছাত্রী একই স্কুলের খণ্ডকালীন শিক্ষক সুজনের কাছে প্রাইভেট পড়তো। বুধবার বিকালেও সে যথারীতি ওই শিক্ষকের কাছে প্রাইভেট পড়তে যায়। এ সময় সুজন তাকে ধর্ষণ করে। পরে ছাত্রীটি এ ঘটনা তার পরিবারকে জানায়। পরে স্থানীয় জনতা সুজনকে আটক করে পুলিশের কাছে সোপর্দ করেছে। পরে রাত পৌনে একটার দিকে ছাত্রীর পিতা বাদী হয়ে পল্লবী থানায় একটি মামলা দায়ের করেন। পল্লবী থানার ওসি দাদন ফকির জানান, মামলার আসামি সুজনকে গ্রেপ্তার করা হয়েছে। জিজ্ঞাসাবাদে সে ঘটনার সত্যতা স্বীকার করেছে। আসামি সুজন তিতুমীর কলেজের ছাত্র। পাশাপাশি সে ওই স্কুলে খণ্ডকালিন শিক্ষক হিসেবে চাকরি করতো।</body>
</article>
