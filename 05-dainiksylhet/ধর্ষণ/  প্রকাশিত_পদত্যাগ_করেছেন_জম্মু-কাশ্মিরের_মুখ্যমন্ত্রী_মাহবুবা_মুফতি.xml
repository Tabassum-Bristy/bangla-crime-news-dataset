<article>
  <headline>পদত্যাগ করেছেন জম্মু-কাশ্মিরের মুখ্যমন্ত্রী মাহবুবা মুফতি</headline>
  <url>http://dainiksylhet.com/details/130775</url>
  <published_at>  প্রকাশিত হয়েছে : ১০:০৬:২০,অপরাহ্ন ১৯ জুন ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:পদত্যাগ করেছেন জম্মু-কাশ্মিরের মুখ্যমন্ত্রী মাহবুবা মুফতি। তার পিপলস ডেমোক্রেটিক পার্টির (পিডিপি) সঙ্গে জোটের সমাপ্তি ঘোষণা করে ভারতের ক্ষমতাসীন দল বিজেপি। এরপর তিনি পদত্যাগের ঘোষণা দেন। হিন্দুস্তান টাইমসের এক খবরে এ কথা বলা হয়েছে। এতে আরো বলা হয়েছে, জম্মু ও কাশ্মির হলো উগ্রপন্থিদের দ্বারা আক্রান্ত রাজ্য। সেখানে মাহবুবা মুফতি পদত্যাগের ঘোষণা দেয়ায় রাজনৈতিক সঙ্কট তীব্র হয়ে উঠতে পারে। ওই রাজ্যে বিজেপি ও পিডিপি জোট গঠন করে সরকার গঠন করে ২০১৫ সালে। ওই সময়ে সেখানকার বিধানসভা নির্বাচনে কেউ একক সংখ্যাগরিষ্ঠতা না পাওয়ায় ঝুলন্ত পার্লামেন্ট গঠিত হয়। জোট গঠন হলেও তাদের মধ্যে বিভিন্ন ইস্যুতে আদর্শগত বিভক্তি ছিল। এপ্রিলে বাকারওয়াল এলাকায় মুসলিম সম্প্রদায়ের ৮ বছর বয়সী একটি কন্যাকে গণধর্ষণ করা হয়। এরপর তাকে হত্যা করা হয় কাটুয়া জেলায়। এ ঘটনাকে কেন্দ্র করে ওই সময় জোটের মধ্যে তীব্র উত্তেজনা দেখা দেয়।</body>
</article>
