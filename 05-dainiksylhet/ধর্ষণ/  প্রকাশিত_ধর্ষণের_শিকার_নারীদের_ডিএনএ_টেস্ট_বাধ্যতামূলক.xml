<article>
  <headline>ধর্ষণের শিকার নারীদের ডিএনএ টেস্ট বাধ্যতামূলক</headline>
  <url>http://dainiksylhet.com/details/129170</url>
  <published_at>  প্রকাশিত হয়েছে : ৪:২০:০৭,অপরাহ্ন ২৭ মে ২০১৮</published_at>
  <category>ধর্ষণ</category>
  <body>দৈনিকসিলেটডেস্ক:ধর্ষণের শিকার নারীদের ডিএনএ টেস্ট বাধ্যতামূলক এবং এই টেস্টের রিপোর্ট পরবর্তী ৪৮ ঘণ্টার মধ্যে দেওয়ার নির্দেশনা দিয়েছেন হাইকোর্ট। রাজধানীতে এক গারো তরুণী ধর্ষণের ঘটনায় হাইকোর্টে রুলের শুনানি শেষে আজ রোববার আদালত এই রায় দেন। আজ সকালে হাইকোর্ট বিভাগের সংশ্লিষ্ট শাখা থেকে রায়টি প্রকাশ করা হয়। রায়ে বলা হয়েছে, ধর্ষণ বা নির্যাতনের শিকার কোনো নারী বা শিশু যেকোনো থানায় মামলা বা অভিযোগ করতে গেলে তা লিপিবদ্ধ করতে হবে। একই সঙ্গে ধর্ষণের শিকার নারীর ডিএনএ টেস্ট বাধ্যতামূলক করে ১৮টি নীতিমালা দিয়েছেন হাইকোর্ট। এই নীতিমালা নারী এবং শিশু নির্যাতন মামলার তদন্তে বাধ্যতামূলক করা হয়েছে।গত ১২ এপ্রিল ধর্ষণ পরীক্ষায় ‘টু ফিঙ্গার টেস্ট’ অবৈধ ঘোষণা করে রায় দেন হাইকোর্ট। বাংলাদেশ সুপ্রিম কোর্টের আইনজীবী ফাওজিয়া করিম ফিরোজ বলেন, যারা মিথ্যা মামলা করবে তাদের জন্য একটি ওয়ার্নিং। আর যারা সত্যিকার অর্থে ভিকটিম হয়েছেন এই নীতিমালা তাদের উপকারে আসবে।</body>
</article>
