<article>
  <headline>ওসমানীনগর থেকে মা ও মেয়ের ধর্ষণকারী গ্রেফতার</headline>
  <url>http://dainiksylhet.com/details/164404</url>
  <published_at>  প্রকাশিত হয়েছে : ১০:০৪:৪৪,অপরাহ্ন ০৯ সেপ্টেম্বর ২০১৯</published_at>
  <category>ধর্ষণ</category>
  <body>ওসমানীনগর থেকে সংবাদদাতা:বিয়ের আশ্বাস দিয়ে প্রথমে মায়ের সাথে দীর্ঘদিন শারীরিক সর্ম্পক স্থাপন করে পরে মেয়েকে ফুসলিয়ে এনে ধর্ষণ। এমন কান্ড ঘটিয়েছে বাগেরহাটের কচুয়া উপজেলার ধননগর গ্রামের খোকন মিয়া। তবে শেষ রক্ষা হয়নি রবিবার ওসমানীনগর থানা পুলিশ তাকে আটক করেছে।পুলিশ সূত্রে জানা যায়, বিয়ের আশ্বাস দিয়ে খুলনার এক নারীকে (৩৪) দীর্ঘদিন ধরে শারীরিক সর্ম্পক স্থাপন করে আসছিলো খোকন মিয়া (২৮)। পরে তার কুদৃষ্টি পড়ে ওই নারীর কিশোরী (১৩) মেয়ের দিকে। মেয়েকে ফুসলিয়ে গত ১৪ আগস্ট নিয়ে আসে সিলেটের ওসমানীনগর উপজেলার কামালপুরে। সেখানে আটকে রেখে ওই কিশোরীকে একাধিকবার ধর্ষণ করেন খোকন। গোপনে ওই কিশোরী তার মাকে ফোন করে বিষয়টি জানালে কাল রবিবার ওসমানীনগরে এসে মামলা করেন ওই নারী। পরে রাত ১২টার দিকে খোকনকে গ্রেফতার করে পুলিশ।তাকে থানায় নিয়ে যাওয়ার সময় তার বাবা জাহাঙ্গীর আলীর নেতৃত্বে কয়েকজন হামলা চালায় পুলিশের ওপর। এ সময় পুুলিশ গুলি ছুড়লে খোকনের ডান পায়ে গুলি লাগে। হামলায় আহত হন পুলিশের ৪ সদস্য। পরে পুলিশ খোকনের সাথে তার বাবাকেও গ্রেফতার করেছে।খোকনের বাবা জাহাঙ্গীর ওসমানীনগরের কামালপুরে এক প্রবাসীর বাসায় কেয়ারটেকারের কাজ করতেন।</body>
</article>
