<article>
  <headline>রোহিঙ্গাদের গণহত্যা করার প্রতিবাদে সিডনিতে বিক্ষোভ সমাবেশ</headline>
  <url>http://dainiksylhet.com/details/107970</url>
  <published_at>  প্রকাশিত হয়েছে : ৪:০৭:১১,অপরাহ্ন ১৭ সেপ্টেম্বর ২০১৭</published_at>
  <category>ধর্ষণ</category>
  <body>মোহাম্মদ জুমান হোসেন:মিয়ানমারের আরাকান ও রাখাইন রাজ্যসহ পুরো মিয়ানমারে নির্বিচারে মুসলিম নর-নারীর উপর নির্যাতন, ধর্ষণ, শিশু ও গণহত্যার প্রতিবাদে   সিডনির মারটিন প্লেইসে রোববার বিকেল ৩ ঘটিকায় বিক্ষোভ সমাবেশ করেছে অস্ট্রেলিয়ার মুসলিম সম্প্রদায় বিক্ষোভ সমাবেশ বক্তারা বলেন, রোহিঙ্গাদেরকে মিয়ানমার সরকার অবৈধ অভিবাসী বলে মনে করে এবং তাদের নাগরিক অধিকার থেকে বঞ্চিত করা হয়েছে। সেখানে রোহিঙ্গারা দীর্ঘদিন ধরে দেশটির নিরাপত্তাবাহিনী ও বৌদ্ধ চরমপন্থীদের হাতে নিপীড়ন, ভীতি প্রদর্শন ও সহিংসতার মুখোমুখি হচ্ছে।বক্তারা অবিলম্বে মায়ানমারে গণহত্যার জাতিসংঘের নেতৃত্বে তদন্ত কমিশন গঠন এবং দায়ী ব্যক্তিদের বিরুদ্ধে ব্যবস্থা গ্রহণের দাবি জানান। সেই সাথে কফি আনান কমিশনের সুপারিশ বাস্তবায়নের জন্য বিশ্ব সম্প্রদায়ের প্রতি আহবান জানানো হয়। এছাড়াও বিপন্ন রোহিঙ্গাদের নাগরিকত্ব ও যাবতীয় সহযোগিতা প্রদানের জন্য অস্ট্রেলিয়ান সরকারের প্রতি দাবি জানান বক্তারা।</body>
</article>
