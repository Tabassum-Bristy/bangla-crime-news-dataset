<article>
  <headline>সিলেটে গৃহবধুকে গণধর্ষণ, গ্রেফতার ৩</headline>
  <url>http://dainiksylhet.com/details/146481</url>
  <published_at>  প্রকাশিত হয়েছে : ৯:৩৩:৫০,অপরাহ্ন ০৪ জানুয়ারি ২০১৯</published_at>
  <category>ধর্ষণ</category>
  <body>দৈনিকসিলেটডেস্ক: সিলেট নগর পুলিশের জালালাবাদ থানাধীন হাটখোলায় সাকিনস্থ পিঠারগঞ্জ বাজার এলাকা থেকে এক গৃহবধুকে (২৪) জোরপূর্বক তুলে নিয়ে ধর্ষণের ঘটনা ঘটেছে। এ ঘটনায় পুলিশ ৩ জনকে গ্রেফতার করেছে।গত বুধবার (২ জানুয়ারি) রাত ৮টার দিকে এ ঘটনা ঘটে। ধর্ষিতা গৃহবধু স্থানীয় শেখপাড়া গ্রামের জনৈক ব্যক্তির স্ত্রী। ধর্ষণের ঘটনায় ওই গৃহবধু বাদী হয়ে মামলা করেছেন।মামলার আসামিরা হলেন- হাটখোলা ইউনিয়নের পশ্চিমপাড়ার ইসমত আলী (২৬), নেছার আহমদ (৩৬), মন্তাজ আলী (২১), মোহাম্মদ আলী (২৯) ও আল আমিন (৩৫)। এছাড়া অজ্ঞাত আরো তিনজনকে আসামি করা হয়েছে।পুলিশ জানায়, গত বুধবার রাতে পিঠারগঞ্জ বাজার এলাকা থেকে ওই গৃহবধুকে জোরপূর্বক তুলে নিয়ে যায় আসামিরা। পার্শ্ববর্তী একটি হাওরে নিয়ে ওই গৃহবধুকে ধর্ষণ করে তারা। ধর্ষণকাজে সহযোগিতা করেন মোহাম্মদ আলী ও আল আমিনসহ অজ্ঞাত আরো ৩ ব্যক্তি। এ ঘটনায় ধর্ষিতা বাদী হয়ে ৫ জনের নামোল্লেখ ও অজ্ঞাত আরো ৩ জনকে আসামি করে মামলা করেন গতকাল বৃহস্পতিবার। পরে পুলিশ অভিযান চালিয়ে এজাহারনামীয় ৩ আসামিকে গ্রেফতার করে।বিষয়টি নিশ্চিত করেছেন জালালাবাদ থানার ওসি শাহ মো. হারুন-অর-রশীদ। অপর আসামিদের গ্রেফতারের চেষ্টা চলছে বলে জানিয়েছেন তিনি।</body>
</article>
