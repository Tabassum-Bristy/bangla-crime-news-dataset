<article>
  <headline>সিলেটে কিশোরী ধর্ষণের আসামী গ্রেফতার</headline>
  <url>http://dainiksylhet.com/details/103951</url>
  <published_at>  প্রকাশিত হয়েছে : ৮:২০:১৬,অপরাহ্ন ২৭ জুলাই ২০১৭</published_at>
  <category>ধর্ষণ</category>
  <body>দৈনিকসিলেটডেস্ক: সিলেটে কিশোরী গণধর্ষণ মামলার আসামী হাসানুজ্জামান ইস্পাহানীকে গ্রেফতার করেছে কোতয়ালী থানা পুলিশ। বুধবার রাতে সুনামগঞ্জের নিজ বাসা থেকে তাকে গ্রেফতার করা হয়। গ্রেফতারকৃত সুনামগঞ্জের আরফিন নগর গ্রামের আবদুল আলীমের ছেলে। সিলেট কোতয়ালী থানার উপ-পরিদর্শক ফয়েজ আহমদ ইস্পাহানী গ্রেফতারের বিষয়টি নিশ্চিত করে জানান, ইস্পাহানির বিরুদ্ধে ২২ টি মামলা রয়েছে। প্রসঙ্গত, গত ২২ জুলাই সিলেটের ওসমানী মেডিকেল কলেজ হাসপাতালের সামন থেকে এক হিন্দু কিশোরীকে ইস্পাহানী ও তাঁর চারজন সহযোগী অপহরণ করে নিয়ে যায়। গত মঙ্গলবার সুনামগঞ্জ থেকে ওই কিশোরীকে আহত অবস্থায় উদ্ধার করা হয়। পরে তাকে সিলেট ওসমানী মেডিকেল কলেজ হাসপাতালে ভর্তি করা হয়। অপহরণের পরদিন কোতয়ালী থানায় একটি মামলা দায়ের করা হয়। এছাড়াও এ ঘটনায় গত বুধবার ওই কিশোরীকে আদালতে হাজির করে ২২ ধারায় জবানবন্দী নেওয়া হয়।  জবানবন্দীতে সে জানায়, ইস্পাহানী ও তাঁর সহযোগীরা অপহরণের পর সুনামগঞ্জের একটি নির্জন বাড়িতে আটকে রেখে তাকে পালাক্রমে ধর্ষণ করে।</body>
</article>
