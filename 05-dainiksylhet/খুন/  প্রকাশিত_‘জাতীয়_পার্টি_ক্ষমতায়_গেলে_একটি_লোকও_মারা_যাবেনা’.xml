<article>
  <headline>‘জাতীয় পার্টি ক্ষমতায় গেলে একটি লোকও মারা যাবেনা’</headline>
  <url>http://dainiksylhet.com/details/138164</url>
  <published_at>  প্রকাশিত হয়েছে : ৪:৫০:৪০,অপরাহ্ন ১৬ সেপ্টেম্বর ২০১৮</published_at>
  <category>খুন</category>
  <body>সুনামগঞ্জ সংবাদদাতা:এই সরকারের আমলে দেশে গুম খুন সন্ত্রাস ও মাদক বাড়ছে। দেশে আজ জীবনের নিরাপত্তা নেই। প্রতিদিন খুন হচ্ছে তার হিসেব নেই। সমাজ ব্যাবস্থা ভেঙ্গে পড়েছে। মানুষ পরিবর্তন চায়। মানুষ জাতীয় পার্টিকে আবারো ক্ষমতায় দেখতে চায়। এই অবস্থায় মানুষ এখন পরিবর্তন চায়। তাই জাতীয় পার্টি ক্ষমতায় এলে দেশে শান্তি প্রতিষ্ঠিত হবে বলে জাতীয় পার্টির চেয়ারম্যান হুসাইন মোঃ এরশাদ আজরোববার দুপুরে সুনামগঞ্জ সরকারি জুবিলী হাই স্কুল মাঠে জেলা জাতীয় পার্টির দ্বি-বার্ষিক সম্মেলনে প্রধান অতিথির বক্তব্যে তিনি এমন মন্তব্য করেন। বর্তমান সরকারের সমালোচনা করে জাতীয় পার্টির চেয়ারম্যান হুসাইন মোহাম্মদ এরশাদ বলেছেন-মন্ত্রী তোফায়েল আহমদ বলেছেন আওয়ামীলীগ ক্ষমতায় না থাকলে ১ লক্ষ লোক মারা যাবে এর জবাবে এরশাদ বলেন, জাতীয় পার্টি ক্ষমতায় গেলে একটি লোকও মারা যাবেনা। এই সরকার বিরোধী দলের নেতাকর্মীদের ঢালাওভাবে মামলা দিয়ে প্রতিহিংসার রাজনীতি চালু করেছে,জাতীয় পার্টি ক্ষমতায় গেলে সম্প্রীতির রাজনীতি প্রতিষ্ঠা হবে। ক্ষমতার পালাবদল হয় মানুষ কিছু পায় না। আমরা পালাবদল নয়,পরিবর্তন চাই।জাতীয় পার্টি প্রধান এরশাদ তার বক্তব্যে আরো বলেন, আমার দল ক্ষমতার এলে একটি মানুষও মরবে না। উন্নয়নের জোয়ার বইয়ে যাবে। বিএনপি আওয়ামীলীগ ক্ষমতায় এলে নেতাকর্মীরা মামলায় খালাস পেয়ে যায়।এরশাদ বলেন, সুনামগঞ্জকে আমি জেলা ঘোষণা করেছিলাম। সুনামগঞ্জের এমপি এখন পীর মিছবাহ। আগামী নির্বাচনে সুনামগঞ্জ-৪ আসনে অ্যাডঃ পীর ফজলুর রহমান মিসবাহকে ৩০০আসনের মধ্যে জাতীয় পার্টির প্রথম প্রার্থী হিসেবে আবারো তাকে প্রার্থী ঘোষণা করলাম। আমার আসনে এখনো প্রার্থী ঘোষনা করিনি। এই প্রথম সুনামগঞ্জের মিছবাহ’র নাম ঘোষণা করলাম। আপনারা আমার ইজ্জত রাখবেন।জেলা জাতীয় পার্টি আয়োজিত দ্বিবার্ষিক সম্মেলনে প্রধান অতিথি’র বক্তব্যের পূর্বে তিনি জাতীয় সংগীত, দলীয় সংগীতের মধ্যে দিয়ে সম্মেলনের উদ্ধোধন করেন।</body>
</article>
