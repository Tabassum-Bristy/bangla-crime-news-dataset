<article>
  <headline>দক্ষিণ আফ্রিকায় ছুরিকাঘাতে সিলেটের যুবক খুন</headline>
  <url>http://dainiksylhet.com/details/154357</url>
  <published_at>  প্রকাশিত হয়েছে : ৪:৫১:৪৬,অপরাহ্ন ২৩ এপ্রিল ২০১৯</published_at>
  <category>খুন</category>
  <body>দৈনিকসিলেটডেস্ক:দক্ষিণ আফ্রিকায় সন্ত্রাসীদের হামলায় সিলেটের গোলাপগঞ্জ উপজেলার জয়নাল আবেদীন নামে এক বাংলাদেশি যুবকের মৃত্যু হয়েছে।মঙ্গলবার (২৩ এপ্রিল) সকাল ৮টার দিকে কেপটাউন শহরে সন্ত্রাসীদের ছুরিকাঘাতে তার মৃত্যু হয়।এ ঘটনায় নিহতের গ্রামের বাড়ি নেমে এসেছে শোকের ছায়া। জয়নাল আবেদীন প্রয়াত মতছির আলী দ্বিতীয় পুত্র।জানা যায়, ১০ বছরের এক কন্যা সন্তানের জনক জয়নাল আবেদীন। রমজান মাসে বাড়িতে আসার কথা ছিল। তিনি দক্ষিণ আফ্রিকায় ২০ বছর যাবত বসবাস করছেন।বিষয়টি নিশ্চিত করে জয়নাল আবেদীনের মামা শাহ আলম জানান, বাংলাদেশ সময় সকাল ৮টার দিকে জয়নাল আবেদীন মুদির দোকান থেকে বের হওয়ার সময় ১০ থেকে ১৫ জন অস্ত্রধারী সন্ত্রাসী দক্ষিণ আফ্রিকার কেপটাউন এলাকায় হামলা চালায়। এ সময় জয়নাল আবেদীনকে এলোপাথাড়ি ছুরিকাঘাত করে তারা পালিয়ে যায়।তাৎক্ষণিক আফ্রিকার একটি সরকারি হাসপাতালে নেয়ার পর জয়নাল মারা যান।</body>
</article>
