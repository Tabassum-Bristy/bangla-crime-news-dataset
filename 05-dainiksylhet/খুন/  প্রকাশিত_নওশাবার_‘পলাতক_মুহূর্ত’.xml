<article>
  <headline>নওশাবার ‘পলাতক মুহূর্ত’</headline>
  <url>http://dainiksylhet.com/details/137896</url>
  <published_at>  প্রকাশিত হয়েছে : ৪:৩৪:৪১,অপরাহ্ন ১২ সেপ্টেম্বর ২০১৮</published_at>
  <category>খুন</category>
  <body>দৈনিকসিলেটডেস্ক: তথ্যপ্রযুক্তি আইনে দায়ের করা মামলায় সম্প্রতি জামিন পান আলোচিত অভিনেত্রী কাজী নওশাবা আহমেদ। জেল থেকে বের হওয়ার পর নওশাবা অভিনীত প্রথম খণ্ড নাটক প্রচার হতে যাচ্ছে।নাটকের নাম ‘পলাতক মুহূর্ত’। নাটকটিতে নওশাবার বিপরীতে অভিনয় করেছেন সজল। শুক্রবার (১৪ সেপ্টেম্বর) রাত ৯টা ৫ মিনিটে এনটিভির পর্দায় প্রচার হবে নাটক ‘পলাতক মুহূর্ত’। নাটকটি রচনা করেছেন শরীফ সুজন ও পরিচালনা করেছেন ফায়জুল রথি। চিত্রগ্রহণে ছিলেন এস আর নিহাদ।নাটকের কাহিনিতে দেখা যাবে, ‘স্বামী-স্ত্রীর মিষ্টি মধুর সংসার। নানা রকম খুনসুটি, হাসিকান্না আর রোমান্সে ভরপুর তাদের জীবন। হঠাৎ করেই উদ্ভূত এক বায়না ধরে নওশাবা। হারিয়ে যায় সজলের জীবন থেকে। অনেক খোঁজাখুঁজির পর পাওয়া যায় তাকে। কিন্তু এ এক অন্য নওশাবা!’নাটকটি নিয়ে পরিচালক বলেন, ‘নাটকটি সব ধরনের দর্শকের কথা চিন্তা করেই নির্মাণ করা হয়েছে। এই নাটকে দর্শক ভিন্ন স্বাদ পাবে। নাটকজুড়েই থাকবে একটি চাপা উত্তেজনা, যা দর্শক উপভোগ করবে।’নাটকে সজল-নওশাবা ছাড়াও অভিনয় করেছেন হাবিব বাহার, ইন্দ্রানী ঘটক, মুকুল আব্দুল কাইউম, সুতপা বড়ুয়া প্রমুখ।</body>
</article>
