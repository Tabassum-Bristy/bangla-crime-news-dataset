<article>
  <headline>গাড়িতে বমি বমি ভাব হলে যা করবেন..</headline>
  <url>http://dainiksylhet.com/details/118281</url>
  <published_at>  প্রকাশিত হয়েছে : ১১:০৮:৫৬,অপরাহ্ন ২৭ জানুয়ারি ২০১৮</published_at>
  <category>খুন</category>
  <body>দৈনিকসিলেটডেস্ক:বাসে, ট্যাক্সিতে বা অন্য কোনও পেট্রল ডিজেলের গাড়িতে উঠলেই অনেকের বমি হয়। সঙ্গে মাথা ব্যথা শুরু হয়। শুধু তাই নয়, বমি বমি ভাব হতে থাকে। কিন্তু তা বলে তো গাড়িতে যাতাযাত করা ছেড়ে দেওয়া যায় না। জেনে নিন কী করবেন আর কী করবেন না।কবজি এবং কবজির বিপরীতে আকুপ্রেশারের ফলে বমি বমি ভাব এবং পেটের গোলমাল কমে। গাড়িতে চলাকালীন অতিরিক্ত মাথা ঘোরালে বমি বমি ভাব শুরু হতে পারে। কিন্তু তা বলে এক ভাবে মাথা রাখাও ঠিক না। হালকা কাত করে রাখুন মাথা। গাড়িতে ওঠার আগে পারলে একটু আদার রস বা আদা-চা খেয়ে নিন। জলপাই খেলেও এই সমস্যা মিটতে পারে।যখন গাড়িতে বমি বমি ভাব হয়, তখন তার মুখে স্যালাইভার পরিমাণ অনেক বেড়ে যায়। এই জলপাই মুখে স্যালাইভার পরিমাণ কমিয়ে দেয়। তাই বমি বমি মনে হলেই জলপাই খান। অনেকে মনে করেন চোখ বন্ধ রাখলেই বমি বমি ভাব কমে যায়। কিন্তু উল্টোটাই হয়। তখন আপনার মাথায় বমি বমি ভাবের কথা মাথায় ঘুরতে থাকে। এতে আরও বেড়ে যায় বমি বমি ভাব।মেন্থল বা পেপারমিন্ট দেওয়া চা খেলেও বমি বমি ভাব কমে যাবে। গাড়িতে যাতায়াতের সময়ে মদ্যপান বা ধূমপান করবেন না। গাড়িতে যাওয়ার সময়ে অন্য কোনও বিষয় নিয়ে ভাবুন। অথবা সঙ্গে যারা আছেন, তাদের সঙ্গে অন্য কোনও বিষয় নিয়ে আলোচনা করুন। চোখে মুখে জল দিন। একান্তই বমি হলে সঙ্গে একটি প্যাকেট রাখুন। কিছুতেই কিছু না হলে, চিকিৎসকের পরামর্শ নিন। গাড়ি বা বাসে যাত্রা করার আগে ওষুধ খেয়ে নিন।</body>
</article>
