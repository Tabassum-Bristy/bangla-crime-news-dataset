<article>
  <headline>দুর্বৃত্তদের গুলিতে ৩ ইউপিডিএফ কর্মী নিহত</headline>
  <url>http://dainiksylhet.com/details/129226</url>
  <published_at>  প্রকাশিত হয়েছে : ১:০৭:৩৩,অপরাহ্ন ২৮ মে ২০১৮</published_at>
  <category>খুন</category>
  <body>দৈনিকসিলেটডেস্ক: রাঙামাটির বাঘাইছড়ি উপজেলার সাজেক ইউনিয়নের বাঘাইহাট গঙ্গারাম করল্যাছড়ি নামক এলাকায় দুবৃর্ত্তের গুলিতে ৩ জন নিহত হয়েছে। সোমবার ভোর ৫টার দিকে এ ঘটনা ঘটে। নিহত তিনজনই ইউপিডিএফের কর্মীক বলে দাবি করেছে সংগঠনটি।নিহতরা হলেন- সঞ্জীব চাকমা (৩০), স্মৃতি চাকমা (৫০) এবং অটল চাকমা (৪০)।ইউপিডিএফ (প্রসিত গ্রুপ) এর প্রচার ও প্রকাশনা বিভাগের প্রধান নিরন চাকমা জানান, আজ ভোরের দিকে আমাদের যুব ফোরামের কর্মী সঞ্জীবসহ ইউপিডিএফ কর্মী অটল ও স্মৃতিতে হত্যা করেছে জেএসএস সংস্কারবাদীরা।তবে পার্বত্য চট্টগ্রাম জনসংহতি সমিতির (এমএন লারমা)’র কেদ্রীয় তথ্য ও প্রচার সম্পাদক সুধাকর ত্রিপুরা ঘটনার অভিযোগ অস্বীকার করেছেন। তিনি বলেন, এটা তাদের নিজেদের ঝামেলা হতে পারে। এ ঘটনার সাথে আমাদের কোনও সম্পৃক্ততা নেই। আমরা খুনাখুনিতে বিশ্বাসী না।ঘটনার সত্যতা নিশ্চিত করে বাঘাইছড়ি সাজেক থানার ওসি নুরুল আনোয়ার জানান, আজ ভোরের দিকে সাজকের করল্যাছড়িতে তিনজনকে গুলি করে হত্যা করেছে দুর্বত্তরা। আমরা লাশ উদ্ধারের জন্য যাচ্ছি। পরে বিস্তারিত জানা যাবে।</body>
</article>
