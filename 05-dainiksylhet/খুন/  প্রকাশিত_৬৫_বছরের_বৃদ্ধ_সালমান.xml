<article>
  <headline>৬৫ বছরের বৃদ্ধ সালমান</headline>
  <url>http://dainiksylhet.com/details/130070</url>
  <published_at>  প্রকাশিত হয়েছে : ২:৫৯:৫৬,অপরাহ্ন ০৭ জুন ২০১৮</published_at>
  <category>খুন</category>
  <body>দৈনিকসিলেটডেস্ক:  বলিউড সুপারস্টার সালমান খানে একের পর এক সিনেমা করে মন জয় করে চলেছেন দর্শকদের। সালমানের ‘রেস থ্রি’ চলচ্চিত্রের পরবর্তী চলচ্চিত্রটির নাম ‘ভারত’। জানা গেছে ‘ভারত’ চলচ্চিত্রে সালমান খান বৃদ্ধ চরিত্রে অভিনয় করবেন। আলি আব্বাস জাফর ‘ভারত’ ছবিটির পরিচালনা করবেন।সালমান খানের সমসাময়িক অভিনেতা আমির খান একজন বৃদ্ধ পিতার চরিত্রে অভিনয় করেছিলেন এবং এজন্য তিনি ওজন বৃদ্ধি করেছেন এবং চুলের রং ধূসর করেছিলেন। সালমান খানের কাছে জানতে যাওয়া হয়েছিলো, তিনি কখনও কি নায়কের চরিত্রের পরিবর্তে আমির খানের মত বৃদ্ধের চরিত্রে অভিনয় করবেন ?সালমান খান বলেন, ‘‘আমার পরবর্তী ছবি ‘ভারত’ এ আমি এমন এক চরিত্রে অভিনয় করছি, যে চরিত্রটির যাত্রা শুরু ২৭ বছর বয়সী যুবক হিসেবে এবং ৩৫ বছর ও ৪৫ বছর অতিক্রম করে ৬৫ বছর বয়সের এক বৃদ্ধ । চরিত্রটির অনেকগুলা ধাপ আছে। এটি মজার একটি চরিত্র। তবু , এটি কোনো চর্বিযুক্ত বৃদ্ধ বাবা নয় সেটা নিশ্চিত।’’সালমান খান মনে করেন অ্যাকশন ধর্মী সিনেমা বেশি দর্শক আকর্ষণ করতে পারে। রোমান্স, প্রেমের গল্প এবং উচ্চ আবেগপূর্ণ গল্পও ভালো দর্শক টানে। তিনি বলেন, ‘যে অ্যাকশন ধর্মী কাজের আগে আমি ভেবে দেখি কেন এ ধরনের কাজ করব।’তার কিছু চলচ্চিত্রের উদাহরণ দিয়ে সালমান বলেন, ‘দাবাং, এক থা টাইগার, টাইগার জিন্দা হ্য দেখুন! সেখানে অ্যাকশন, রোমান্স উভয়ই আছে এবং ছবিগুলো বক্স অফিসে সাড়া জাগিয়েছে। পর্দায় চুম্বন বা এই ধরনের কিছুকেই রোমান্স বলে না। এটি পরিবারের সবাই একসাথে দেখার উপযোগী হতে হবে। রোমান্স থাকবে চোখে।’সালমান খান আরও বলেন, ‘পরিক্ষামূলক কাজ হিসেবে আমি টিউবলাইট করেছি এবং এটিও স্যাটেলাইটে বর্তমানে অত্যন্ত জনপ্রিয়। পরীক্ষামূলক হলেও এটি চমৎকার একি ছবি এবং আমি এটাকে ভালোবাসি।’‘ভারত’ চলচ্চিনের সাথে অভিনয় করবেন প্রিয়াঙ্কা চোপড়া ও দিশা পাটানি। ছবিটি আগামি বছর ৫ জুন মুক্তি পাবে।</body>
</article>
