<article>
  <headline>দোয়ারাবাজারে হামলায় নিহত ২</headline>
  <url>http://dainiksylhet.com/details/107901</url>
  <published_at>  প্রকাশিত হয়েছে : ৪:০৩:৩৭,অপরাহ্ন ১৬ সেপ্টেম্বর ২০১৭</published_at>
  <category>খুন</category>
  <body>দৈনিকসিলেটডেস্ক:  সুনামগঞ্জের দোয়ারাবাজার উপজেলায় পূর্ব শত্রুতার জের ধরে প্রতিপক্ষের হামলা-পাল্টা হামলায় দুই পক্ষের দুইজন নিহত হয়েছেন। শনিবার সকাল উপজেলার দোয়ালিয়া বাজার এলাকায় এ হত্যাকাণ্ডগুলো ঘটে। নিহতরা হলেন স্থানীয় ব্যবসায়ী শেরুজ্জামান পারভেজ (৪২) ও  এবাদুর রহমান। জানা যায়, সকালে শেরুজ্জামান পারভেজ তার ব্যবসা প্রতিষ্ঠানে যাচ্ছিলেন। এ সময় তিনি উপজেলার দোয়ালিয়া বাজার এলাকায় গেলে প্রতিপক্ষ মাসুক মিয়ার লোকজন তাকে ধারালো অস্ত্র দিয়ে কুপিয়ে হত্যা করেন। পরে স্থানীয়রা মুমূর্ষ অবস্থায় তাকে উদ্ধার সিলেট এম এজি ওসমানী মেডিকেল কলেজ হাসপাতালে নিয়ে আসলে দায়িত্বরত চিকিৎসক মৃত্যু ঘোষণা করেন। এদিকে শেরুজ্জামান পারভেজের হত্যার খবর ছড়িয়ে পড়লে তার লোকজন ঘোশেপুর এলাকায় প্রতিপক্ষ মাসুক মিয়ার লোকজনের উপর হামলা চালায়। এসময় মাসুককে না পেয়ে তার চাচাতো ভাই এবাদুর রহমানকে লাঠি দিয়ে পিটিয়ে আহত করেন। পরে তাকে উদ্ধার করে ওই হাসাপাতলে নিয়ে আসলে তাকে চিকিৎসক মৃত্যু ঘোষণা করেন বলে জানিয়েছেন দোয়ারবাজার থানার উপ-পরিদর্শক (এসআই) সাইদুর রহমান। দোয়ারাবাজার থানার ভারপ্রাপ্ত কর্মকর্তা (ওসি) এনামুল হক  জানান, খুনের ঘটনা শুনে ঘটনাস্থলে যাচ্ছি।</body>
</article>
