<article>
  <headline>সাঈদীকে নেয়া হয়েছে রাজশাহী কারাগারে</headline>
  <url>http://dainiksylhet.com/details/160865</url>
  <published_at>  প্রকাশিত হয়েছে : ৭:২৫:০৬,অপরাহ্ন ২৪ জুলাই ২০১৯</published_at>
  <category>খুন</category>
  <body>দৈনিকসিলেটডেস্ক:মানবতাবিরোধী অপরাধে আমৃত্যু কারাদণ্ডপ্রাপ্ত জামায়াত নেতা দেলাওয়ার হোসেন সাঈদীকে রাজশাহী কেন্দ্রীয় কারাগারে নেয়া হয়েছে। বৃহস্পতিবার রাজশাহীর আদালতে রাজশাহী বিশ্ববিদ্যালয়ের ছাত্রলীগ কর্মী ফারুক হত্যা মামলায় তার হাজিরা রয়েছে। জামায়াতের নায়েবে আমীর দেলাওয়ার হোসেন সাঈদীকে গত সপ্তাহেই রাজশাহী কেন্দ্রীয় কারাগারে নেয়া হয়। বৃহস্পতিবারের হাজিরা উপলক্ষে আগের দিন বুধবার থেকেই আদালতে নিরাপত্তা জোরদার করা হলে বিষয়টি প্রকাশ পায়।এ বিষয়ে রাজশাহী কেন্দ্রীয় কারাগারের সিনিয়র জেল সুপার হালিমা খাতুন বলেন, গত সপ্তাহে সাঈদীকে রাজশাহীতে আনা হয়েছে।উল্লেখ্য, ২০১০ সালের ৯ ফেব্রুয়ারি ইসলামী ছাত্রশিবিরের হাতে খুন হয় ছাত্রলীগ কর্মী ফারুক। এ মামলার আসামি জামায়াতের শীর্ষ নেতারাও। এ মামলাতেই রাজশাহীর আদালতে দেলাওয়ার হোসেন সাঈদীর হাজিরা রয়েছে। সৌজন্যে:মানবজমিন</body>
</article>
