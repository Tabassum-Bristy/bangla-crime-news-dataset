<article>
  <headline>বুদ্ধিমত্তা বিকাশ ও মানসিক চাপ কমাতে, জ্ঞানমুদ্রা</headline>
  <url>http://dainiksylhet.com/details/151855</url>
  <published_at>  প্রকাশিত হয়েছে : ৬:০১:২১,অপরাহ্ন ১৮ মার্চ ২০১৯</published_at>
  <category>খুন</category>
  <body>ইয়োগাতে সাধারণত দেহের প্রতিটা অঙ্গপ্রত্যঙ্গর আলাদা আলাদা ব্যবহার বা কাজ থাকে শুধু হাত বা হাতের আঙুলের আলাদা নাম আলাদা অনেক কাজ থাকে জ্ঞানমুদ্রা তাদের এইকটি। সাধারণত হাতের আঙুলের নাম আমরা জানি বৃদ্ধা, তর্জনি, মধ্যমা, অনাকিকা, কনিষ্ঠা। কিন্তু ইয়োগার ক্ষেত্রে বলা হয় আগুন, বাতাস, আকাশ, পৃথিবী, ও পানি। যেমন বৃদ্ধা= আগুন, তর্জনি= বাতাস, মধ্যমা=আকাশ, অনাকিকা=পৃথিবী, কনিষ্ঠা=পানি। এবং বলা হয়ে যে এই পাঁচটি উপাদান দিয়ে মানবদেহ গঠিত। প্রতিটা উপাদান মানব দেহে আলাদা আলাদা কাজ করে। জ্ঞানমুদ্রাতে ব্যবহার হয় বৃদ্ধা ও তর্জনী আঙুল। আসুন তবে জেনেনেই এই দুই আঙুল কীভাবে আমাদের মন ও মস্তিষ্কে কাজ করে।আজকে শিখুন জ্ঞানমুদ্রা: জ্ঞানমুদ্রা (জ্ঞান= জানা, মুদ্রা = ভঙ্গি)নিয়ম:পদ্মাসনে অথবা আপনার যে আরাম বোধ হয় এমন আসনে বসুন। মেরুদণ্ড সোজা করে বসুন। মাথা সোজা রাখুন যেন থুতনি বুক বরাবর থাকে। মাথা সামনে পেছনে কোনদিকে কাত করা যাবে না। দুই হাত হাঁটুর উপর রাখুন। হাতের তালু ঊর্ধ্বমুখী থাকবে। বৃদ্ধা আঙুল ও তর্জনির ডগা একসাথে চেপে ধরুন। খেয়াল রাখবেন চাপ যেন খুব বেশি বা খুব কম না হয়। অন্য তিন আঙুল সোজাকরে রাখুন। প্রতিদিন ভোরে অন্তত ৩০ মিনিট করার চেষ্টা করুন।উপকারিতা :. মানসিক চাপ কমাতে সাহায্য করে।. বুদ্ধিমত্তা বিকাশে সাহায্য করে।. স্মৃতিশক্তি বাড়াতে সাহায্য করে।. সম্পূর্ণ মনোযোগ একত্র করতে সাহায্য করে।. এটা ধ্যানকে গভীরে নিয়ে যেতে সাহায্য করে।. মাথা ব্যথা, উচ্চারক্তচাপ কমাতে সাহায্য করে।. অনিদ্রা দূর করতে সাহায্য করে।. আংশিক পক্ষাঘাত ও পক্ষাঘাতের কারণে মুখ বেঁকে যাওয়া, কথা . জড়িয়ে যাওয়া, সারিয়ে তুলতে সাহায্য করে।. উচ্চতা, অন্ধকার, ও পানিভীতি দূর করে।সতর্কতা : যাদের হাঁটুতে সমস্যা আছে তারা চেয়ারে বসে করুন।. ইয়োগা বা যোগব্যায়াম সাধারণত তিনটি প্রধান কাঠামোর ওপর নির্মিত হয়। যেমন ব্যায়াম, শ্বাস এবং ধ্যান। ব্যায়াম ও বিভিন্ন আসনের মাধ্যমে শরীরকে নিজের আয়ত্তে আনার কৌশল জানা যায় এবং বিভিন্ন রোগ থেকে নিজেকে মুক্ত রাখা যায়। যোগব্যায়ামে প্রতিটা আসনের কয়েকটা ধাপ বা লেভেল থাকে। আমরা প্রথম ধাপ, সবচেয়ে সহজ ও গুরুত্বপূর্ণ আসনগুলো সম্পর্কে জানানোর চেষ্টা করছি। আর এখানে আমরা ইয়োগার শুধু আসন ও মুদ্রা নিয়ে আলোচনা করছি।তথ্য : এলিজা চৌধুরী, ইয়োগা প্রশিক্ষক, Eliza’s Yogart, ইয়োগা সেন্টার।</body>
</article>
