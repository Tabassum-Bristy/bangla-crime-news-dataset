<article>
  <headline>কাজীরবাজার ব্রিজে ছুরিকাঘাতে যুবক খুন</headline>
  <url>http://dainiksylhet.com/details/126483</url>
  <published_at>  প্রকাশিত হয়েছে : ৮:০০:২৯,অপরাহ্ন ২৭ এপ্রিল ২০১৮</published_at>
  <category>খুন</category>
  <body>দৈনিকসিলেটডটকম:সিলেট নগরীর কাজীরবাজার ব্রিজে ছুরিকাঘাতে এক যুবক খুন হয়েছেন। খুন হওয়া যুবক সুনামগঞ্জের জগন্নাথপুরের মোহাম্মদ আলী (৩০)। তিনি দক্ষিণ সুরমার তেলিবাজারে বসবাস করতেন। শুক্রবার সন্ধ্যা ৭ টায় অজ্ঞাত দুর্বৃত্তরা তাকে ছুরিকাঘাত করে পালিয়ে যায়। এসময় তার শরীর থেকে প্রচুর রক্তক্ষরণ হয়। পরে স্থানীয়রা তাকে সিলেট এমএজি ওসমানী মেডিকেলে নিয়ে গেলে রাত ৯টার দিকে তিনি মৃত্যুর কোলে ঢলে পড়েন। কোতোয়ালী থানার ভারপ্রাপ্ত কর্মকর্তা (ওসি) গৌছুল হোসেন মৃত্যুর বিষয়টি নিশ্চিত করেছেন।</body>
</article>
