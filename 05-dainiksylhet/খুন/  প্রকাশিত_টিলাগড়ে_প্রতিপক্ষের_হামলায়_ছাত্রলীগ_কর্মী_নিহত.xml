<article>
  <headline>টিলাগড়ে প্রতিপক্ষের হামলায় ছাত্রলীগ কর্মী নিহত</headline>
  <url>http://dainiksylhet.com/details/116824</url>
  <published_at>  প্রকাশিত হয়েছে : ৯:৫৫:৫৯,অপরাহ্ন ০৭ জানুয়ারি ২০১৮</published_at>
  <category>খুন</category>
  <body>দৈনিকসিলেটডটকম: আধিপত্য বিস্তারকে কেন্দ্র করে সিলেটের টিলাগড়ে প্রতিপক্ষের হামলায় তানিম খান নামের এক ছাত্রলীগ কর্মী নিহত হয়েছেন।রবিবার রাত পৌনে নয়টার দিকে এই খুনের ঘটনা ঘটে। জানা যায় নগরীর টিলাগড় এলাকায় রাজমহলের সামনে পয়েন্টে দাড়িয়ে ছিলেন তানিম। এসময় প্রতিপক্ষের ছাত্রলীগ কর্মীরা তার উপর অতর্কিত হামলা করে পালিয়ে যায়। পরে স্থানীরা সেখান থেকে সিলেট ওসমানী হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন। নিহত তানিম খানের গ্রামের বাড়ি ওসমানীনগর উপজেলার নিজ বুরুঙ্গা গ্রামে। তার বাবার নাম ইসরাইল খান। সে সিলেট সরকারি কলেজের বিএ পাস কোর্সের শিক্ষার্থী ছিল এবং মেজরটিলা এলাকায় একটি মেসে বসবাস করতো।সিলেটের শাহপরান থানার ভারপ্রাপ্ত কর্মকর্তা (ওসি)দৈনিকসিলেটডটকমকে বিষয়টি নিশ্চিত করেছেন। এই ঘটনায় জড়িতদের গ্রেফতার করতে পুলিশ অভিযান শুরু করেছে বলেও তিনি জানিয়েছেন।</body>
</article>
