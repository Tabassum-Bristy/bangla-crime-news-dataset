<article>
  <headline>নারায়ণগঞ্জে ৪ জনের ফাঁসির আদেশ</headline>
  <url>http://dainiksylhet.com/details/133595</url>
  <published_at>  প্রকাশিত হয়েছে : ২:২৩:৪৯,অপরাহ্ন ১৮ জুলাই ২০১৮</published_at>
  <category>খুন</category>
  <body>দৈনিকসিলেটডেস্ক:  নারায়ণগঞ্জের ফতুল্লায় ইলেকট্রনিক মিস্ত্রি আব্দুল হালিম (৩৪) হত্যা মামলায় ৪ জনের ফাঁসির আদেশ দিয়েছেন আদালত। এছাড়া ৪ জনকে ৭ বছর করে কারাদণ্ড ও ৫০ হাজার টাকা করে জরিমানা করা হয়েছে। একই মামলায় তিন আসামিকে খালাস দিয়েছেন আদালত।বুধবার দুপুরে নারায়ণগঞ্জ জেলা ও দায়রা জজ মো. আমিনুল ইসলামের আদালত এ রায় দেন। আদালতের পিপি ওয়াজেদ আলী খোকন রায়ের সত্যতা নিশ্চিত করেছেন।ফাঁসির দণ্ডপ্রাপ্ত আসামিরা হলেন, ইকবাল, সোহাগ, সাদেক ও বাবু কাজী। দণ্ডপ্রাপ্ত আসামিরা সকলেই পলাতক রয়েছেন।আর খালাসপ্রাপ্তরা হলেন, আবুল হোসেন, মেহেদী ও মোক্তার হোসেন।উল্লেখ্য, ২০১৪ সালের ১৭ আগস্ট ফতুল্লার কাশিপুর এলাকায় আবদুল হালিমের হাত-পা বিহীন বস্তাবন্দি মরদেহ উদ্ধার করে পুলিশ। পরে পরিবারের সদস্যরা মরদেহ শনাক্ত করেন। মূলত ৫ লাখ টাকার ব্যবসায়ীক লেনদেন ও পরে পাওনা টাকা চাইতে গিয়েই খুন হন হালিম।</body>
</article>
