<article>
  <headline>ফিনিক্স পাখির মতো ঘুরে দাঁড়াবে বিএনপি : মির্জা ফখরুল</headline>
  <url>http://dainiksylhet.com/details/163923</url>
  <published_at>  প্রকাশিত হয়েছে : ৮:৪৬:৫১,অপরাহ্ন ০৪ সেপ্টেম্বর ২০১৯</published_at>
  <category>খুন</category>
  <body>দৈনিকসিলেটডেস্ক: বিএনপি’র মহাসচিব মির্জা ফখরুল ইসলাম আলমগীর বলেছেন,গণআন্দোলনের মাধ্যমেই খালেদা জিয়াকে মুক্ত করা হবে। তিনি বলেন বিএনপি ফিনিক্স পাখির মতো, ধ্বংস্তুুপ থেকেও বিএনপি ঘুরে দাঁড়িয়েছে। ষড়যন্ত্রকারীরা এক এগারোর সময় বিএনপিকে নিশ্চিহ্ন করতে চেয়েছিল কিন্তু পারেননি।বুধবার বিকেলে জাতীয় প্রেসক্লাবের অডিটোরিয়ামে উত্তরাঞ্চল ছাত্র ফোরাম আয়োজিত তারেক রহমানের ১২তম কারামুক্ত দিবস উপলক্ষে আলোচনা সভায় প্রধান অতিথির বক্তব্যে তিনি এসব কথা বলেন।মির্জা ফখরুল বলেন, মিথ্যা মামলা দিয়ে দেশনেত্রী বেগম খালেদা জিয়াকে কারারুদ্ধ করে রাখা হয়েছে। তিনি বলেন, খালেদা জিয়া বাইরে নেই, দেশে গণতন্ত্র নেই। তিনি বলেন, জিয়াউর রহমানকে হত্যা করে জাতীয়তাবাদী রাজনীতিকে ধ্বংস করে দেয়ার চেষ্টা হয়েছিল। কিন্তু তাদের সেই ষড়যন্ত্র সফল হয়নি।বিএনপি ফিনিক্স পাখির মতো, ধ্বংস্তুুপ থেকেও বিএনপি ঘুরে দাঁড়িয়েছে। ষড়যন্ত্রকারীরা এক এগারোর সময় বিএনপিকে নিশ্চিহ্ন করতে চেয়েছিল কিন্তু পারেননি। এরপর গুম খুন হত্যা করে মনে করেছিল বিএনপিকে শেষ করে দেবে। সেটাও তারা পারেনি। এদেশের মানুষ স্বাধীনতাকামী এই অন্যায় অত্যাচার সহ্য করেও তারা টিকে আছে। এটাই হচ্ছে বিএনপি।তিনি বলেন, এমন কোন দল আছে যে দলের ২৬ লাখ নেতাকর্মী আসামি, এক লাখেরও বেশি মামলা এবং ৫০০ বেশি নেতাকর্মী গুম। তারপরও তো একটি নেতাকর্মী দল ছেড়ে যায়নি। নির্যাতন সহ্য করেও গণতন্ত্র ফিরিয়ে আনতে কাজ করে যাচ্ছেন।সংগঠনের সভাপতি আমিরুল ইসলাম খান আলিমের সভাপতিত্বে আলোচনা সভায় আরো বক্তব্য রাখেন বিএনপি স্থায়ী কমিটির সদস্য ইকবাল হাসান মাহমুদ টুকু, বিএনপির নেতা রুহুল কুদ্দুস তালুকদার দুলু, শিমুল বিশ্বাস, মহানগর দক্ষিণ বিএনপির সভাপতি হাবিবুন নবী খান সোহেল প্রমুখ।</body>
</article>
