<article>
  <headline>ক্যালিফোর্নিয়ায় স্কুলে বন্দুকধারীর হামলায় নিহত ৫</headline>
  <url>http://dainiksylhet.com/details/113195</url>
  <published_at>  প্রকাশিত হয়েছে : ১১:০৪:৩৭,অপরাহ্ন ১৫ নভেম্বর ২০১৭</published_at>
  <category>খুন</category>
  <body>স্যাকরামিন্টু: যুক্তরাষ্ট্রের উত্তর ক্যালিফোর্নিয়ায় একটি স্কুলে হামলায় বন্দুকধারীসহ ৫ জন নিহত এবং আরো বেশ কয়েকজন আহত হওয়ার খবর পাওয়া গেছে।আইনশৃংখলা বাহিনী হামলাকারীকে হত্যা করেছে বলে জানিয়েছে শেরিফের কার্যালয়। এ নিয়ে চলতি বছরে ক্যালিফোর্নিয়ায় তিনটি বন্দুকধারীর হামলার ঘটনায় অন্তত ১০জন নিহত হলো।সহকারী শেরিফ ফিল জনস্টন জানান, ওই হামলাকারী তার বাড়ি থেকে গুলি করতে করতে স্কুলে ঢুকে পড়ে। এতে ৪জন নিহত হন। পরে বন্দুকধারীও পুলিশের পাল্টা গুলিতে নিহত হন।স্থানীয় সময় মঙ্গলবার সকাল ৮টার দিকে র‌্যাঞ্চো তেহামা কাউন্টির একটি প্রাথমিক বিদ্যালয় এঘটনা ঘটে।এর আগে চলতি বছরের ১৯ এপ্রিল যুক্তরাষ্ট্রের ক্যালিফোর্নিয়ায় এক কৃষ্ণাঙ্গ বন্দুকধারীর এলোপাতাড়ি গুলিতে তিনজন নিহত হন।ওইদিন ক্যালিফোর্নিয়ার ফ্রেনসো শহরে ওই ঘটনা ঘটে। ওই ঘটনায় আরো একজন আহত হয়েছিলেন।হামলাকারী আফ্রিকান বংশোদ্ভূত আমেরিকান। তার নাম কোরি আলি মুহাম্মদ বলে জানিয়েছে পুলিশ।ফ্রেনসো শহরের পুলিশ প্রধান জানান, কোরি মাত্র ৯০ সেকেন্ডে ১৬টি গুলি ছোড়েন। গ্রেপ্তারের পর আরবিতে সৃষ্টিকর্তা মহান বলে চিৎকার করছিলেন তিনি। তবে ওই হত্যাকাণ্ডের সঙ্গে সন্ত্রাসবাদের কোনো সম্পর্ক নেই বলে মনে করছেন ডায়ার।ডায়ার বলেন, কোরি কৃষ্ণবর্ণের। তার গুলিতে হতাহত চারজনই সাদা মানুষ। এ ছাড়া কোরি সাদা মানুষকে ঘৃণা করেন, এমন ইঙ্গিতও পাওয়া গেছে সামাজিক যোগাযোগের মাধ্যমে। এ বিদ্বেষ থেকেই তিন ব্যক্তিকে খুন করা হয়েছে বলে ধারণা করা হচ্ছে।তিনি বলেন, গত সপ্তাহেও ফ্রেনসো শহরে একটি মোটেলের নিরাপত্তারক্ষীকে খুন করতে চেয়েছিলেন কোরি। কিন্তু তখন পুলিশের তাড়া খেয়ে পালিয়ে যায় কোরি।প্রত্যক্ষদর্শীরা বলেন, তারা বন্দুক নিয়ে একজনকে দেখেছিলেন। হামলা করার মাঝে বন্দুকধারী কয়েকবার গুলি ভরে নিয়েছিলেন। তিনি প্যাসিফিক গ্যাস অজান্ড ইলেকট্রিক কোম্পানির একটি গাড়ির দিকে গুলি করেন।এরও আগে চলতি বছরের ৮ জানুয়ারি ক্যালিফোর্নিয়ার প্যাসাডিনা শহরে বন্দুকধারীর গুলিতে দুইজন নিহত হন।ওইদিনের ঘটনায় আহত হয়েছিলেন আরো দুইজন।৮ জানুয়ারি রাতে প্যাসাডিনা পুলিশের এক বিবৃতিতে জানায়, ওই অতর্কিত গুলির ঘটনায় ঘটনায় নিহতদের মধ্যে ২৩ বছর বয়সী এক যুবক ছিল। আর আহত হন ৩৮ বছর বয়সী এক নারী, তাকে হাসপাতালে চিকিৎসা দেয়া হয়।বিবৃতিতে আরো জানানো হয়, ঠিক একই সময়ে ওই সড়কের পাশে একটি গাড়ি নিয়ন্ত্রণ হারায়, পুলিশ সেখানে গিয়ে দেখতে পায় একজন গুলিতে নিহত। অন্য আরেকজন আহত হন। তাকে নেওয়া হয় হাসপাতালে। এই দুই ঘটনার সমন্বয় করে দেখছে পুলিশ।</body>
</article>
