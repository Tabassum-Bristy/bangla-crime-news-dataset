<article>
  <headline>অভিনেত্রী দেবলীনা ভট্টাচার্য গ্রেফতার</headline>
  <url>http://dainiksylhet.com/details/144687</url>
  <published_at>  প্রকাশিত হয়েছে : ৮:০০:১৯,অপরাহ্ন ১২ ডিসেম্বর ২০১৮</published_at>
  <category>খুন</category>
  <body>দৈনিকসিলেটডেস্ক:হিরে ব্যবসায়ী রাজেশ্বর কিশোরলালের খুনের ঘটনায় ‘গোপী বহু’ খ্যাত বাঙালি অভিনেত্রী দেবলিনা ভট্টাচার্যকে গুয়াহাটি থেকে গ্রেফতার করেছে অসম পুলিশ।পুলিশ সূত্রের খবর, বর্তমানে দেবলীনাকে ঘাটকোপারের পেন্ড নগর থানায় রাখা হয়েছে, এই খুনের ঘটনায় তাঁকে জিজ্ঞাসাবাদ করছে পুলিশ। ওই ব্যবসায়ীর সঙ্গে তাঁর কী সম্পর্ক তা অভিনেত্রীর কাছে জানতে চাওয়া হয়েছে।জানা যাচ্ছে, ঘাটকোপার নিবাসী রাজেশ্বর উড়ানি হিরে এবং সোনা ব্যবসায়ী ছিলেন ৷ বছর ৫৭র এই ব্যবসায়ী গত ২৮ নভেম্বর থেকে নিরুদ্দেশ ছিলেন ৷ তিনি বাড়িতে জানিয়েছিলেন,যে তাঁরা আন্ধেরির বাড়িতে যাচ্ছেন ৷ কিন্তু তিনি আর ফিরে আসেননি ৷ এরপরই উড়ানি পরিবার পুলিশে অভিযোগ দায়ের করে৷ তাঁর পনভেলের কাছে একটি জঙ্গল থেকে পুলিশ বিকৃত অবস্থায় রাজেশ্বর উড়ানির দেহ।ব্যবসায়ী রাজেশ্বর উড়ানি যেদিন থেকে নিখোঁজ ছিলেন, সেদিনই ওই ব্যবসায়ীর ফোন ঘেঁটে দেখা যায়, তাঁকে অসংখ্যবার ফোন করেন সচিন পাওয়ার। সেদিনই সচিনকে গ্রেফতার করে জিজ্ঞাসাবাদ করা হয়।বর্তমানে সচিনের একটি টিভি সিরিজে কাজ করছেন দেবলীনা। আর সেকারণেই দেবলীনাকেও গ্রেফতার করে জিজ্ঞাসাবাদ করা হচ্ছে বলে খবর। পুলিসের অনুমান হিরে ব্যবসায়ীর খুনের পিছনে আর্থিক অসঙ্গতি রয়েছে। সূত্রঃ জি নিউজ</body>
</article>
