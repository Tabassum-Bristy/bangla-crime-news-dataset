<article>
  <headline>লন্ডনে ইসলাম গ্রহণকারী অন্তঃসত্ত্বা নারী খুন,গর্ভের শিশুকে জীবিত উদ্ধার</headline>
  <url>http://dainiksylhet.com/details/142761</url>
  <published_at>  প্রকাশিত হয়েছে : ১০:৫১:৫৬,অপরাহ্ন ১৭ নভেম্বর ২০১৮</published_at>
  <category>খুন</category>
  <body>ফাইল ছবিদৈনিকসিলেটডেস্ক: লন্ডনে ইসলাম গ্রহণকারী ভারতীয় এক নারী তার সাবেক স্বামীর হাতে খুন হয়েছেন। খুন হওয়ার সময় ওই নারী অন্তঃসত্ত্বা ছিলেন। মৃত্যুর সঙ্গে সঙ্গে চিকিৎসকরা তড়িৎ ব্যবস্থা নিয়ে সিজার করে গর্ভের শিশুকে জীবিত উদ্ধার করেছেন।বিয়ের পর ৩৫ বছর বয়সী ভারতীয় বংশোদ্ভূত ওই নারীর নাম পাল্টে সানা মুহাম্মদ রাখা হয়েছিল। ২ ও ৫ বছর বয়সী দুই কন্যা সন্তান রয়েছে তাদের। তারা লন্ডনের ইলফোর্ডে থাকতেন। নিহত ওই নারী হিন্দু ধর্ম পরিবর্তন করে দ্বিতীয় বিয়ে করেন এক মুসলিমকে ইমতিয়াজ মুহাম্মদ নামে।সোমবার সকালে বাড়ির কাজে ব্যস্ত ছিলেন সানা। বাড়িতে ছিলেন ইমতিয়াজও। সামনের লনে স্বামী ইমতিয়াজ প্রথম হামলাকরীকে দেখেন। সানার দিকে তির-ধনুক তাক করেছিল সে। এ সময় ইমতিয়াজ স্ত্রীকে সতর্কও করেন। তবে শেষ রক্ষা হয়নি। তীর আটকে যায় হৃৎপিন্ডে। হাসপাতালে তার অস্ত্রপচার করলেও তাকে বাঁচানো যায়নি। তবে গর্ভে থাকা শিশুকে বাঁচানো গেছে। সদ্যজাত পুত্রসন্তানের নাম ইব্রাহিম রেখেছেন ইমতিয়াজ।হামলাকারীকে গ্রেফতার করেছে স্কটল্যান্ড ইয়ার্ডের পুলিশ। মঙ্গলবার বার্কিংসাইড ম্যাজিস্ট্রেট কোর্টে তোলা হলে তার বিরুদ্ধে খুনের মামলা দায়ের হয়। হামলাকারী রমণোদ্গে উন্মাথালেগাড্ডু (৫০) নিহতের আগের স্বামী ছিল।</body>
</article>
