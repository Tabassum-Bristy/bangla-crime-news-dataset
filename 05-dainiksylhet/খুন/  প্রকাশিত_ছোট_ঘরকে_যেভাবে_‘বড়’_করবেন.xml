<article>
  <headline>ছোট ঘরকে যেভাবে ‘বড়’ করবেন</headline>
  <url>http://dainiksylhet.com/details/116180</url>
  <published_at>  প্রকাশিত হয়েছে : ১০:৩২:৫৮,অপরাহ্ন ২৯ ডিসেম্বর ২০১৭</published_at>
  <category>খুন</category>
  <body>দৈনিকসিলেটডেস্ক:ব্যস্ততম নগরীতে মনের মতো বাসস্থান খুঁজে পাওয়া মুশকিল। তারপরও যে বাসা পাওয়া যায় সেগুলোও খুব একটা বড় নয়। এই ছোট বাসাটিকেই কিন্তু আপনি এমন ভাবে সাজাতে পারেন, যা দেখতে হয়ে উঠবে দৃষ্টিনন্দন ও মনে হবে ঘরটা অতোটা ছোট নয়। জীবনধারা বিষয়ক ওয়েবসাইট ইউএই জানিয়েছে কী করে আপনি ছোট বাসাটিকে পুনর্বিন্যাস করতে পারেন।হালকা রঙ্গে রাঙিয়ে তুলুনযদি ঘরটি বড় দেখাতে চান তাহলে হালকা রঙের জুড়ি নেই। হালকা রং ব্যবহার করুন, গাঢ় রং ব্যবহার করলে ঘরটিকে দেখতে ছোট লাগে। তাই ছোট ঘরকে বড়-বড় অনুভূতি দিতে চাইলে হালকা রং বেছে নেওয়াই ভালো।আয়নাএকটি ছোট ঘরে প্রচুর আলো ছড়িয়ে দিবে একটি মাঝারি ধরনের আয়না। যে দেয়ালটি একটু প্রশস্ত সেখানে ঝুলিয়ে রাখুন আয়না। আয়নার প্রতিফলনের ফলে ঘরকে আলোকময় ও প্রশস্ত মনে হবে।সবুজের ছোঁয়া ছড়িয়ে দিনঘরকে বড় দেখানোর জন্য বড় বাগানের দরকার নেই। শৌখিনতার জন্য ঘরের ভেতরে টবে করে একটি দুটি গাছই যথেষ্ট। তাই ছোট ঘরে সবুজের ছোঁয়া দিতে পারেন।সঠিক জায়গায় আসবাব রাখুনবিশৃঙ্খলভাবে আসবাব রাখলে ঘরকে আরো ছোট দেখায়। ছোট ঘরে অনেকেই কার্পেটের ওপর গোটা চেয়ারটি রাখেন, এতে সৌন্দর্য তো নষ্ট হয়ই, ঘরকেও ছোট দেখায়। কেননা, এতে অসামঞ্জস্য তৈরি হয়। চেয়ারের সামনের অর্ধেক অংশ কার্পেটের উপর রাখুন, বাকিটুকু বাইরে। এতে ঘরটিকে দেখতে বড় মনে হবে।</body>
</article>
