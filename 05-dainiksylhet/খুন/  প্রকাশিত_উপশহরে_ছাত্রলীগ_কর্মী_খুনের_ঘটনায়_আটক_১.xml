<article>
  <headline>উপশহরে ছাত্রলীগ কর্মী খুনের ঘটনায় আটক ১</headline>
  <url>http://dainiksylhet.com/details/141374</url>
  <published_at>  প্রকাশিত হয়েছে : ১০:৪২:০২,অপরাহ্ন ২৬ অক্টোবর ২০১৮</published_at>
  <category>খুন</category>
  <body>দৈনিকসিলেটডেস্ক:সিলেট নগরীর উপশহরে ছাত্রলীগ কর্মী হুসাইন আল জাহিদ খুনের ঘটনায় শুক্রবার সন্ধ্যা পর্যন্ত মামলা হয়নি। তবে পুলিশ এক সন্দেহভাজনকে আটক করেছে। হাবিব নামের ওই ব্যক্তি নগরীর সোনারপাড়া এলাকার দোকানদার বলে জানিয়েছে পুলিশ।সিলেট মহানগর পুলিশের শাহপরান থানার ওসি আক্তার হোসেন সিলেটভিউকে জানান, জাহিদের পরিবার মামলা করেনি। তবে তারা মামলার প্রস্তুতি নিচ্ছেন। পুলিশ সন্দেহভাজন একজনকে আটক করে জিজ্ঞাসাবাদ করছে।সন্দেহভাজন ওই ব্যক্তি সম্পর্কে বিস্তারিত তথ্য দিতে রাজি হননি ওসি।গত বৃহস্পতিবার বিকাল সাড়ে ৪টার দিকে সিলেট নগরীর উপশহরে ছুরিকাঘাতে গুরুতর আহত হন সীমান্তিক স্কুলের নবম শ্রেণির শিক্ষার্থী হুসাইন আল জাহিদ। ওসমানী মেডিকেল কলেজ হাসপাতালে নেয়ার পরে তিনি মারা যান। জাহিদ নগরীর তেররতন সৈদানীবাগ ১৯/৩৭নং বাসার কামাল মিয়ার ছেলে। জাহিদ খুনের ঘটনায় জেলা ছাত্রলীগের সাবেক সমাজসেবা বিষয়ক সম্পাদক জাকারিয়া মাহমুদের গ্রুপকে দায়ী করা হচ্ছে।</body>
</article>
