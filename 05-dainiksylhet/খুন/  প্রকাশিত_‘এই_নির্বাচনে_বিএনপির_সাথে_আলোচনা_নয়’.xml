<article>
  <headline>‘এই নির্বাচনে বিএনপির সাথে আলোচনা নয়’</headline>
  <url>http://dainiksylhet.com/details/136420</url>
  <published_at>  প্রকাশিত হয়েছে : ৩:০৮:২২,অপরাহ্ন ১৯ আগস্ট ২০১৮</published_at>
  <category>খুন</category>
  <body>দৈনিকসিলেটডেস্ক:  জাতীয় নির্বাচনের নিয়ে বিএনপির সাঙ্গে এবার কোনো আলোচনা নয়। বরং পরবর্তী নির্বাচনে আলোচনা হবে বলে মন্তব্য করেছেন আওয়ামী লীগ সাধারণ সম্পাদক এবং সড়ক পরিবহন ও যোগাযোগ মন্ত্রী ওবায়দুল কাদের। আজ রোববার সকালে রাজধানীর গাবতলী বাস টার্মিনাল পরিদর্শন শেষে সাংবাদিকদের প্রশ্নের উত্তরে তিনি এসব কথা বলেন। মন্ত্রী বলেন, আগামী জাতীয় নির্বাচন সংবিধান অনুযায়ী হবে। নির্বাচনকালীন সরকারের হাতে কোনো ক্ষমতা থাকবে না। সরকারের মন্ত্রিপরিষদ, পুলিশ প্রশাসন সব কিছুই থাকবে নির্বাচন কমিশনের (ইসি) অধীনে।বিএনপি নির্বাচন জিততে পারবে না জানিয়ে তিনি বলেন, বিএনপি সংবিধান মানে না, আইন মানে না, আদালত মানে না, বিচার মানে না। বিএনপি আগামী নির্বাচনে হেরে যাবে বুঝতে পেরে নির্বাচন থেকে সরে দাঁড়ানোর অজুহাত খুঁজছে। তবে ২০১৪ সালের মতো বিশৃঙ্খলা সৃষ্টি করতে চাইলে জনগণ তা প্রতিহত করবে।ব্যারিস্টার মওদুদ আহমদের অবরুদ্ধ আছেন এমন অভিযোগের প্রেক্ষিতে তিনি বলেন, আপনারা আপনাদের প্রতিনিধি পাঠিয়ে দেখুন। তার বাড়ির সামনে কোনো আওয়ামী লীগ নেতা কিংবা পুলিশের কোনো সদস্য নেই।এখন মওদুদ সাহেব অবরোধের নাটক করছেন। এটা গুরুত্ব দেয়ার কোনো কারণ নেই।মন্ত্রী আরো বলেন, অতীতের যে কোনো সময়ের চেয়ে এখন সড়কের অবস্থা ভালো। পশুবাহী গাড়ির কারণে রাস্তায় যান চলাচলে কিছুটা ধীরগতি রয়েছে। ফেরি পারাপারেও পশুবাহী গাড়িকে প্রায়োরিটি দেয়ায় যাত্রীবাহী গাড়ির একটু সময় লাগছে।</body>
</article>
