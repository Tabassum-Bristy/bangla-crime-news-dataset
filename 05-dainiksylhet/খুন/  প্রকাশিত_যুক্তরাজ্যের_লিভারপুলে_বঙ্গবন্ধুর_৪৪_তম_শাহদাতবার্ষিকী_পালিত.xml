<article>
  <headline>যুক্তরাজ্যের লিভারপুলে বঙ্গবন্ধুর ৪৪ তম শাহদাতবার্ষিকী পালিত</headline>
  <url>http://dainiksylhet.com/details/162311</url>
  <published_at>  প্রকাশিত হয়েছে : ৯:৫২:৩০,অপরাহ্ন ১৬ আগস্ট ২০১৯</published_at>
  <category>খুন</category>
  <body>ফখরুল আলম (যুক্তরাজ্যে ) লিভারপুল প্রতিনিধি: বিনম্র শ্রদ্ধা আর ভালবাসার জানিয়ে জাতির জনক বঙ্গবন্ধু শেখ মুজিবুর রহমানের বর্ণাঢ্য জীবন কাহিনী সহ দেশ ও জাতির উন্নয়নে বঙ্গবন্ধুর বিভিন্ন কর্মকান্ড আলোকপাতের মধ্যে দিয়ে বঙ্গবন্ধু শেখ মুজিবুর রহমানের ৪৪ তম শাহদাতবার্ষিকী ও জাতীয় শোক দিবস পালন করলো যুক্তরাজ্যে আওয়ামীলীগ এর চেশিয়ার নর্থওয়েলস শাখা। বুধবার রাতে নর্থ ওয়েলসের কেনাপন শহরের স্বপ্না রেষ্টুরেন্টে জাতীয় শোক দিবস পালন উপলক্ষে এক আলোচনা সভা ও দোয়া মাহফিল অনুষ্ঠিত হয়েছে। যুক্তরাজ্যে আওয়ামীলীগ এর চেশিয়ার নর্থওয়েলস শাখার সভাপতি আ: ছালামের সভাপতিত্বে এবং সাধারণ সম্পাদক এ.টি.এম লোকমান এর পরিচালনায় সভা শুরুর প্রথমেই স্বাধীনতার মহান স্থপতি জাতির জনক বঙ্গবন্ধু শেখ মুজিবুর রহমান সহ বাংলাদেশের সকল শহিদের আত্মার মাগফেরাত কামনা করে সবাই এক মিনিট দাড়িয়ে নিরবতা পালন করেন। এতে পবিত্র কোরান থেকে তেলাওয়াত করেন প্রবাসী মুক্তিযোদ্ধা কবি সুরুজ্জামান চৌধুরী।সভায় অন্যান্যদের মধ্যে বক্তব্য রাখেন, সৈয়দ মোস্তাকিম আলী, কাউন্সিলার আমজাদ আলী, শাহাজাহানুর রাজা, রুখসানারা রাজা, মুক্তিযোদ্ধা সাব্বির আহমেদ চৌধুরী, প্রবাসী মুক্তিযোদ্ধা কবি সুরুজ্জামান চৌধুরী, আকলিছুর রহমান, আবুল কাশেম নোমান, ইমরুল হক হিরক, কামরুল আলম সহ আরো অনেকই। আলোচনা সভা শেষে বঙ্গবন্ধু সহ তার স্ব পরিবারে নৃশংসভাবে হত্যা কান্ডে নিহতদের আত্মার মাগফেরাত কামনা করে বিশেষ দোয়া করেন সংগঠনের সদস্য এমদাদুল হক শাহিন । সভায় বক্তারা বঙ্গবন্ধুর খুনিদের দেশে ফিরিয়ে এনে দ্রুত ফাঁসির রায় কার্যকর করার পাশাপাশি জামাত –শিবির মুক্ত বাংলাদেশ গড়ার প্রত্যাশা ব্যক্ত করেন। অনুষ্ঠানে সংগঠনের নেতাকর্মী ছাড়াও কমিউনিটির বিভিন্ন সামাজিক সাংস্কৃতিক নেতৃবৃন্দের পাশাপাশি প্রিন্ট ও ইলেক্ট্রনিকমিডিয়ার সাংবাদিকরা এতে উপস্থিত ছিলেন।</body>
</article>
