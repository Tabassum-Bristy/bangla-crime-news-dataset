<article>
  <headline>বালাগঞ্জে পাওনা টাকা চাইতে গিয়ে যুবক খুন</headline>
  <url>http://dainiksylhet.com/details/128817</url>
  <published_at>  প্রকাশিত হয়েছে : ৩:২৬:৫৯,অপরাহ্ন ২৩ মে ২০১৮</published_at>
  <category>খুন</category>
  <body>দৈনিকসিলেটডটকম: বালাগঞ্জে পাওনা টাকা চাওয়ায় এক যুবক খুন হয়েছেন। নিহত হাসান (২৫) হাসামপুর গ্রামের মৃত নজরুল ইসলামের পুত্র। ঘটনার পর পুলিশ রাহির মামা রাজনগর উপজেলার লামুয়া গ্রামের রফিক মিয়ার ছেলে আজাদ(৪৩)কে জিজ্ঞাসাবাদের জন্য আটক করা হয়েছে। মঙ্গলবার রাতে উপজেলার হাসামপুর গ্রামে এ ঘটনা ঘটে।স্থানীয় সূত্রে জানা যায়, মঙ্গলবার রাত ১০ টার দিকে হাসামপুরস্থ নিজ দোকানে বসে ছিলেন হাসান। এসময় একই গ্রামের আব্দুস সবুর পুতুলের ছেলে রাহির সাথে পাওনা টাকা নিয়ে বাকবিতন্ডা হয় হাসানের। এর কিছুক্ষন পরই রাহি ধারালো ছুরি নিয়ে এসে হামলা চালায় হাসানের উপর। উপর্যুপরি ছুরিকাঘাত করে পালিয়ে যায় রাহি।গ্রামবাসী গুরুতর আহত অবস্থায় হাসানকে উদ্ধার করে প্রথমে উপজেলা স্বাস্থ্য কমপ্লেক্সে নিয়ে যান। শারীরিক অবস্থার অবনতি হতে থাকলে রাত ১২টার দিকে সিলেট ওসমানী মেডিকেল কলেজ হাসপাতালে নিয়ে আসা হলে কর্তব্যরত চিকিৎসক তাকে মৃত ঘোষনা করেন। হত্যাকান্ডের পরপর পুলিশ অভিযান চালিয়ে ঘটনাস্থল থেকে রাহির মামা আজাদকে আটক করে থানায় নিয়ে যায়।বালাগঞ্জ থানার ওসি এসএম জালাল উদ্দিন বিষয়টি নিশ্চিত করে বলেন, লাশ উদ্ধার করা হয়েছে বুধবার সকালে ময়না তদন্তের জন্য লাশ সিলেট ওসমানী মেডিকেল কলেজ হাসপাতালে প্রেরণ করা হবে। এ ঘটনায় আজাদ নামে একজনকে আটকরা হয়েছে। মামলার প্রস্তুতি চলছে।</body>
</article>
