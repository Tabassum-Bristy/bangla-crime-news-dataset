<article>
  <headline>শায়েস্তাগঞ্জে স্বামীর হাতে স্ত্রী খুন</headline>
  <url>http://dainiksylhet.com/details/157289</url>
  <published_at>  প্রকাশিত হয়েছে : ৯:৪৭:৪৯,অপরাহ্ন ১১ জুন ২০১৯</published_at>
  <category>খুন</category>
  <body>জাকারিয়া চৌধুরী:শায়েস্তাগঞ্জে নেশাগ্রস্থ স্বামীর হাতে মুক্তিরাণী দাস (৪০) নামে এক এক স্ত্রী খুন হয়েছে। সে উপজেলার পুর্ববড়চর গ্রামের কিশোর দাসের স্ত্রী। সোমবার রাত সাড়ে ৮টার দিকে সিলেট ওসমানী মেডিকেল কলেজ হপাসাতালে চিকিৎসাধীন অবস্থায় মারা যায় সে। শায়েস্তাগঞ্জ থানার (ওসি) আনিছুজ্জামান জানান, মুক্তিরাণী দাস ও তার স্বামী কিশোর দাস উপজেলার অলিপুর এলাকায় বসবাস করে একটি কোম্পানিতে কাজ করে আসছে। সম্প্রতি তাদের মধ্যে পারিবারিক বিভিন্ন বিষয়াধি নিয়ে তাদের মধ্যে কলহের সৃষ্টি হয়। এরই জের ধরে সোমবার দুপুরে তাদের মধ্যে বাকবিতন্ডা হয়। এক পর্যায়ে কিশোর দাস তার স্ত্রীকে উপর্যপূরি কুপিয়ে ক্ষত-বিক্ষত করে। পরে তাৎক্ষণিক তাকে উদ্ধার করে হবিগঞ্জ সদর আধুনিক হাসপাতালে নিয়ে আসলে কতর্ব্যরত চিকিৎসক তাকে আশংকা জনক অবস্থায় সিলেটে প্রেরণ করেন। ওসি আরো জানান, নিহত মুক্তা রানীর দাসের পরিবারের পক্ষ থেকে বলা হচ্ছে তার স্বামী নেশাগ্রস্থ ছিল। সে পলাতক রয়েছে। পুলিশ তাকে ধরতে অভিযান চালাচ্ছে। এদিকে, মুক্তিরানী দাসের মৃত্যুতে শোক ছড়িয়ে পড়েছে তার পরিবারের মধ্যে। দ্রুত তার স্বামী কে গ্রেফতার করে আইনেও আইনের আওতায় আনার দাবী তাদের।</body>
</article>
