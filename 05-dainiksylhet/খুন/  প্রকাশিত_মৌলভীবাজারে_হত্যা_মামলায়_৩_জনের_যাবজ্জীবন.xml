<article>
  <headline>মৌলভীবাজারে হত্যা মামলায় ৩ জনের যাবজ্জীবন</headline>
  <url>http://dainiksylhet.com/details/135480</url>
  <published_at>  প্রকাশিত হয়েছে : ৬:১৭:৩০,অপরাহ্ন ০৬ আগস্ট ২০১৮</published_at>
  <category>খুন</category>
  <body>দৈনিকসিলেটডটকম : মৌলভীবাজারে একটি হত্যা মামলায় তিন জনকে যাবজ্জীবন কারাদণ্ড দিয়েছেন আদালত। দণ্ডপ্রাপ্ত আসামীরা হলেন- সদর উপজেলার আমতৈল ইউনিয়নের মাসকান্দি গ্রামের আলকাছ মিয়ার ছেলে ছানু মিয়া (৪৫), আনছার উল্লার ছেলে লুছন মিয়া (৫৫), মৃত ছাদক উল্লাহর ছেলে রুস্তোম উল্লাহ (৬৫)। সোমবার দুপুরে অতিরিক্ত জেলা ও দায়রা জজ মো. রুফিকুল ইসলাম এ রায় দেন। বিষয়টি নিশ্চিত করেন পিপি এ এস এম আজাদুর রহমান ।রাষ্ট্র পক্ষে মামলা পরিচালনা করেন অ্যাডভোকেট কৃপা সিন্ধু দাশ ও আসামি পক্ষে মামলা পরিচালনা করেন অ্যাডভোকেট আজিজুর রব চৌধুরী।মামলার অভিযোগ, ১৯৯৫ সালের ১ সেপ্টেম্বর সদর উপজেলার আমতৈল ইউনিয়নের মাসকান্দি গ্রামে প্রতিপক্ষের হাতে খুন হন মো. মমতাজ উল্লা। এ ঘটনার পর নিহত মমতাজ উল্লার ছেলে মুছা মিয়া বাদী হয়ে একটি হত্যা মামলা দায়ের করেন। সে মামলায় দীর্ঘ যুক্তি তর্ক ও স্বাক্ষ গ্রহণ শেষে আজ এ মামলার রায় প্রদান করেন আদালত।</body>
</article>
