<article>
  <headline>রমজান মাস উপলক্ষে এসএমপির নির্দেশনা</headline>
  <url>http://dainiksylhet.com/details/128044</url>
  <published_at>  প্রকাশিত হয়েছে : ৬:২৪:২২,অপরাহ্ন ১৪ মে ২০১৮</published_at>
  <category>খুন</category>
  <body>দৈনিকসিলেট: আসন্ন রমজান এবং ঈদ-উল-ফিতর উপলক্ষে নাগরিক জীবন ও সম্পদের নিরাপত্তা রক্ষার লক্ষে সিলেট মেট্রোপলিটন পুলিশ (এসএমপি) একটি নির্দেশনা প্রদান করেছে। নগরবাসীকে এসব নির্দেশনা অনুসরণ করার জন্য এসএমপির পক্ষ থেকে বিশেষভাবে অনুরোধ করা হয়েছে। সোমবার গণমাধ্যমে পাঠানো এক গণবিজ্ঞপ্তিতে এসএমপির পক্ষ থেকে এ নিরাপত্তা নির্দেশনা প্রদান করা হয়।নির্দেশনায় বলা হয়-পবিত্র রমজান মাসে বিশেষ নিরাপত্তা:মসজিদে যাওয়ার সময় নগদ অর্থ বহন পরিহার করুন, মোবাইল ফোন বহন করার ক্ষেত্রে সর্তক থাকুন সেহরিতে ঘুম থেকে জাগানোর অজুহাতে অপরিচিত/দুষ্কৃতিকারী কেউ যেন বাসায় প্রবেশ না করে তা নিশ্চিত করুন, অপরিচিত ব্যক্তি কর্তৃক প্রদত্ত খাদ্য গ্রহণে সর্তক থাকুন, ফুটপাতে ডাব কিংবা বোতলজাত পানীয় পান করার ক্ষেত্রে সর্তক থাকুন, রমজান উপলক্ষে বাসা/বাড়িতে গৃহকর্মী নিযুক্ত করলে তাদের প্রতি বিশেষ নজর রাখুন।বাসা/বাড়ির নিরাপত্তা:আপনার বাসা/অফিসে ক্লোজ সার্কিট ক্যামেরা ব্যবহার করুন, বাসা/বাড়ি ত্যাগের পূর্বে রুমের দরজা-জানালা সঠিকভাবে তালাবন্ধ করুন, মহল্লা ও বাড়ির সামনে সন্দেহজনক কাউকে/দুষ্কৃতিকারীকে ঘোরাফেরা করতে দেখলে স্থানীয় পুলিশ ফাঁড়ি ও থানাকে অবহিত করুন, বাসায় গেট বা দরজা খোলা রেখে সেহরি বা ইফতারের পর মসজিদে নামায পড়তে যাবেন না, বাসায় কোনো ভিক্ষুক কিংবা অনাথদের ইফতার করতে হলে তাদের গতিবিধি পর্যবেক্ষণে রাখুন।মার্কেট, শপিং মল, কার পার্কিং ও ব্যাংক লেনদেন বিষয়ে নিরাপত্তা:ঈদের পূর্বে/শেষে কেনাকাটার দিনে মার্কেট/শপিং মলে কোন নগদ অর্থ রাখবেন না, মার্কেট/শপিং মল ত্যাগের পূর্বে আপনার প্রতিষ্ঠান যথাযথভাবে তালাবন্ধ করুন, স্বর্ণের দোকান, ব্যাংক, বীমা, অর্থলগ্নি প্রতিষ্ঠান হলে সিসিটিভি এবং এলার্ম স্কিম ব্যবহার করুন এবং তা সচল রাখুন, ব্যাংক থেকে উত্তোলন এবং টাকা বহনে সর্বদা সতর্ক থাকুন। প্রয়োজনে অর্থ স্থানান্তরে পুলিশের সহায়তা নিন, গাড়ি পার্কিং এর জন্য নির্ধারিত স্থান ব্যবহার করুন, মার্কেট কিংবা বিপণি বিতানে গমনের সময় দামি অলংকারাদি ব্যবহার থেকে বিরত থাকুন, পকেটমার, ছিনতাইকারী, প্রতারক ও দুষ্কৃতিকারী হতে সাবধান হোন, মালিক পক্ষ স্ব স্ব মার্কেট/শপিং মলের নিরাপত্তা ব্যবস্থা জোরদার করুন, মালিক পক্ষ স্ব স্ব মার্কেট/শপিং মলের বিদ্যুৎ ব্যবস্থা নিরবিচ্ছিন্ন রাখতে নিজেদের জেনারেটর ব্যবহারে অধিক তৎপর হোন।রাস্তা/যাত্রাপথে নিরাপত্তা:রাস্তায় চলাচলের সময় সঙ্গে থাকা মূল্যবান সামগ্রী বা টাকা পয়সা সম্পর্কে সাবধানতা অবলম্বন করুন, রাস্তায় বাস/ট্রেন/লঞ্চ টার্মিনালের সাথে ভাগাভাগি করে গাড়ি ভাড়া করবেন না, যাতায়াতের সময় সহযাত্রী বেশে থাকা অজ্ঞান পার্টি ও মলম পার্টির খপ্পর হতে সতর্কতা অবলম্বন করুন, মধ্য কিংবা শেষ রাতে বাসস্ট্যান্ডে নামলে সতর্কতার সাথে চলাচল করুন, প্রয়োজনে পুলিশের সহায়তা নিন, ট্যাক্সি/অটোরিকশা বা ভাড়ায় চালিত অন্যান্য গাড়ি ভাড়া করার সময় গাড়ির রেজিস্ট্রেশন নম্বর এবং ড্রাইভারের নাম ঠিকানা লিখে নিন, সিএনজিতে পূর্ব থেকে অপরিচিত যাত্রী বসা থাকলে তা এড়িয়ে চলুন, পাবলিক বা গণপরিবহন ব্যতীত যানবাহন ব্যবহারের ক্ষেত্রে সতর্কতা অবলম্বন করবেন, অপরিচিত যাত্রীর দেয়া কোন কিছু খাওয়া বা পান করা থেকে বিরত থাকুন, বড় অংকের টাকা বহনের ক্ষেত্রে পুলিশের সহায়তা চাইতে অবহেলা করবেন না, ভোরবেলা বাস থেকে নেমে বাস কাউন্টারের ওয়েটিং রুমে অপেক্ষা করুন সূর্যোদয় পর্যন্ত, সন্দেহভাজন মোটরসাইকেল ব্যবহারকারী থেকে সতর্ক থাকুন, মোটরসাইকেল পার্কিং এর স্থানে সতর্কতার সাথে মোটরসাইকেল তালাবন্ধ করে রাখুন, সন্দেহজনক কোন ব্যক্তি বা বস্তু প্রত্যক্ষ করলে অথবা আপনার যে কোন মতামত/অভিমত/অভিযোগ জানাতে পুলিশ কন্ট্রোল রুম সহ থানার ভারপ্রাপ্ত কর্মকর্তার নাম্বার সমূহে অবহিত/যোগাযোগ করার জন্য বিশেষভাবে অনুরোধ জানানো হয়।যানজট নিরসনে ট্রাফিক সচেতনতা:ট্রাফিক সিগন্যাল মেনে চলুন। নির্দিষ্ট লেনে গাড়ি চালান। রাস্তার বিপরীত দিকে গাড়ি চালাবেন না। যত্রতত্র বাস ও সিএনজি থামাবেন না। যত্রতত্র গাড়ি ও সিএনজি পার্কিং করবেন না। প্রয়োজনের তুলনায় অতিরিক্ত যাত্রী বহন করবেন না। হেলমেট পরিধান করে মোটর সাইকেল চালান। মোটর সাইকেলে Looking Glass ব্যবহার করুন। গাড়ি চালানো অবস্থায় মোবাইল ফোনে কথা বলবেন না।নির্দেশনায় জরুরি প্রয়োজনে নিম্নলিখিত নাম্বার গুলোতে যোগাযোগের জন্য এসএমপির পক্ষ থেকে অনুরোধ করা হয়। নাম্বার গুলো হলো-পুলিশ কন্ট্রোল রুম (২৪ ঘণ্টা খোলা)- ০১৭১৩-৩৭৪৩৭৫, ০১৯৯৫-১০০১০০, ০৮২১-৭১৬৯৬৮ ট্রাফিক কন্ট্রোল রুম- ০৮২১-৭১৮০২৮ ডিবি কন্ট্রোল রুম- ০৮২১-৭২০০৬৬ ওসি, কোতোয়ালি-০১৭১৩৩৭৪৫১৭ ওসি, জালালাবাদ-০১৭১৩৩৭৪৫২২ ওসি,এয়ারপোর্ট- ০১৭১৩৩৭৪৫২১ ওসি, দক্ষিণ সুরমা- ০১৭১৩৩৭৪৫১৮ ওসি, শাহপরান- ০১৭১৩৩৭৪৩১০ ওসি,মোগলাবাজার- ০১৭১৩৩৭৪৫১৯ পুলিশ কমিশনার- ০১৭১৩-৩৭৪৫০৬ অতি: পুলিশ কমিশনার- ০১৭১৩-৩৭৪৫০৭ ডিসি (সদর ও প্রশাসন)- ০১৭১৩-৩৭৪৫০৮ ডিসি (উত্তর)- ০১৭১৩-৩৭৪৫০৯ ডিসি (দক্ষিণ)- ০১৭১৩-৩৭৪৫১০ ডিসি (ট্রাফিক)- ০১৭১৩-৩৭৪৫১১সিলেট মেট্রোপলিটন পুলিশের উপ-পুলিশ কমিশনার (মিডিয়া) মুহম্মদ আবদুল ওয়াহাব স্বাক্ষরিত এই গণবিজ্ঞপ্তিতে শান্তি-শৃঙ্খলা রক্ষা ও অপরাধ দমনে নগরবাসীর সর্বাত্মক সহযোগিতা কামনা করা হয়।</body>
</article>
