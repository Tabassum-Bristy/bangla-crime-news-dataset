<article>
  <headline>বিএনপি’র ভাঙা হাট জমছে না: কাদের</headline>
  <url>http://dainiksylhet.com/details/143521</url>
  <published_at>  প্রকাশিত হয়েছে : ৬:০০:৪৩,অপরাহ্ন ২৭ নভেম্বর ২০১৮</published_at>
  <category>খুন</category>
  <body>দৈনিকসিলেটডেস্ক:আওয়ামী লীগ সাধারণ সম্পাদক ওবায়দুল কাদের বলেছেন, সিইসির পদত্যাগ যারা নির্বাচনের একমাস আগে দাবি করে তাদের উদ্দেশ্য পরিষ্কার। নির্বাচন চাইলে এ মুহূর্তে সিইসি’র পদত্যাগ তারা চাইতো না। এ মুহূর্তে সিইসির পদত্যাগ চাওয়ার অর্থ হচ্ছে তারা নির্বাচন চায় না, নির্বাচন বানচাল করতে চায়। আমি একটা কথা স্পষ্ট বলতে চাই জনবিচ্ছিন্ন দলছুট নেতারা যতই বিএনপি’র সঙ্গে হাত মেলাচ্ছে ততই বিএনপি আরো জনসমর্থন হারিয়ে ফেলছে, বিএনপি’র ভাঙা হাট নেতায় নেতায় ঐক্য হচ্ছে, ভাঙা হাট জমছে না। আজ মঙ্গলবার দুপুরে নোয়াখালী কোম্পানীগঞ্জ উপজেলা নির্বাহী অফিসার ও সহকারী রিটার্নিং অফিসার ফয়সল আহম্মদ এর কাছে মনোনয়ন পত্র দাখিল শেষে এসব কথা বলেন ওবায়দুল কাদের।তিনি বলেন , হাজার হাজার লোক, আজকে এখানে সমাবেশ ছিল না আমি সবাইকে বাহিরে রেখেছি। আমি চাই না নির্বাচনের আচরণবিধি লঙ্ঘন করতে। আমার গাড়ির দিকে তাকিয়ে দেখুন পতাকা নেই।আমি যে গাড়ি এনেছি এটা সরকারী গাড়ি নয়, এটা আমার ব্যক্তিগত গাড়ি। আমি আসার পথে সরকারী কোন প্রতিষ্ঠান ব্যবহার করিনি। সরকারী কোন বাংলো, সার্কিট হাউজে আমি উঠিনি। আমি আমার বাড়িতে গেছি, অন্য কোথাও যাইনি এবং এটাই তো লেভেল প্লেয়িং ফ্লিড। আর কি দেখতে চান? যে সমতল ভূমি তারা চান, আচরিধর্ম- সেটাকি তারা মানছে?বিএনপির স্থায়ী কমিটির সদস্য মওদুদ আহমদকে উদ্দেশ্য করে বলেন, এখানে আরেকজন প্রার্থী আছেন তিনি কি মেনেছেন? তারপরও ভাঙ্গা হাট জমেনি। দুই উপজেলা মিলে ১০ হাজার ছুঁতে পারেননি। আর আজকে কোম্পানীগঞ্জে লক্ষের কাছে জনসমাবেশ। মানুষ একত্রিত হয়েছে। আমরা কোন শোডাউন করিনি। কবিরহাটে হাজার হাজার নর-নারী অপেক্ষা করছে। কাজেই এ জোয়ার সারাদেশে। এটা শুধু কোম্পানীগঞ্জ, কবিরহাট কিংবা নোয়াখালী’র চিত্র নয়। এই চিত্র সারা বাংলাদেশের চিত্র। নৌকার পক্ষে গণজোয়ার নেমেছে। ইনশাহআল্লাহ ডিসেম্বরে নৌকা ভাসতে ভাসতে মুক্তিযুদ্ধের বিজয়ের মাসে বন্দরে গিয়ে বিজয়ী হয়ে পৌঁছাবে।এ সময় উপস্থিত ছিলেন ফেনী-১ আসনের আওয়ামীলীগ প্রার্থী নিজাম উদ্দিন হাজারী, বসুরহাট পৌরসভার মেয়র আবদুল কাদের মির্জা, কোম্পানীগঞ্জ উপজেলা চেয়ারম্যান মিজানুর রহমান বাদল, নোয়াখালী জেলা আওয়ামীলীগের শিল্প ও বাণিজ্য বিষয়ক সম্পাদক নাজমুল হক নাজিম, উপজেলা আওয়ামীলীগ সভাপতি খিজির হায়াত খান,উপজেলা ছাত্রলীগের সাবেক সভাপতি জহিরুল ইসলাম তানভির প্রমূখ।</body>
</article>
