<article>
  <headline>তারেক রহমানকে দেশে আনার ব্যাপারে দৃঢ় অঙ্গিকার প্রধানমন্ত্রীর</headline>
  <url>http://dainiksylhet.com/details/125987</url>
  <published_at>  প্রকাশিত হয়েছে : ১:১৬:০৯,অপরাহ্ন ২২ এপ্রিল ২০১৮</published_at>
  <category>খুন</category>
  <body>লন্ডন: তারেক রহমানকে দেশে ফিরিয়ে আনার ব্যাপারে দৃঢ় অঙ্গিকার ব্যক্ত করেছেন প্রধানমন্ত্রী শেখ হাসিনা। শনিবার বাংলাদেশ সময় রাত ৮টায় লন্ডনে সংবর্ধনা অনুষ্ঠানে তিনি এই অঙ্গিকার ব্যক্ত করেন।যুক্তরাজ্যের ওয়েস্ট মিনিস্টার সেন্টার হলে আওয়ামী লীগ আয়োজিত সংবর্ধনায় যোগ দিয়ে প্রধানমন্ত্রী শেখ হাসিনা বলেন,তারেক রহমানকে দেশে ফেরত নেবই। জিয়াউর রহমান, খালেদা জিয়া ও তারেক রহমান খুনি। খুনিদের হাত থেকে দেশকে রক্ষা করতে হবে।তিনি আরো বলেন, স্বাধীনতার পর দেশে উন্নয়ন যতটা হওয়ার কথা ছিল তা হয়নি। স্বাধীনতা বিরোধীরা দীর্ঘদিন ক্ষমতায় থাকার কারণেই সেটা হয়নি। তাই স্বাধীনতা বিরোধীদের ব্যাপারে সর্বদা সতর্ক থাকতে হবে।শেখ হাসিনা বলেন, দেশের যতটুকু উন্নয়ন হয়েছে সবকিছুতে প্রবাসীদের ভূমিকা রয়েছে। তাই দেশের সার্বিক উন্নয়নে প্রবাসীদের আরো সক্রিয় ভূমিকা রাখতে হবে।এর আগে কমনওয়েলথ ভুক্ত দেশের সরকার প্রধানদের বৈঠকে যোগ দিতে সাত দিনের সরকারি সফরে লন্ডন যান প্রধানমন্ত্রী শেখ হাসিনা।সম্মেলনে যোগ দেয়ার পাশাপাশি যুক্তরাজ্য আওয়ামী লীগের আয়োজনে যেকোন সময়ের সবচেয়ে বড় কোন সংবর্ধনায় যোগ দিলেন প্রধানমন্ত্রী।সোমবার কমনওয়েথ ভুক্ত দেশগুলোর সরকার প্রধানদের নিয়ে লন্ডনে বসে ২৫তম শীর্ষ বৈঠক। এ কারণে লন্ডন এখন নিরাপত্তার নগরী।১৬ এপ্রিল রাতে লন্ডন পৌঁছান প্রধানমন্ত্রী। এরপর চার দিন কমনওয়েলথ শীর্ষ বৈঠক, বিভিন্ন সাইড ইভেন্টে, কয়েকদেশের সরকার প্রধানদের সঙ্গে একান্ত বৈঠকে অংশ নেন তিনি।ফেরার একদিন আগেই যোগ দিলেন আওয়ামী লীগের সংবর্ধনায়। লন্ডন আওয়ামী লীগ মনে করছে, যেকোন সময়ের চেয়ে এই সংবর্ধনা হচ্ছে বিশাল আয়োজনের যা রূপ নিয়েছে জনসভায়।সিলেট-লন্ডন সরাসরি বিমান চালুর প্রস্তাব রয়েছে প্রবাসীদের। পাশাপাশি কমনওয়েলথ এর বৈঠক থেকে বাংলাদেশ রোহিঙ্গা সমস্যার সমাধানের পথ পাবে বলেও মনে করছেন তারা।২২ এপ্রিল সফর শেষে বাংলাদেশের পথে রওয়ানা হবেন প্রধানমন্ত্রী শেখ হাসিনা।</body>
</article>
