<article>
  <headline>তানিম হত্যা : ২৯ জনকে আসামী করে মামলা</headline>
  <url>http://dainiksylhet.com/details/117116</url>
  <published_at>  প্রকাশিত হয়েছে : ৬:৫১:২২,অপরাহ্ন ১১ জানুয়ারি ২০১৮</published_at>
  <category>খুন</category>
  <body>দৈনিকসিলেটডটকম: নগরীর টিলাগড় এলাকায় রবিবার রাতে ছাত্রলীগকর্মী তানিম খান খুনের ঘটনায় মামলা দায়ের করা হয়েছে। বুধবার রাতে সিলেট মেট্রোপলিটন পুলিশের শাহপরান থানায় এ মামলা দায়ের করেন এমসি কলেজ ছাত্রলীগ নেতা ও নিহত তানিমের বন্ধু দেলোয়ার হোসেন রাহী।দায়েরকৃত মামলার এজাহার থেকে জানা যায়- ২৯ জনের নাম উল্লেখ করে এবং ৪-৫জনকে অজ্ঞাত উল্লেখ করে এ মামলা করা হয়েছে। মামলা প্রধান আসামী করা হয়েছে শিবগঞ্জ এলাকার মৃত সাজ্জাদুর রহমান সাজুর ছেলে ছাত্রলীগ নেতা সাদিকুর রহমান আজলা (২০) কে।এছাড়া এ মামলায় আসামী করা হয়েছে- নগরীর সাদিপুর এলাকার হাতিম আলী রোডের গোলাম জিলানীর ছেলে শেখ মোতাছির আলী (২১), রায়নগর বসুন্ধরা আবাসিক এলাকার মাসুক মিয়ার ছেলে জয়নাল আবেদীন ডায়মন্ড (২৮), চালিবন্দর এলাকার জাহাঙ্গীর মিয়ার ছেলে আলী আহমদ মাহিন (২২), বোরহানবাগ এলাকার কাদির আহমদের ছেলে রুহেল আহমদ(১৯), শিবগঞ্জ এলাকার ময়না মিয়ার ছেলে আফজল মিয়া (৩০), রাজপাড়া সুরভী আবাসিক এলাকার সিরাজুল ইসলামের ছেলে জুনেদ আহমদ (২৪), খরাদিপাড়া বৈশাখি আবাসিক এলাকার মশরুর চৌধুরীর ছেলে দেওয়ান মুরাদ হাসান (৪২), শিবগঞ্জ লাকড়িপাড়া এলাকার জসিম উদ্দিনের ছেলে বদরুজ্জামান সাগর (২৫), ভাটাটিকর এলাকার সুভাষ আচার্য্যের ছেলে সৌরভ আচার্য্য (২২), ভাটাটিকর এলাকার গুলজারের ছেলে রাহাত (১৮), মেজরটিলা শ্যামলী আবাসিক এলাকার শাহাব উদ্দিনের ফরহাদ (২০), টিলাগড় রজপাড়া সুরভী আবাসিক এলাকার সিরাজুল ইসলামের ছেলে হাসান আহমদ (২২), ভাটাটিকর এলাকার আপ্তাব আলীর ছেলে মিজানুর রহমান মিজান (২৬), মিরাপাড়া এলাকার বাবুল মিয়ার ছেলে রাহাত আহমদ (২৩), শিবগঞ্জ সাদিপুর এলাকার সুধির মজুমদারের ছেলে অনিরুদ্ধ মজুমদার পলাশ (২৮), শিবগঞ্জ শাকিল সেন্টারের পাশের লিটন মিয়ার ছেলে সুমন মিয়া ওরফে পাখি সুমন (২০), সোনারপাড়া এলাকার মৃত দুলু মিয়ার ছেলে উমেদ (৩০), টিলাগড় গোপালটিলা এলাকার আরিফ আহমদ (২৮), টিলাগড় গোপালটিলা এলাকার রঞ্জন দে (৩২), টিলাগড় শাপলাবাগ এলাকার বখতিয়ার আকরাম অনি (২৪), আখালিয়া এলাকার মিজানুর রহমানের ছেলে সজিবুর রহমান (২৩), রায়নগর এলাকার মাসুক মিয়ার ছেলে কাউসার জামাল (৩৫), টিলাগড় মসজিদ কোয়াটারের এমদাদুল করিম ওমর (২৪), চালিবন্দর এলাকার আদি অয়ন (২০), শাহজালাল উপশহর এলাকার জাকির হোসেন (২০), গোপালটিলা এলাকার সুবিধ দাসের ছেলে সুমন দাস (২৭), সাদিপুর ফেয়ার টাওয়ারের তারেক আহমদ (৩৮), বালুচর এলাকার তজমুল আলী (৩৫)সহ অজ্ঞাত ৪-৫ জন।উল্লেখ্য, অভ্যন্তরীণ কোন্দলের জের ধরে রবিবার (৭ জানুয়ারি) রাত পৌনে ৯টার দিকে টিলাগড় পয়েন্টে প্রতিপক্ষের নেতাকর্মীদের ছুরিকাঘাতে খুন হন সিলেট সরকারি কলেজ ছাত্রলীগ নেতা তানিম আহমদ খাঁন। তিনি ওসমানীনগর উপজেলার নিজ বুরুঙ্গা গ্রামের ইসরাইল খাঁনের কনিষ্ঠ পুত্র। সোমবার বিকালে নিজ বুরুঙ্গায় তার জানাজার নামাজ শেষে পারিবারিক গোরস্তানে তানিমকে দাফন করা হয়।</body>
</article>
