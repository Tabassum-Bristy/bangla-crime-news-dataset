<article>
  <headline>মহিলাদেরকে নেতৃত্বে প্রস্তুত হতে হবে: খন্দকার মুক্তাদীর</headline>
  <url>http://dainiksylhet.com/details/105876</url>
  <published_at>  প্রকাশিত হয়েছে : ৮:৩৩:৪৮,অপরাহ্ন ১৭ আগস্ট ২০১৭</published_at>
  <category>খুন</category>
  <body>দৈনিকসিলেট: সাবেক প্রধানমন্ত্রী ও দেশনেত্রী বেগম খালেদা জিয়ার উপদেষ্টা খন্দকার আব্দুল মুক্তাদীর বলেছেন, আসন্ন নির্বাচনে দলীয় অবস্থানকে শক্তিশালী করতে পুরুষের পাশাপাশি মহিলাদেরকেও প্রস্তুত হতে হবে। তাই এখন থেকেই নিজ নিজ এলাকায় নেতৃত্ব পালনে নিজেকে তৈরী করে প্রস্তুত করার বিকল্প নাই। মানুষ গুম খুন হত্যা ধর্ষণ চায়না, সাভাবিক জীবন নিয়ে বাচতে চায়। তাই গনতান্ত্রিক প্রক্রিয়ায় এই সরকারের পতন ঘটাতে হবে। পছন্দের প্রাথীকে ভোট প্রদানের মাধ্যমে জনপ্রতিনিধি নির্বাচিত করতে হবে। সুস্থ জীবন সমাজে বসবাস মানুষের নেয্য অধিকার। এই অধিকার বাস্তবায়নে পুরুষের সাথে প্রত্যেক মহিলাদেরকেও সচেতন হতে হবে। আজ বিকেলে নগরীর শিবগঞ্জ-উপশহর এলাকায় সিলেট মহনগর মহিলা দলের উদ্যোগে আয়োজিত ওয়ার্ড ভিত্তিক ‘সদস্য সংগ্রহ অভিযান’ কার্যক্রম এর উদ্বোধনী অনুষ্ঠানে প্রধান অতিথির বক্তব্যে তিনি একথা বলেন। মহানগর মহিলা দলের সভানেত্রী অধ্যাপিকা সামিয়া বেগম চৌধুরীর সভাপতিত্বে ও সহ সভানেত্রী জাহানারা ইয়াসমিন এর পরিচালনায় বিশেষ অতিথির বক্তব্য রাখেন, সিলেট মহানগর বিএনপির সভাপতি নাসিম হোসেইন, ভারপ্রাপ্ত সাধারন সম্পাদক এমদাদ হোসেন চৌধুরী। বক্তব্য রাখেন ফাতেমা জামান রোজী, ২১নং ওয়ার্ডে সভানেত্রী শিপারা বেগম, ছাতক উপজেলা ভাইস চেয়ারম্যান নাসিমা আক্তার খান, সদর উপজেলা মেম্বার পারুল বেগম, রাহেলা জেরিন কানন, রেহেনা ফারুক শিরিন, রীনা বেগম, তানিয়া বেগম, হাসিনা রহমান, শারমিন আক্তার, জেসমিন আক্তার, ইয়াসমিন আক্তার, মুক্তা বেগম, ফরিদা আক্তার চৌধুরী, ইসমতারা প্রমুখ। বিজ্ঞপ্তি।</body>
</article>
