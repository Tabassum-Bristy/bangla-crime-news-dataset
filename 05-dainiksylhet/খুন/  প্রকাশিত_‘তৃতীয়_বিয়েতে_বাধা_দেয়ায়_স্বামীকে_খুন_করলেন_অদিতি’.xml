<article>
  <headline>‘তৃতীয় বিয়েতে বাধা দেয়ায় স্বামীকে খুন করলেন অদিতি’</headline>
  <url>http://dainiksylhet.com/details/145764</url>
  <published_at>  প্রকাশিত হয়েছে : ৮:৫৮:২৭,অপরাহ্ন ২৬ ডিসেম্বর ২০১৮</published_at>
  <category>খুন</category>
  <body>দৈনিকসিলেটডেস্ক:তৃতীয়বারের মতো বিয়ের জন্য পত্রিকায় পাত্র চাই বিজ্ঞাপন দিয়েছিলেন অদিতি। ডিভোর্সের পর নতুন করে জীবন সাঁজাতে চেয়েছিলেন ওই নারী । তার সঙ্গে ছিল প্রাক্তন স্বামীর ১৫ বছরের একটি ছেলে। ছেলের অভিভাবকের প্রয়োজনবোধ থেকে এই বিয়ে করার সিদ্ধান্ত নিয়েছিলেন বলে জানান অদিতি। তদন্তকারীরা জানিয়েছেন, তার বিয়ের বন্দোবস্ত প্রায় শেষ। কিন্তু ঝামেলা শুরু করেন প্রাক্তন স্বামী প্রতুল চক্রবর্তী। তাইতো প্রতুলকে খুন করেন অদিতি।তদন্ত প্রতিবেদন থেকে জানা যায়, অদিতি বিয়ের প্রস্তুতি নিলে প্রাক্তন স্বামী প্রতুল তাকে বাধা দেন। প্রতুল নাকি অদিতিকে বিয়ে করতে যাওয়া ওই ছেলের সঙ্গেও দেখা করেন। প্রতুল তাকে বলেন, অদিতির সঙ্গে এখনও আইনিভাবে বিচ্ছেদ হয়নি তার। একথা জানতে পেরেই প্রাক্তন স্বামীকে খুন করার করেন অদিতি।গত শনিবার অদিতিও তার প্রাক্তন স্বামীকে খুনের কথা স্বীকার করেন। তিনি বলেন, ‘প্রমাণ অদৃশ্য করতে মোবাইল ফোন পানিতে ফেলে দিয়েছি।’ কিন্তু খুনের সঠিক উদ্দেশ্য কী তা জানতে জানতে দু’টো মোবাইল ফোনের ওপর ভরসা করছেন তদন্তকারীরা।গত শনিবার গভীর রাতে অদিতি ও তার সাবেক স্বামীর মধ্যে কথা হওয়া একটি মোবাইল ফোন উদ্ধার করেছে পুলিশ। পুলিশের ধারণা, ওই মোবাইল দু’টির কথা বলার তালিকা থেকে পাওয়া যেতে পারে নতুন কোনো তথ্য। যদিও প্রতুলের আই ফোনটি এখনও পুলিশ খুঁজে পায়নি।গ্রেফতার অদিতি তার প্রাক্তন স্বামী প্রতুলের মোবাইল ফোনটি পানিতে ফেলে দেয়ার কথা বললেও পুলিশ তা মানতে নারাজ। এদিকে অদিতিও বারবার তার কথা ঘোরাচ্ছে। একেক সময় একেক রকম তথ্য দিয়ে বিভ্রান্ত করছে তদন্ত কর্মকর্তাদের।উল্লেখ্য, গত ১৯ ডিসেম্বর রাতে পশ্চিমবঙ্গের উত্তর-চব্বিশ পরগনা জেলার খড়দহ থানায় প্রাক্তন স্বামী প্রতুল চক্রবর্তীকে শ্বাসরোধ করে খুন করেন অদিতি চক্রবর্তী। অদিতির ভাষ্যমতে, পুনরায় বিয়ের জন্য পত্রিকায় বিজ্ঞাপন দিয়েছিলেন অদিতি। তাতেই রেগে যান প্রাক্তন স্বামী প্রতুল। অদিতির দাবি, পুরনো সম্পর্ক জোড়া লাগাতে জোর করে শারীরিক সম্পর্ক করার চেষ্টা করেছিলেন প্রতুল। তাতেই প্রতুলের উপর তার আক্রোশ জন্মেছিল। আর সেই আক্রোশ থেকে প্রতুলকে খুন করেন তিনি।প্রথম স্বামীকেও কি খুন করেছিলেন অদিতি? প্রথম স্বামী জয়দীপ বিশ্বাসের মৃত্যুর পিছনেও হাত ছিল অদিতির। এমনটাই অভিযোগ জয়দীপ বিশ্বাসের পরিবারের। খড়দহে প্রৌঢ় প্রতুল চক্রবর্তী খুনের ঘটনায় অভিযুক্ত তাঁর প্রাক্তন স্ত্রী অদিতি চক্রবর্তীর প্রথম স্বামী ছিলেন জয়দীপ।তদন্তে নেমে পুলিশ অদিতির প্রথম স্বামীর বারাসতের বাড়িতেও যায়। সেখানেই তদন্তকারীদের এই অভিযোগ জানান জয়দীপের পরিবার এবং প্রতিবেশীরা। তদন্তকারীরা জানিয়েছেন, ২০০১ সালে জয়দীপের সঙ্গে বিয়ে হয় অদিতির। ২০০৪ সালে জয়দীপের মৃত্যু হয়। কিন্তু তার আগে, অদিতির বিয়ের পর থেকে ওই পরিবারের তিন জনের মৃত্যু হয়েছিল। ২০০২ সালে হঠাৎই মারা যান জয়দীপের মা। তার পর মারা যান আরও দুই আত্মীয়। পর পর মৃত্যুর ঘটনা ঘটতে থাকে পরিবারে। এর পর হঠাৎ করেই জয়দীপের মৃত্যুর পর তাঁর পরিবারের লোকজন এবং প্রতিবেশীরা অদিতিকেই সন্দেহ করেন। যদিও প্রাথমিক ভাবে স্থানীয় চিকিৎসক হার্ট অ্যাটাকে জয়দীপের মৃত্যু হয়েছিল বলে জানিয়েছিলেন। কিন্তু প্রতিবেশীরা তা মানতে রাজি হননি।সূত্র: আনন্দবাজার পত্রিকা</body>
</article>
