<article>
  <headline>‘ধর্ষণ এড়াতে নারীদের উচিত বাড়িতে অবস্থান করা’</headline>
  <url>http://dainiksylhet.com/details/99624</url>
  <published_at>  প্রকাশিত হয়েছে : ৯:০৬:২৪,অপরাহ্ন ২৯ মে ২০১৭</published_at>
  <category>খুন</category>
  <body>দৈনিকসিলেটডেস্ক:ভারতের সমাজবাদী পার্টির জ্যেষ্ঠ নেতা আজম খান ধর্ষণের শিকার নারীদের সম্পর্কে বিতর্কিত মন্তব্য করেছেন। ধর্ষণ এড়াতে নারীদেরকে বিস্ময়কর পরামর্শ দিয়ে তিনি বলেছেন, যৌন-নিপীড়ন ও ধর্ষণ এড়াতে নারীদের উচিত বাড়িতে অবস্থান করা।উত্তরপ্রদেশের রামপুরে দুই নারীকে ১৪ দুর্বৃত্তের যৌন-হয়রানির একটি ভিডিও সামাজিক যোগাযোগমাধ্যমে ব্যাপক সমালোচনা ও নিন্দার ঝড় তুলেছে। এর মাঝেই উত্তরপ্রদেশের সাবেক এই মন্ত্রী বিতর্কিত মন্তব্য করেছেন।১৪ দুর্বৃত্তের ওই ভিডিওতে দেখা যায়, তারা একটি সংকীর্ন রাস্তায় দুই নারীকে ঘিরে ধরেছেন। ওই দুই নারীর শরীরের বিভিন্ন জায়গা স্পর্শ ও তাদেরকে ধাক্কা দিচ্ছেন। এসময় যৌন-নিপীড়ন থেকে বাঁচতে তারা (দুই নারী) চিৎকার ও কান্নাকাটি করছিলেন।সম্প্রতি অনুষ্ঠিত রাজ্যের বিধানসভার নির্বাচনে বিজেপির কাছে হেরে যায় সমাজবাদী পার্টি। এরপর থেকেই বিভিন্ন ইস্যুতে বিতর্কিত মন্তব্য করে আসছে দলটির নেতারা। সমাজবাদী পার্টির নেতা ও সাবেক মুখ্যমন্ত্রী অখিলেশ যাদব উত্তরপ্রদেশের নতুন মুখ্যমন্ত্রী যোগী আদিত্যনাথ নেতৃত্বাধীন সরকারকে আক্রমণ করে বক্তব্য দিয়ে অাসছে। সাবেক মন্ত্রী অখিলেশ যাদব বলছেন, রাজ্যে বিচারহীনতার সংস্কৃতি বিরাজ করছে।রোববার আজম খান বলেন, রামপুরের ওই ভিডিওতে বিস্মিত হওয়ার কিছু নেই। কেননা নতুন সরকার ক্ষমতা নেয়ার পর থেকে রাজ্যে প্রচুর ধর্ষণ, খুন ও ডাকাতির ঘটনা ঘটেছে। বুলন্দশহরের গণ-ধর্ষণের মামলার পরে, জনগণকে নিশ্চিত করা উচিত যে, তাদের বাড়ির নারীরা যতটা সম্ভব বাড়িতে থাকবেন। এছাড়া এ ধরনের লজ্জাজনক ঘটনা যেখানে ঘটে; সেসব এলাকা মেয়েদের এড়িয়ে চলা উচিত।সূত্র : এনডিটিভি।</body>
</article>
