<article>
  <headline>মেয়ের ভুলে চাকরি হারালেন অ্যাপল ইঞ্জিনিয়ার</headline>
  <url>http://dainiksylhet.com/details/111796</url>
  <published_at>  প্রকাশিত হয়েছে : ৭:৫২:৩৮,অপরাহ্ন ৩০ অক্টোবর ২০১৭</published_at>
  <category>খুন</category>
  <body>দৈনিকসিলেটডেস্ক: টেক জায়ান্ট অ্যাপল তাদের একজন ইঞ্জিনিয়ারকে চাকরি থেকে বরখাস্ত করেছে, ওই ব্যক্তির কন্যা তার ইউটিউব চ্যানেলে আপকামিং ‘আইফোন এক্স’ স্মার্টফোনের বিস্তারিত তথ্য প্রকাশ করায়। ২৫ অক্টোবর বুধবার, ব্রুক অ্যামেলিয়া পিটারসন তার ইউটিউব চ্যানেলে আলোচিত ‘আইফোন এক্স’ এর একটি ভিডিও প্রকাশ করে। ভিডিওটিতে অ্যামেলিয়া জানিয়েছিল, ক্যালিফোর্নিয়ায় অ্যাপলের হেড কোয়ার্টারে তার বাবার অফিসে গিয়ে নতুন আইফোনটি ব্যবহার করেছে। কিন্তু ৩০ অক্টোবর শনিবার, নতুন একটি ভিডিওতে অ্যামেলিয়া জানায়, তার সেই ভিডিওর ফলে তার ‘ন্যায়বান’ এবং ‘নিরীহ’ পিতা চাকরি হারিয়েছেন। অ্যামেলিয়া সকলকে অনুরোধ করেন, তার বাবাকে নিয়ে যেন কেউ কোনো খারাপ মন্তব্য না করে।অ্যামেলিয়া বলেন, ‘যত পারেন আমাকে মন্দ বলুন। কিন্তু দয়া করে আমার বাবাকে নিয়ে বাজে কথা বলবেন না। কারণ তিনি সেরা ব্যক্তি।’অ্যাপলের প্রধান কার্যালয়ের ক্যাফেটেরিয়ায় গত সপ্তাহে অ্যামেলিয়া তার বাবার সঙ্গে নাস্তা করার সময় আইফোন এক্সের ভিডিওটি ধারণ করেছিল। ভিডিওটিতে অ্যামেলিয়া শুরুতেই দেখায়, আসন্ন আইফোন এক্স স্মার্টফোনের দারুন সুবিধা- যেমন আইফোন এক্স ব্যবহার করে তার বাবা স্বয়ক্রিয়ভাবে ভাবে নাস্তার বিল পরিশোধ করেছে। এরপর বাবার হাত থেকে নিজের হাতে আইফোনটি নিয়ে বেশ কিছু সুবিধা দেখায়। ভিডিওটিতে অ্যামেলিয়া বলে, ‘বাবার নতুন আইফোন এক্স রয়েছে। দেখুন এই আইফোনের স্ক্রিন কত বড়… খুব সহজেই সোয়াইপ করা যায়।’বাবা-মেয়ে এ সময় নতুন আইফোনের চমৎপ্রদ ফিচার অ্যানিমেটেড ইমোজি নিয়ে খেলা করে। কিন্তু দুর্ভাগ্যবশত তার এই ভিডিওর কারণে অ্যাপল থেকে বরখাস্ত করা হয়েছে তার পিতাকে। অ্যামেলিয়ার মতে, সে ভাবতে পারেনি ভিডিওটি এত মানুষ দেখবে।আগামী মাসের ৩ তারিখে আইফোন এক্স বাজারে ছাড়বে অ্যাপল। কিন্তু তার আগেই ওই ভিডিওর মাধ্যমে নতুন আইফোন ফাঁস হওয়ায় অ্যাপলের নির্দেশে ভিডিওটি ইউটিউব চ্যানেল মুছে ফেলেছে অ্যামেলিয়া।নতুন ভিডিওটিতে সে উল্লেখ করে, ‘অ্যাপলে চাকরি করলে আপনি মানুষ হিসেবে যত ভালোই হোন না কেন, নিয়ম ভাঙলে কঠোর শাস্তি অনিবার্য।’ অ্যামেলিয়া আরো জানায়, ‘আমি অ্যাপলের অন্ধ ভক্ত না, এ ঘটনায় অ্যাপল পণ্য বর্জন করতেও যাচ্ছি না। কর্মীদের নিরাপত্তা এবং ভালোর জন্য নিয়মকানুন রয়েছে। আমার বাবার মাধ্যমে একটা নিয়ম ভঙ্গ হয়েছে এবং তিনি এর দায় পুরোপুরি নিয়েছেন।’দুঃখজনক এ ঘটনা জানানোর সময় অ্যামেলিয়াকে কাঁদতে দেখা যায়।অ্যামেলিয়া তার ইউটিউব চ্যানেল থেকে আইফোন এক্সের ভিডিওটি মুছে ফেললেও, তা ভাইরাল হয়েছে ইউটিউবে। দেখুন ভিডিওটি:তথ্যসূত্র : ডেইল মেইল</body>
</article>
