<article>
  <headline>রামধায় ছাত্র জমিয়তের প্রশিক্ষণ কর্মশালা অনুষ্ঠিত</headline>
  <url>http://dainiksylhet.com/details/105096</url>
  <published_at>  প্রকাশিত হয়েছে : ৮:২৭:১১,অপরাহ্ন ১০ আগস্ট ২০১৭</published_at>
  <category>খুন</category>
  <body>জমিয়তে উলামায়ে ইসলাম বাংলাদেশের কেন্দ্রীয় সিনিয়র যুগ্মমহাসচিব, সাবেক সংসদ সদস্য এডভোকেট মাওলানা শাহীনূর পাশা চৌধুরী বলেছেন, আমাদের মাতৃভূমি আজ কঠিন সময় অতিক্রম করছে। হত্যা,খুন,গুম,ছিনতাই, নারী ধর্ষণ প্রতি দিনের রুটিন হয়ে দাড়িয়েছে। এর একমাত্র কারণ হলো অনৈতিক শিক্ষা। তিনি বলেন, পাশ্চাত্যমুখী শিক্ষা ব্যবস্থায়ই এর জন্য দায়ী। শান্তিময় সমাজ বির্নিমানে সাধারণ শিক্ষার সাথে প্রয়োজনীয় (ধর্মীয়) ইসলামী ছাড়া এই অবক্ষয় রোধ করা সম্ভব নয়। দেশের স্বাধীনতা সার্বভৌমত্ব সুরক্ষা ও ইসলামী তাহযিব-তামাদ্দুন রক্ষায় ছাত্র জমিয়তের প্রতিটি কর্মীকে যোগ্যতা অর্জনের বিকল্প নেই। দেশ-সমাজের নেতৃত্ব দিতে হলে বহুমুখী প্রতিভার অধিকারী হয়ে আগামীর বাংলাদেশ পরিচালনার জন্য মেধাবী ছাত্র নেতাদের এগিয়ে আসার আহবান জানিয়ে সাবেক এমপি শাহীনুর পাশা বলেন, উপমহাদেশের প্রাচীনতম ঐতিহ্যবাহী কাফেলা জমিয়তে উলামায়ে ইসলামের নেতৃত্বে সকল প্রকার অনৈতিকতার বিরুদ্ধে গণআন্দোলন গড়ে তোলতে হবে। তিনি গতকাল বিকেলে সিলেটের বিয়ানী বাজার উপজেলার ঢাকাউত্তর মুহাম্মদপুর জামিয়া দ্বীনিয়া আসআদুল ঊলুম রামধা মাদরাসায় ছাত্র জমিয়তের উদ্দোগে আয়োজিত প্রশিক্ষণ কর্মশালায় প্রধান অতিথির বক্তব্যে এসব কথা বলেন। মাওলানা মামুনুর রশীদের সভাপতিত্বে ও শাখা সেক্রেটারী আব্দুল ওয়াহিদ,সাংগঠনিক সম্পাদক আব্দুল আহাদের যৌথ পরিচালনায় অনুষ্ঠিত কর্মশালায় প্রশিক্ষণ প্রদান করেন, সিলেট জেলা ছাত্র জমিয়তের সাবেক সভাপতি,বিশিষ্ট মুহাদ্দিস মাওলানা আব্দুল মালিক কাসেমী, সিলেট জেলা যুব জমিয়তের সাধারণ সম্পাদক মাওলানা মুহাম্মদ আলী, যুব জমিয়তের কেন্দ্রীয় প্রচার সম্পাদক মাওলানা রুহুল আমীন নগরী, সিলেট জেলা ছাত্র জমিয়তের সাংগঠনিক সম্পাদক রুহুল আমীন,প্রশিক্ষণ সম্পাদক লোকমান হাকিম, বিয়ানীবাজার উপজেলা ছাত্র জমিয়তের সাধারণ সম্পাদক দিলাওয়ার হোসাইন প্রমুখ। অনুষ্ঠানে বিশেষ নসিহত পেশ করেন, ঢাকাউত্তর মুহাম্মদপুর জামিয়া দ্বীনিয়া আসআদুল ঊলুম রামধা মাদরাসার প্রিন্সিপাল মাওলানা ইউসুফ খাদিমানী,শায়খুল হাদীস আউলিয়া হোসাইন, শিক্ষাসচিব মাওলানা আইয়ুব আহমদ হরিপুরী। মাওলানা আব্দুল মালিক কাসেমী বলেন, ছাত্র জমিয়ত একটি আর্দশ বাহী ছাত্র সংগঠন। অন্যান্য সংগঠনের মতো নয়। এখানে কোন প্রকার পদপদবীর জন্য লবিং-প্রুপিংয়ের স্থান নেই। এক মাত্র আল্লাহর সন্তুষ্টি অর্জনের জন্যই আমাদের রাজনীতি । মাওলানা মোহাম্মদ আলী ছাত্র জমিয়তের কর্মীদেরকে ফেসবুক ব্যবহার থেকে বিরত থাকার আহবান জানান। সিলেট জেলা ছাত্র জমিয়তের সাবেক প্রচার সম্পাদক ও যুব জমিয়তের বর্তমান কেন্দ্রীয় প্রচার সম্পাদক মাওলানা রুহুল আমীন নগরী তার বক্তব্যে পাঠ্যসুচির পাশা-পাশী পুর্বসুরী আকাবিরদের জীবনী অধ্যায়নের আহবান জানান। তিনি বলেন, একজন আর্দশ কর্মীর বৈশিষ্ট হলো পুর্বসুরীদের ইতিহাস জানা,তাই ছাত্র জমিয়তের কর্মীদের বেশী করে পড়তে হবে। মেধার রাজ্যে সফলতা অর্জনের মাধ্যমেই ছাত্র জীবনকে সুন্দর ও সাফল্যমন্ডিত করতে হবে। উল্লেখ্যযে, গত ২৭ জুলাই মাওলানা মামুনুর রশীদকে সভাপতি ও আব্দুল ওয়াহিদকে সাধারণ সম্পাদক করে জামিয়া রামধা ছাত্র জমিয়তের শাখা গঠন করা হয়।</body>
</article>
