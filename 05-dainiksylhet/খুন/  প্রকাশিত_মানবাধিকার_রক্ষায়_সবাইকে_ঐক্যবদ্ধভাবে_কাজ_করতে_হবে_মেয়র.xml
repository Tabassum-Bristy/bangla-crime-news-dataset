<article>
  <headline>মানবাধিকার রক্ষায় সবাইকে ঐক্যবদ্ধভাবে কাজ করতে হবে: মেয়র</headline>
  <url>http://dainiksylhet.com/details/114964</url>
  <published_at>  প্রকাশিত হয়েছে : ৮:১৯:৩০,অপরাহ্ন ১১ ডিসেম্বর ২০১৭</published_at>
  <category>খুন</category>
  <body>দৈনিকসিলেটডটকম:সিলেট সিটি কর্পোরেশনের মেয়র আরিফুল হক চৌধুরী বলেছে- বিশ্বব্যাপী মানবাধিকার লংঘনের মহা প্রতিযোগিতা চলছে। শক্তিশালী দেশ যেমন দুর্বল রাষ্ট্রগুলোর উপর তেমনী ক্ষমতাসীন গোষ্ঠীগুলো দুর্বল প্রতিপক্ষদের উপর জুলুম-নিপীড়ন চালাচ্ছে। আমাদের দেশেও প্রতিনিয়ত মানবাধিকার লংঘনের ঘটনা ঘটছে। বার বার অধিকার হরণ করে আমার উপরও মানবাধিকার পরিপন্থি কাজ করা হয়েছে। দেশে চলছে খুন, গুম, হত্যা, ধর্ষন সহ বিনাবিচারে মানুষ হত্যা। গুম মহামারি আকার ধারণ করেছে। এই অবস্থায় শুধু সরকার কিংবা কয়েকটি মানবাধিকার সংগঠনের দ্বারাতে মানবাধিকার প্রতিষ্ঠা সম্ভব নয়। তাই সর্বাগ্রে মানুষকে তাদের অধিকার সম্পর্কে সচেতন করার মাধ্যমে স্ব স্ব অবস্থান থেকে মানবাধিকার প্রতিষ্ঠায় সচেতন নাগরিক সমাজকে এগিয়ে আসতে হবে। সর্বোপরি মানবাধিকার কর্মীগণ তাদের জীবনের ঝুকি নিয়ে মানবাধিকার রক্ষায় কাজ করছেন। জাতি তাদের আজীবন শ্রদ্ধার সাথে স্মরণ করবে। তিনি সোমবার বিশ্ব মানবাধিকার দিবস-২০১৭ উপলক্ষে বাংলাদেশ মানবাধিকার কমিশন সিলেট মহানগর আয়োজিত আলোচনা সভায় প্রধান অতিথির বক্তব্যে উপরোক্ত কথা বলেন। কমিশনের সিলেট মহানগর সভাপতি আব্দুল মন্নানের সভাপতিত্বে ও যুগ্ম সাধারণ সম্পাদক সাজন আহমদ সাজু’র সঞ্চালনায় অনুষ্ঠিত আলোচনা সভায় প্রধান বক্তা হিসেবে উপস্থিত ছিলেন বাংলাদেম মানবাধিকার কমিশন-এর সিলেট বিভাগীয় গভর্ণর রোটারিয়ান ড. আর কে ধর। মেয়র আরিফুল হক চৌধুরী বলেন- ফিলিস্তিনের নিজস্ব ভুখন্ড জেরুজালেমকে ইসরাইলের রাজধানী ঘোষনা করে মার্কিন প্রেসিডেন্ট ডোনাল্ড ট্রাম্প ফিলিস্তিনিদের অধিকার লংঘন করেছে। এই ঘটনাকে কেন্দ্র করে গোটা বিশ্ব এখন উত্তাল রয়েছে। এর জন্য মানবাধিকার কর্মীদের আরো বেশী স্বোচ্ছার হতে হবে। সিলেট হচ্ছে দেশের আধ্যাত্মিক রাজধানী। এখানে রয়েছে ধর্মীয় সম্প্রীতির উজ্জল দৃষ্ঠান্ত। সকল ভেদাভেদ ভুলে পরিচ্ছন্ন নগরী গড়তে মানবাধিকার সংরক্ষনের বিকল্প নেই। মানবাধিকার কর্মীরা আমাকে ভালবাসেন। আমি সব সময় মানবাধিকার কর্মীদের পাশে অতীতেও ছিলাম, এখনও আছি এবং ভবিষ্যতেও থাকবো ইনশাআল্লাহ। নগরীর দরগা গেইট সংলগ্ন একটি হল রুমে অনুষ্ঠিত আলোচনা সভায় বিশেষ অতিথি হিসেবে বক্তব্য রাখেন- সিলেট সিটি কর্পোরেশনের প্যানেল মেয়র ও ৪নং ওয়ার্ডেে কাউন্সিলার রেজাউল হাসান কয়েস লোদী, ৮নং ওয়ার্ডের কাউন্সিলার ইলিয়াছুর রহমান ইলিয়াছ, বাংলাদেশ মানবাধিকার কমিশনের কেন্দ্রীয় বিশেষ প্রতিনিধি ফারুক আহমদ শিমুল, কমিশনের সিলেট জেলার সাধারণ সম্পাদক ইসলাম উদ্দিন। কমিশনের সিলেট মহানগর সহ-আন্তর্জাতিক বিষয়ক সম্পাদক মির্জা ফুয়াদ হাসান আওলাদের পবিত্র কোরআন তেলাওয়াতের মধ্য দিয়ে সুচীত সভার শুরুতে স্বাগত বক্তব্য রাখেন কমিশনের সিলেট মহানগর সাধারণ সম্পাদক রাশেদুজ্জামান রাশেদ। অন্যান্যের মধ্যে বক্তব্য রাখেন ও উপস্থিত ছিলেন- কমিশনের মহানগর সহ-সভাপতি গোলজার আহমদ, গিয়াস উদ্দিন, ফখরুল আলম তালুকদার, আকরার বখত মজুমদার, সোহেল আহমদ চৌধুরী, শাহাব উদ্দিন আহমদ, সাংগঠনিক সম্পাদক মিয়া মো: রুস্তুম মাসুদ, সহ-সাংগঠনিক সম্পাদক জুমেল আহমদ, দিলীপ দে, আবুল বশর সাক্কু, মাহবুব খান, কামরান তালুকদার, মির্জা এম কামরুল ইসলাম, কমিশনের সদর উপজেলা সভাপতি শিশির সরকার, মহানগরের দফতর সম্পাদক পরিমল পাল, সমাজ কল্যান সম্পাদক জিয়াউর রহমান, সহ-শিক্ষা বিষয়ক সম্পাদক রুহুল আমীন কমল, প্রচার সম্পাদক রাসেল মিয়া, স্বাস্থ্য বিষয়ক সম্পাদক ডা: দেব দুলাল দে পরাগ, মহিলা বিষয়ক সম্পাদিকা রিনা বেগম, সদস্য সাঈদ মাহমুদ ওয়াদুদ, হেলাল আহমদ, জাবেদ আহমদ, তফাজ্জুল হক সুমন, আব্দুল্লাহ মো: আদিল, ডা: আব্দুল আউয়াল, শাহ আল আমীন, সুহেল দাস, মিজানুর রহমান, নাহিয়ান আহমদ রিপন, চাদ আহমদ উজ্জল, রফিকুল ইসলাম নাঈম, ফাহমিদা বুশরা ও হাজেরা আক্তার প্রমুখ। প্রধান বক্তার বক্তব্যে ড. আর কে ধর বলেন- মানবতার কল্যানের মহান ব্রত নিয়ে শুরু হওয়া বাংলাদেশ মানবাধিকার কমিশন হাটি হাটি পা পা করে ৩০ বছরে পদার্পন করেছে। বাংলাদেশ ছাড়াও বিশ্বের ৪২ টি দেশে আমাদের কমিশন অত্যন্ত সাহসিকতা ও আন্তরিকতার সহিত কাজ করে যাচ্ছে। মানবাধিকার প্রতিষ্ঠায় বাংলাদেশ মানবাধিকার কমিশন সব সময়ই জাতির নিকট অঙ্গিকারাবদ্ধ হয়ে তাদের কার্যক্রম পরিচালনা করে আসছে। কমিশনকে স্ব স্ব অবস্থান থেকে সহযোগিতা করার জন্য সচেতন নাগরিকবৃন্দের প্রতি আহ্বান জানান তিনি। সভাপতির বক্তব্যে- বাংলাদেশ মানবাধিকার কমিশন সিলেট মহানগর সভাপতি আব্দুল মন্নান বলেন- একটি গোষ্ঠী বা একটি সংগঠনের দ্বারাতে মানবাধিকার প্রতিষ্ঠা করা সম্ভব নয়। সকল সচেতন নাগরিক বৃন্দকে নিজ অবস্থান থেকে মানবাধিকার রক্ষায় কাজ করতে হবে। মহানগরের কোন স্থানে মানবাধিকার লংঘনের ঘটনা ঘটলে বাংলাদেশ মানবাধিকার কমিশন তাদের সর্বশক্তি নিয়ে কাজ করতে প্রস্তুত রয়েছে। এক্ষেত্রে প্রয়োজন সকল মহলের সহযোগিতা ও আন্তরিকতা। </body>
</article>
