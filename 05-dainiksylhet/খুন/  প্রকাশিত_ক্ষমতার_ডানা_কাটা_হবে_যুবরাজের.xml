<article>
  <headline>ক্ষমতার ডানা কাটা হবে যুবরাজের</headline>
  <url>http://dainiksylhet.com/details/142974</url>
  <published_at>  প্রকাশিত হয়েছে : ১১:০৪:৩৯,অপরাহ্ন ২০ নভেম্বর ২০১৮</published_at>
  <category>খুন</category>
  <body>দৈনিকসিলেটডেস্ক:যুক্তরাষ্ট্রে স্বেচ্ছানির্বাসিত সৌদি লেখক জামাল খাশোগিকে তুরস্কের মাটিতে হত্যা করার নির্দেশ দিয়েছিলেন সৌদি আরবের ক্ষমতাসীন যুবরাজÑ এমন খবর বেরিয়েছে। যদিও এ নিয়ে এখনো নিশ্চিত কোনো প্রমাণ পাওয়া যায়নি। কিন্তু মোহাম্মদ বিন সালমান যদি এই হত্যাকা-ের নিদের্শদাতা হিসেবে ধরা পড়ে যান, তা হলে কী হবে তার? বিবিসি বলছে, এটা প্রমাণিত না হলেও যুবরাজের ক্ষমতার ডানা কেটে দেওয়া হবে।২ অক্টোবর ইস্তানবুলে সৌদি দূতাবাসে যাওয়ার পর লেখক জামাল খাশোগি খুন হয়েছেন এখন পর্যন্ত এটাই ‘সত্য’ বলে প্রতীয়মান। তুরস্কের দাবিই শুধু নয়, সৌদি আরবও তা স্বীকার করে নিয়েছে যে, ‘রাষ্ট্রের শীর্ষ পদের ব্যক্তিদের ইশারায়’ এ হত্যাকা- ঘটেছে। অনেকের ধারণা, যেমন মার্কিন কেন্দ্রীয় গোয়েন্দাসংস্থাও বলছে, এই খুনের নির্দেশদাতা ক্ষমতাসীন যুবরাজ মোহাম্মদ বিন সালমান। কিন্তু রিয়াদ বলছে, যুবরাজ কিচ্ছু জানতেন না। মার্কিন প্রেসিডেন্টও সিআইএর মূল্যায়নকে অসম্পূর্ণ বলছেন। তবে ডোনাল্ড ট্রাম্পের ভাষ্য অনুযায়ী, খাশোগি হত্যাকা-ের বিষয়ে আজই যুক্তরাষ্ট্র তাদের তদন্তের সারকথা প্রকাশ করবে।পদ থাকবে, কমবে ক্ষমতাবিবিসির বিশ্লেষক ফ্রাংক গার্ডনার বলেছেন, ‘তদন্তের ফল যা-ই হোক, যুবরাজ মোহাম্মদ বিন সালমানের সুনামের ওপর এরই মধ্যে গুরুতর প্রভাব পড়েছে।’ খাশোগি খুনের ঘটনা কীভাবে সৌদি আরবের ভেতরে যুবরাজের অবস্থানকে ক্ষতিগ্রস্ত করেছে, সেটি এখন দেখার বিষয়।যুবরাজ মোহাম্মদের বয়স মাত্র ৩৩ বছর। তাকে দেখা হয় লাখ লাখ তরুণ সৌদির ভবিষ্যতের আশার প্রতীক হিসেবে। মনে করা হয় তিনি প্রযুক্তি, কর্মসংস্থান এবং সার্বিক প্রগতির মাধ্যমে সৌদি আরবকে একবিংশ শতাব্দীতে পৌঁছে দেবেন।কিছুদিন আগেও পশ্চিমা দেশগুলোর নেতা থেকে শুরু করে হলিউড পর্যন্ত বিভিন্ন স্থানে প্রশংসিত হচ্ছিলেন মোহাম্মদ। কিন্তু এখন অনেকেই গভীরভাবে সন্দেহ করছেন যে, এ হত্যাকা-ের পেছনে হয়তো তার হাত ছিল। এর ফলে সৌদি আরবের নেতৃত্ব ২০০১ সালের ১১ সেপ্টেম্বরের সন্ত্রাসী হামলার পর সবচেয়ে গুরুতর রাজনৈতিক সংকটের মধ্যে পড়েছে।খাশোগি হত্যায় যুবরাজের ভূমিকার বিষয়ে ফ্রাংক গার্ডনার বলেছেন, ‘সৌদি সরকার হয়তো এটা প্রকাশ্যে স্বীকার করবে না। কিন্তু এটা খুবই সম্ভব যে, কোনোভাবে তার ডানা কেটে দেওয়া হবে।’ অর্থাৎ তার ক্ষমতা ও প্রভাব কিছুটা খর্ব করা হবে।মোহাম্মদ বিন সালমান ক্রাউন প্রিন্স অর্থাৎ বর্তমান বাদশার উত্তরাধিকারী হয়েছিলেন গত বছর জুনে। গার্ডনার বলছেন, ‘তাকে যদি তার পদ থেকে একেবারেই সরিয়ে দেওয়া হয়, সেটা হবে খুবই নাটকীয় ও বিস্ময়কর। বরং মনে করা হচ্ছে, তার উপাধি ও মর্যাদা হয়তো অপরিবর্তিতই থাকবে। কারণ তিনি এখনো তার বাবা বাদশাহ সালমানের প্রিয় পুত্র।’গতকাল বাদশাহ সালমান বিন আবদুল আজিজ বার্ষিক যে ভাষণ দিয়েছেন, সেখানে তিনি বরং যুবরাজ মোহাম্মদের প্রশাসনের প্রশংসাই করেছেন।তবে যুবরাজের হাতে থাকা কিছু ক্ষমতা হয়তো চুপিসারে অন্যদের হাতে তুলে দেওয়া হবে। এর ফলে অনেকটা আগের মতোই ক্ষমতার ভাগাভাগির ঐতিহ্য ফিরিয়ে আনা হবে। এতে হয়তো দেশটিতে একটা স্থিতিশীলতা আসবে।ভয়ঙ্কর অডিওখাশোগির খুনের একটি অডিও রেকর্ডিং উদ্ধার করে যুক্তরাষ্ট্রসহ কয়েকটি দেশকে দিয়েছিল তুরস্ক। সেই অডিও শুনতে চান না মার্কিন প্রেসিডেন্ট। ট্রাম্প বলেছেন, ‘এটা যন্ত্রণাদায়ক টেপ, একটি ভয়ানক টেপ।’ ফক্স নিউজকে তিনি বলেছেন, ‘আমি টেপটি শুনতে চাই না, টেপ শোনার মতো কোনো কারণ নেই।’এদিকে খাশোগি খুনে জড়িত সন্দেহে সৌদি আরবের ১৮ নাগরিকের ওপর নিষেধাজ্ঞা আরোপ করেছে জার্মানি। যুক্তরাষ্ট্র এ ধরনের নিষেধাজ্ঞা কদিন আগে আরোপ করেছে। কিন্তু ইরানকে ঠেকাতে সৌদি-শক্তি ব্যবহার করার উদ্দেশ্যে ট্রাম্প কি যুবরাজকে রক্ষা করার চেষ্টা করছেন এ প্রশ্নও রয়েছে।</body>
</article>
