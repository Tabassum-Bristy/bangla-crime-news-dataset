<article>
  <headline>বোরকা পরে সিনেমা দেখলেন মাহি</headline>
  <url>http://dainiksylhet.com/details/136771</url>
  <published_at>  প্রকাশিত হয়েছে : ৪:৫৩:১৭,অপরাহ্ন ২৭ আগস্ট ২০১৮</published_at>
  <category>খুন</category>
  <body>দৈনিকসিলেটডেস্ক: ঈদুল আজহায় মুক্তি পেয়েছে মাহিয়া মাহি অভিনীত ‘জান্নাত’ ও ‘মনে রেখ’। সনি সিনেমা হলে বোরকা পরে গোপনে ‘মনে রেখ’ সিনেমা দেখতে গিয়েছিলেন তিনি। ফেসবুক লাইভে এসে ছবি দেখার অভিজ্ঞতা শেয়ার করেছেন।মাহি বলেন, ‘আমি ‘মনে রেখ’ সিনেমাটি দেখতে গিয়েছিললাম সনি সিনেমা হলে। অনেক ভালো লেগেছে। মজার ব্যাপার হল ৬টার শো দেখতে হলে ঢুকে আমি চমকে গেলাম। কারণ হলের ভেতরে চেয়ারগুলো তখনও ফাঁকা, মন খরাপ হয়ে গেল। বসে বসে ফাঁকা চেয়ার গুনছি। কিছুক্ষণ পরে দেখি একে একে দর্শক এসে পুরো হল ভরে গেল। আমি কিন্তু চাপা মারছিনা।’মাহি আরও বলেন, ‘ছবিটি দেখতে গিয়ে নতুন একটি অভিজ্ঞতা হল, আমি আগে থেকেই শুনতাম মেয়েরা আমার ছবি বেশি দেখে। ছেলেরাও দেখে। এই ছবি দেখতে গিয়ে দেখলাম ১০০ জনের মধ্যে ৯০ জনই মেয়ে দর্শক। বুঝলাম আমরা মেয়েরা যখন হলে যাই তখন কেউ একা যাই না। প্রত্যেকেই সঙ্গে কাউকে না কাউকে নিয়ে আসি। তেমনটাই দেখলাম। কেউ বান্ধবী, কেউ বোন কিংবা বন্ধুকে সঙ্গে নিয়ে এসেছে আমার সিনেমা দেখতে। ছবিটা দেখে আমি নিজেও অনেক মজা পেয়েছি। দর্শকের উচ্ছাস দেখেও অনেক ভালো লেগেছে। ছবিটা হাসি, ইমোশন এক কথায় সব আছে। বলা যায় এটা একটা পাঁচ মিশালি ছবি। প্রযোজনা প্রতিষ্ঠান ‘হার্টবিট’ আমাকে নিয়ে অনেক বড় একটা কাজ করেছে। আমি তাদের প্রতি কৃতজ্ঞ। ছবিটি অনেক ভালো একটা ছবি।’জান্নাত ছবি নিয়ে মাহি বলেন,‘আমরা সব চেয়ে ফেভারিট ছবি ‘জান্নাত’। ছবির নামটি শুনেই শান্তি লাগে। সামনে সপ্তাহে অনেক সিনেমা হলে আসবে সিনেমাটি এই আশা করি। আমি ছবির প্রচারণা করতে পারি না। আপনারা যদি আমার দুইটা ছবি দেখেন তাহলে ছবি হিট করবে। ছবি দেখুন এবং ছবি দেখে এসে নিজের মতামত প্রকাশ করুন।’‘মনে রেখ’ সিনেমায় কলকাতার অভিনেতা বনির সঙ্গে জুটি বেঁধে পর্দায় হাজির হয়েছেন মাহিয়া মাহি। ওয়াজেদ আলী সুমন পরিচালিত ছবিটি প্রযোজনা করেছে হার্টবিট প্রোডাকশন। অন্যদিকে মোস্তাফিজুর রহমান মানিক পরিচালিত ‘জান্নাত’ সিনেমায় অভিনয় করেছেন মাহি-সাইমন জুটি।</body>
</article>
