<article>
  <headline>আধুনিক রাষ্ট্রে পরিণত করতে জাতীয় পার্টির বিকল্প নেই: রুহুল আমীন</headline>
  <url>http://dainiksylhet.com/details/126039</url>
  <published_at>  প্রকাশিত হয়েছে : ৬:১৮:৩৩,অপরাহ্ন ২২ এপ্রিল ২০১৮</published_at>
  <category>খুন</category>
  <body>দৈনিকসিলেট:  জাতীয় পার্টির মহাসচিব, সাবেক মন্ত্রী এ.বি.এম রুহুল আমীন হাওলাদার বলেছেন, স্বাধীন সার্বভৌম বাংলাদেশকে আধুনিক রাষ্ট্রে পরিণত করতে জাতীয় পার্টির বিকল্প নেই। পার্টির চেয়ারম্যান, সাবেক সফল রাষ্ট্রপতি আলহাজ¦ হুসেইন মুহম্মদ এরশাদকে ক্ষমতায় আনতে হবে।বিএনপি, আওয়ামীলীগের সকল জুলুম, অত্যাচারের জবাব জনগণ ভোটের মাধ্যমে দিবেন ইনশাআল্লাহ। তিনি রোববার দুপুরে নগরীর জেলা পরিষদ মিলনায়তনে আগামী ৯ মে বুধবার, সিলেট সরকারি আলিয়া মাদরাসা মাঠে জাতীয় পার্টির বিভাগীয় মহাসমাবেশ সফল করার লক্ষ্যে জাতীয় পার্টি সিলেট বিভাগ আয়োজিত মতবিনিময় সভায় প্রধান অতিথির বক্তব্য রাখছিলেন। জাতীয় পার্টির প্রেসিডিয়াম সদস্য ও সিলেট জেলা জাতীয় পার্টির আহবায়ক এ.টি.ইউ তাজ রহমানের সভাপতিত্বে মতবিনিময় সভায় বিশেষ অতিথির বক্তব্য রাখেন এলজিআরডি প্রতিমন্ত্রী, পার্টির প্রেসিডিয়াম সদস্য মশিউর রহমান রাঙ্গা, প্রেসিডিয়াম সদস্য সুনীল শুভ রায়, কেন্দ্রীয় ভাইস চেয়ারম্যান এডভোকেট গিয়াস উদ্দিন আহমদ, জাতীয় সংসদের বিরোধী দলীয় হুইপ নুরুল ইসলাম ওমর, যাগ্ম মহাসচিব ইয়াহইয়া চৌধুরী এহিয়া এমপি, সাংগঠনিক সম্পাদক মুনিম চৌধুরী বাবু এম.পি ও সাব্বির আহমদ, কেন্দ্রীয় কমিটির সদস্য পীর ফজলুর রহমান মিছবাহ এমপি, সাইফুদ্দীন খালেদ, জাহাঙ্গীর আলম, আহমদ রিয়াজ। জাতীয় পার্টির কেন্দ্রীয় নির্বাহী সদস্য, সিলেট জেলার সদস্য সচিব মোঃ উছমান আলী চেয়ারম্যান ও মহানগর শাখার সদস্য সচিব এডভোকেট আব্দুল হাই কাইয়ুমের যৌথ পরিচালনায় সভায় বক্তব্য রাখেন ও উপস্থিত ছিলেন সাবেক এমপি আব্দুল মজিদ, সুনামগঞ্জ জেলা জাপা নেতা আনম অহিদ কনা মিয়া, মৌলভীবাজার জেলা জাপা নেতা শাহাব উদ্দিন, হবিগঞ্জ জেলা জাপা নেতা শংকর পাল, কেন্দ্রীয় সদস্য ও সিলেট জেলা মহিলা পার্টির সভানেত্রী নাহিদা আক্তার চৌধুরী, যুব সংহতি সিলেট জেলা সভাপতি আলতাফুর রহমান আলতাফ, সাধারণ সম্পাদক মরতুজা আহমদ চৌধুরী, যুব সংহতি নেতা ইসমাইল আলী আশিক, মহানগর যুব সংহতি সভাপতি মোঃ আবু সুফিয়ান, স্বেচ্ছাসেবক পার্টির নেতা আবুল কালাম, শ্রমিক পার্টির নেতা শাহজাহান সিরাজী, ছাত্র সমাজের নেতা জয়নুল আহমেদ, আল আমীন, আফজাল হোসেন, জাপা নেতা দৌলা মিয়া সহ কেন্দ্রীয়, সিলেটের বিভিন্ন উপজেলা জাপা ও অঙ্গ সংগঠনের নেতৃবৃন্দ। প্রধান অতিথি আরো বলেন, জাতীয় পার্টি ৯ বছরে দেশ পরিচালনায়র সময় এখনকার মত খুন, গুম হয়নি। দেশের মানুষ শান্তিতে ছিলো। কিন্তু ওই শান্তি আওয়ামীলীগ-বিএনপির সহ্য হয়নি। তারা হটকারী আন্দোলন শুরু করলে দেশ ও জনগণের স্বার্থে আমাদের নেতা হুসেইন মুহম্মদ এরশাদ স্বইচ্ছায় পদত্যাগ করেন। তৎকালীন সরকার তার প্রতি অবিচার করেছে। সেই অবিচারের জবাব জনগণ আগামীতে দিবে। তিনি আগামী ৯ মে সিলেট বিভাগীয় মহাসমাবেশ সফল করে হুসেইন মুহম্মদ এরশাদের হাতকে আরো শক্তিশালী করতে জাতীয় পার্টি ও অঙ্গ সংগঠনের নেতাকর্মীকে ঐক্যবদ্ধ থাকার আহবান জানান। বিজ্ঞপ্তি</body>
</article>
