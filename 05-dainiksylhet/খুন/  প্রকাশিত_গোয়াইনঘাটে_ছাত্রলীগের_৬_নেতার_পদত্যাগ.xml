<article>
  <headline>গোয়াইনঘাটে ছাত্রলীগের ৬ নেতার পদত্যাগ</headline>
  <url>http://dainiksylhet.com/details/104997</url>
  <published_at>  প্রকাশিত হয়েছে : ৯:৩৩:০৪,অপরাহ্ন ০৯ আগস্ট ২০১৭</published_at>
  <category>খুন</category>
  <body>দৈনিকসিলেটডটকম:সিলেট জেলা ছাত্রলীগের ঘোষিত গোয়াইনঘাট উপজেলা ও বিশ্ববিদ্যালয় ও কলেজ শাখার ৬ নেতা পদত্যাগ করেছেন। ৩১ জুলাই সিলেট জেলা ছাত্রলীগ কর্তৃক কমিটি ঘোষণার পর তৃনমূল এবং ত্যাগি নেতাকর্মীদের মধ্যে চরম অসন্তু‘ষ ও বিদ্রোহ দেখা দেয়।বিক্ষোভে ফেটে পড়েন নেতা কর্মীরা। তাৎক্ষনিক জেলা ছাত্রলীগের সভাপতি ও সাধারণ সম্পাদক এবং ঘোষিত কমিটির বিরুদ্ধে উপজেলায় বিক্ষুব্ধ ছাত্রলীগের নেতা কর্মীরা ঝাড়ু মিছিল এবং নবগঠিত কমিটিকে প্রত্যাখান করে তৃনমূল নেতা কর্মীদের নিয়ে পাল্টা কমিটি ঘোষনা করেন।পরবর্তীতে ৬ আগস্ট ছাত্রলীগ কেন্দ্রীয় সংসদ ঘোষিত কর্মসূচী জাতীর জনক বঙ্গবন্ধু শেখ মুজিবুর রহমানের পলাতক খুনীদের দেশে ফিরিয়ে এনে শাস্তি কার্যকর করতে শোক র‌্যালী,মানববন্ধন ও উপজেলা নিবার্হী অফিসারের মাধ্যেমে পররাষ্ট্র মন্ত্রনালয় বরাবরে স্বারক লিপি প্রধান করেছে তৃনমূল ছাত্রলীগের নেতা কর্মীরা।বিবাদমান গ্রুপের দখলে থাকা উপজেলাসহ সর্বত্র নেতাকর্মীরা ঐক্যবদ্ধ থাকায় জেলা ঘোষিত কমিটির সভাপতি, সম্পাদকসহ নেতারা মাঠে নেই। এরই ধারাবাহিকতায় বুধবার বিকাল ৪টায় গোয়াইনঘাট প্রেসক্লাব মিলনায়তনে তাৎক্ষনিক সংবাদ সম্মেলন করে জেলা ঘোষিত গোয়াইনঘাট উপজেলা ও কলেজ কমিটি থেকে পদত্যাগ করেছেন ৬  নেতা।পদত্যাগী নেতারা হলেন সদ্য ঘোষিত উপজেলা কমিটির সহ-সভাপতি মোশারফ হোসেন মাসুম,সহ-সভাপতি মাসুদ হেলাল মেহেদী, যুগ্ম-সাধারণ সম্পাদক মো. মেহেদি হাসান, গোয়াইনঘাট বিশ্ববিদ্যালয় কলেজ শাখার সাধারণ সম্পাদক সালমান আহমদ, সহ-সভাপতি আমিনুল ইসলাম, যুগ্ম-সাধারণ সম্পাক কবির আহমদ, সাংগঠনিক সম্পাদক গোলাম রেজওয়ান রাজিব প্রমুখ।পদত্যাগী নেতাদের পক্ষে গোয়াইনঘাট প্রেসক্লাবে তাৎক্ষনিক সংবাদ সম্মেলনে লিখিত বক্তব্য পাঠ করেন- উপজেলা কমিটির সহ-সভাপতি মোশারফ হোসেন মাসুম।মোশারফ হোসেন মাসুম বলেন- উক্ত পদধারী নেতাদের পাশাপাশি উপজেলা শাখার সাংগঠনিক আতিকুর রহমানসহ অগণিত নেতারা অচিরেই পদত্যাগ করবেন বলে আমাদেরকে আশ্বস্ত করেছেন।</body>
</article>
