<article>
  <headline>কোম্পানীগঞ্জে যুবক খুন</headline>
  <url>http://dainiksylhet.com/details/147436</url>
  <published_at>  প্রকাশিত হয়েছে : ৩:০৯:০৮,অপরাহ্ন ১৭ জানুয়ারি ২০১৯</published_at>
  <category>খুন</category>
  <body>কোম্পানীগঞ্জ প্রতিনিধি: সিলেটের কোম্পানীগঞ্জ উপজেলার টিকাডহর গ্রামে জমি-জমা নিয়ে বিরোধের জের ধরে আফতাব মিয়া (৩৫) নামে এক ব্যক্তি খুন হয়েছেন। বৃস্পতিবার সকাল ১০টার দিকে এ ঘটনা ঘটে। নিহত আফতাব মিয়া (৩৫) টিকাডহর গ্রামের জব্বার মিয়ার ছেলে। স্থানীয় সূত্র জানান, বৃস্পতিবার সকাল ১০টার দিকে টিকাডহর গ্রামের আফতাব ও তার মামাতো ভাই ইকবালের মধ্যে জমি-জমা নিয়ে বিরোধ সৃষ্টি হয়। একপর্যায়ে ইকবালের ধারালো অস্ত্রের আঘাতে ঘটনাস্থলেই মারা যান আফতাব।কোম্পানীগঞ্জ থানার ভারপ্রাপ্ত কর্মকর্তা (ওসি) মো. তাজুল ইসলাম ঘটনার সতত্য স্বীকার করেছেন। তিনি জানান, মরদেহ উদ্ধার করে ময়না তদন্তের জন্য সিলেট ওসমানী মেডিকেল কলেজ হাসপাতাল মর্গে পাঠানো হয়েছে। ইকিবালকে আটকে অভিযান চালাচ্ছে পুলিশ।</body>
</article>
