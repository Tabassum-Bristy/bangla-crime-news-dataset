<article>
  <headline>দক্ষিণ সুরমায় শেখ রাসেল পরিষদের শোকসভা অনুষ্ঠিত</headline>
  <url>http://dainiksylhet.com/details/105302</url>
  <published_at>  প্রকাশিত হয়েছে : ৯:৪৮:০১,অপরাহ্ন ১২ আগস্ট ২০১৭</published_at>
  <category>খুন</category>
  <body>শেখ রাসেল জাতীয় শিশু কিশোর পরিষদ দক্ষিণ সুরমা উপজেলা শাখা’র উদ্যোগে জাতির জনক বঙ্গবন্ধু শেখ মুজিবুর রহমানের ৪২তম শাহাদাৎ বার্ষিকী ও জাতীয় শোক দিবস উপলক্ষে শোকসভা অনুষ্ঠিত হয়েছে। শনিবার (১২ আগস্ট) বিকেল ৪টায় দক্ষিণ সুরমার শুভেচ্ছা কমিউনিটি সেন্টারে এ শোকসভা অনুষ্ঠিত হয়। শেখ রাসেল পরিষদের উপজেলা সভাপতি শোয়েব আহমদের সভাপতিত্বে ও সাধারণ সম্পাদক জয়ন্ত গোস্বামীর সঞ্চালনায় অনুষ্ঠানে প্রধান অতিথি হিসেবে বক্তব্য দেন সংগঠনটির কেন্দ্রীয় মহাসচিব মাহমুদ উস সামাদ চৌধুরী এমপি। শোকসভায় বিশেষ অতিথি হিসেবে বক্তব্য রাখেন সিলেট জেলা পরিষদ সদস্য রওশন জেবিন রুবা, দক্ষিণ সুরমা উপজেলা আওয়ামী লীগের সভাপতি সাইফুল আলম, ডা. নাজরা চৌধুরী, সিলেট জেলা শেখ রাসেল জাতীয় শিশু কিশোর পরিষদের জেলা সভাপতি ডা. রকিবুল হাসান জুয়েল এবং সাধারণ সম্পাদক দেবব্রত চৌধুরী লিটন। এছাড়াও বক্তব্য দেন উপজেলা আওয়ামী লীগের সহ সভাপতি চুনু মিয়া, যুগ্ম সাধারণ সম্পাদক আব্দুর রাজ্জাক, উপজেলা যুবলীগের আহবায়ক নুরুল ইসলাম, যুগ্ম আহবায়ক মোসাদ্দেক হোসেন মুসা, আশিক আলী, উপজেলা স্বেচ্ছাসেবক লীগের সাধারণ সম্পাদক সারোয়ার আলম মিথুন, জেলা ছাত্রলীগের সহ-সভাপতি এমরুল হক, উপজেলা ছাত্রলীগের সভাপতি সদরুল ইসলাম, শেখ রাসেল জাতীয় শিশু কিশোর পরিষদ বালাগঞ্জ উপজেলা শাখার সভাপতি জিয়াউল হক পান্না, ফেঞ্চুগঞ্জ উপজেলা শাখার সভাপতি আব্দুল হামিদ, সাধারণ সম্পাদক মুমিলুল হাসান, গোলাপগঞ্জ উপজেলা সভাপতি আসাদুল ইসলাম, সাধারণ সম্পাদক নাজমুল ইসলাম প্রমুখ। প্রধান অতিথির বক্তব্যে মাহমুদ সামাদ চৌধুরী বলেন, আগস্ট মাস জাতির শোকের মাস। পচাত্তরের ১৫ আগস্ট জাতির জনক বঙ্গবন্ধু শেখ মুজিবুর রহমানকে সপরিবারে হত্যার মাধ্যমে দেশকে ভিন্ন খাতে প্রবাহিত করার চেষ্টা করা হয়েছিল। বঙ্গবন্ধুর যে সকল খুনিরা দেশের বাইরে অবস্থান করছে তাদেরকে ফিরিয়ে আনতে সরকার বদ্ধপরিকর বলেও মন্তব্য করেন তিনি।</body>
</article>
