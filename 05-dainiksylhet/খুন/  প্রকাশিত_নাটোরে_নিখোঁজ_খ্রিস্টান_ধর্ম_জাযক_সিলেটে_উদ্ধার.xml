<article>
  <headline>নাটোরে নিখোঁজ খ্রিস্টান ধর্ম জাযক সিলেটে উদ্ধার</headline>
  <url>http://dainiksylhet.com/details/114287</url>
  <published_at>  প্রকাশিত হয়েছে : ৯:১০:৩৭,অপরাহ্ন ০১ ডিসেম্বর ২০১৭</published_at>
  <category>খুন</category>
  <body>দৈনিকসিলেটডটকম:নাটোরের বড়াইগ্রামের জোনাইল সেন্ট লুইস উচ্চ বিদ্যালয়ের প্রধান শিক্ষক ও জোনাইল ধর্মপল্লীর সহকারী পাল-পুরোহিত ফাদার ওয়াল্টার উইলিয়াম রোজারিওকে (৪১) সিলেট থেকে উদ্ধার করা হয়েছে। শুক্রবার দুপুরে দক্ষিণ সুরমার কেন্দ্রীয় বাস টার্মিনাল এলাকা থেকে তাকে উদ্ধার করা হয়।সিলেট মহানগর পুলিশের কমিশনার গোলাম কিবরিয়া বিষটি নিশ্চিত করে জানান, নাটোরের নিখোঁজ ফাদারকে দক্ষিণ সুরমার বাস টার্মিনাল থেকে উদ্ধার করে পুলিশ। তাকে ঢাকায় নিয়ে যাওয়া হচ্ছে বলেও জানান তিনি।প্রসঙ্গত; গত ২৬ নভেম্বর বিকাল ৪টার দিকে নাটোরের বড়াইগ্রাম উপজেলার বনপাড়া মিশন মার্কেট থেকে জোনাইল ধর্মপল্লীর উদ্দেশ্যে রওনা দেয়ার পর থেকে তার খোঁজ পাওয়া যাচ্ছে না।পরদিন দুপুরে তার নিখোঁজ হওয়ার সংবাদ থানা পুলিশ ও প্রশাসনকে জানালে তাকে উদ্ধারে ব্যাপক তৎপরতা শুরু হয়েছে। পাল-পুরোহিত ওয়াল্টার বনপাড়া পৌর শহরের মিশন পাড়া এলাকার মৃত সিলভেস্টার রোজারিও’র ছেলে। একই মহল্লায় প্রায় এক বছর আগে আলোচিত জঙ্গি হামলায় ব্যবসায়ী সুনীল গোমেজ খুন হন।</body>
</article>
