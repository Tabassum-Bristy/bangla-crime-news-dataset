<article>
  <headline>কি থেকে কি হলেন রণবীর সিং!</headline>
  <url>http://dainiksylhet.com/details/105042</url>
  <published_at>  প্রকাশিত হয়েছে : ৩:৩৪:০০,অপরাহ্ন ১০ আগস্ট ২০১৭</published_at>
  <category>খুন</category>
  <body>দৈনিজকসিলেটডেস্ক: মাত্র ছয় সপ্তাহের ব্যবধানে নিজের শরীরকে পুরোপুরি পাল্টে ফেললেন বলিউডের হার্টথ্রুব নায়ক রণবীর সিং। রণবীরের ফিটনেস ট্রেইনার সম্প্রতি তার ইনস্টাগ্রামে রণবীরের দুটো ছবি পাশাপাশি রেখে শেয়ার করেন। ছয় সপ্তাহের মধ্যে তার ক্লায়েন্টের মধ্যে কি উন্নতি নিয়ে এসেছেন সেটা দেখানোর চেষ্টা করেন সেই ব্রিটিশ ফিটনেস ট্রেইনার লয়েড স্টিভেনস্। খবর এনডিটিভির।ছবিটির সাথে ক্যাপশন লিখেন: ‘ছয় সপ্তাহের মধ্যে রণবীর সিং ছেলেটির রূপান্তরটা দেখুন। অনেকদিন হলো ছবিটি শেয়ার করিনা। কিন্তু যখনই আমি ছবিটার দিকে তাকাই, গর্ববোধ করি। মনে আসে আমি ও রণবীর সিং বেশ কষ্ট করে এটা অর্জন করেছি। তার ব্যস্ত শিডিউল থাকার কারণে আমাদেরকে অনেক রাতে বা ভোর সকালে ট্রেইনিং চালাতে হয়েছে। তারপরও আমরা এটা অর্জন করতে সক্ষম হয়েছি।’প্রথম ছবিটি সিনেমাতে আসার আগের বলে মনে করা হচ্ছে। আর দ্বিতীয়টি দেখে মনে হচ্ছে ২০১৩ তে রামলীলার সময়কার ছবি। সঞ্জয় লীলা বানসালীর রামলীলাতে এরকম ফিগার নিয়ে হাজির হয়েছিলেন রণবীর সিং।রণবীর সিংয়ের দুটো ছবি পাশাপাশি শেয়ার করার পর ব্রিটিশ সেই ফিটনেস ট্রেইনারের পোস্টে মন্তব্য ও লাইকের হিড়িক পরে গিয়েছে। রণবীর ভক্তরা তাদের প্রিয় নায়কের দুই সময়ের দুটি ছবিতে অনুপ্রেরণার রসদ পাচ্ছে।</body>
</article>
