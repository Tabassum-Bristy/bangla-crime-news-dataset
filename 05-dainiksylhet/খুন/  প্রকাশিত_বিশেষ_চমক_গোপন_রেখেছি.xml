<article>
  <headline>বিশেষ চমক গোপন রেখেছি</headline>
  <url>http://dainiksylhet.com/details/103545</url>
  <published_at>  প্রকাশিত হয়েছে : ১১:৪৮:৪২,অপরাহ্ন ২২ জুলাই ২০১৭</published_at>
  <category>খুন</category>
  <body>দৈনিকসিলেটডেস্ক:মেজর জেনারেল (অব) সৈয়দ মুহাম্মদ ইবরাহীম, বীর প্রতীক।তিনি বাংলাদেশ কল্যাণ পার্টির চেয়ারম্যান। যমুনা নিউজ টোয়েন্টিফোর ডটকমের সঙ্গে কথা বলেছেন রাজনীতির নানান বিষয় নিয়ে। পাঠকদের জন্য তার সাক্ষাতকারের দ্বিতীয় পর্বটি তুলে ধরা হলো।আগামী নির্বাচনী হাওয়ায় বিএনপির অবস্থান কি হবে বলে আপনি মনে করেন? বাংলাদেশ কল্যাণ পার্টি এবারের নির্বাচনে বিশেষ কোনো চমক বা পলিসি গ্রহণ করছে কি?মেজর জেনারেল (অব.) সৈয়দ মুহাম্মদ ইবরাহিম বীর প্রতীক: বাংলাদেশ কল্যাণ পার্টি ২০০৮ সালের নির্বাচনে ৩৬টি আসনে অংশগ্রহণ করেছিল। প্রতিটি আসনে আমরা পরাজিত হয়েছি এবং পরাজিত হয়েও আমরা খুশি। কারণ অভিজ্ঞতা আমাদের সম্পদ। আমাদের বিশেষ চমক গোপন রেখেছি। সেই চমকটি আমরা আদৌ প্রয়োগ করব কিনা এটা আমরা জোট নেত্রী বেগম খালেদা জিয়ার সঙ্গে কথা বলেই স্থির করব। এখনো সেটা বলার সময় আসেনি।এবারের নির্বাচনে আপাতত বারোটি আসনে বারো জন প্রার্থীকে নিয়ে চিন্তা করছি। তবে নিশ্চিত যে, জোট নেত্রীর সঙ্গে আলোচনার পর তিনি যেখানে কল্যাণ পার্টির প্রার্থী দিতে সম্মত হবেন, সেখানেই মাত্র আমরা প্রার্থী দেব।তবে উল্লেখ করার মতো একটি স্মৃতি হলো, প্রায় সাড়ে পাঁচ বছর আগে, কল্যাণ পার্টি বর্তমান জোটে যোগদানকালীন সময়ে, জোট নেত্রী কল্যাণ পার্টির চেয়ারম্যানকে, গুরুত্বপূর্ন ইশারা দিয়েছিলেন নিবার্চন আসন প্রসংগে।সেই ইশারার পরিপ্রেক্ষিতেই আমি গত সাড়ে পাঁচ বছর যাবত, কেন্দ্রীয় জোট পর্যায়ের কর্মকান্ডের বাইরে, আমার ব্যক্তিগত শ্রম মেধা সময় পুজি ইত্যাদি বিনিয়োগ করছি হাটহাজারীতে (চট্টগ্রাম-৫) জোটের সম্ভ্যব প্রার্থী হিসাবে। শুধু জোট না বলে, এটাও বলা যায়, বাংলাদেশী জাতীয়তাবাদী শক্তি, ধর্মীয় মূল্যবোধের শক্তি এবং গণতন্ত্রকামী জনশক্তির সম্মিলিত অংঙ্গনের প্রার্থী হিসাবে নির্বাচন করতে চাই। নেতিবাচক কোনো চমক অতীতেও ছিলনা, বর্তমানেও আমাদের কাছে নেই। ১৯৮৬ সালে যেমন ঘটে ছিল, ঐরকম ঘটনা ঘটিয়ে আগামী নির্বাচনের আগে সংবাদ শিরোনা হতে চাই না।আপনার অবর্তমানে এই দলের ভবিষ্যত নিয়ে কী ভাবছেন?মেজর জেনারেল (অব.) সৈয়দ মুহাম্মদ ইবরাহিম বীর প্রতীক: আমাদের দলের ভবিষ্যত নিয়ে নেতাকর্মীদের মধ্যে এই আস্থা আছে, পরিবর্তনের জন্য রাজনীতি… এই স্লোগান নিয়ে বাংলাদেশ কল্যাণ পাটি কাজ করছে। আমাদের দলের স্থায়ী কমিটিতে যথেষ্ট যোগ্য ও প্রজ্ঞাবান ব্যক্তি আছেন যাদের রাজনৈতিক অভিজ্ঞতাও আছে। আমি দলের জন্য একটি কথা নিষিদ্ধ রেখেছি সেটা হলো, কোনো পরিবারতন্ত্র এখানে আমার অবর্তমানে যেন না হয়। গণতান্ত্রিক নীতিতে দলের নীতি নির্ধারিত হবে। আমার সন্তানরা রাজনীতি করে না।ফরহাদ মজহার নিয়ে নারী ঘটিত নানা ব্যাখ্যা পুলিশের পক্ষ থেকে দেয়া হচ্ছে। তার নিখোঁজ হওয়াসহ পুরো ঘটনাকে আপনি কিভাবে দেখছেন?মেজর জেনারেল (অব.) সৈয়দ মুহাম্মদ ইবরাহিম বীর প্রতীক: (প্রশ্ন করা শেষ হতেই হাসতে থাকেন তিনি)। বৃদ্ধ বয়সে হাসাইলো পুলিশ বাহিনী। বাহাত্তর বছর বয়সে….। ফরহাদ মজহার নারী বিষয়ক কোন প্রকারের প্রতিযোগিতার জন্য যোগ্য নয়। আর কয়টা দিন গেলেই এই রহস্যটা জনগণের সামনে ভালোভাবে স্পষ্ট হবে বলে আমি মনে করি। পুলিশ তাদের দৌড় শেষ করুক। এরপর দেশের সাংবাদিকগণ তাদের তথ্যের ঝাপি নিয়ে সামনে আসবে।বিএনপি জোটের শরিকদের মাঝে বিএনপি নেতাদের ব্যাপারে ক্ষুব্ধ প্রতিক্রিয়া দেখা গেছে। আগামী নির্বাচন সামনে রেখে জোটের অভ্যন্তরীণ সম্পর্ক নিয়ে কিছু বলবেন কি? জামায়াত-বিএনপি সম্পর্কে টানাপোড়েন কমেছে কিনা?মেজর জেনারেল (অব.) সৈয়দ মুহাম্মদ ইবরাহিম বীর প্রতীক: আমার দৃষ্টিতে বিএনপি নেতাদের নিয়ে জোটের মধ্যে কোনো ক্ষুব্ধ প্রতিক্রিয়া নেই। বিশ দলীয় শীর্ষ নেতাদের মধ্যে একজন রাজনৈতিক কর্মী হিসেবে আমার দৃষ্টিতে এই ধরনের সমস্যা চোখে পড়েনি। আমি বিএনপির নেতৃত্বকে সম্মান করি। তাঁরাও আমাকে সম্মান করেন। বিএনপি হলো মূল দল, আমরা এটা মেনে নিয়েই শরিক দল হিসেবে জোটে আছি।জামায়াতের প্রসঙ্গে আমি বলব, জামায়াত দল হিসেবে এখন নিবন্ধনবিহীন। নিবন্ধনবিহীন আরো অনেক দল বিশ দলীয় জোটে যেমন আছে, তেমনি চৌদ্দ দলীয় জোটেও আছে। সুতরাং নিবন্ধন আছে কি নাই এটা গৌণ ফ্যাক্টর। যেহেতু তাদের নিবন্ধন নেই সেহেতু জামায়াতের সামনে দরজা উন্মুক্ত। তারা কোন পরিচয়ে নির্বাচনে যাবেন তা নিয়ে টানাপোড়নের কোনো প্রশ্ন আসছে না। বরং তাদের নিজস্ব প্রতীক থাকলে যে দায়বদ্ধতা জোটের প্রতি থাকতো, প্রতীক না থাকার কারণে তাদের সেই দায়বদ্ধতা কমে গেছে। জামায়াতের তরুণ তথা ১৯৭১ পরবর্তী রাজনৈতিক প্রজন্ম বিচক্ষন ও দুরদর্শী। আমি জামায়াতের বিষয়ে আরো মনে করি, ১৯৭১ সালের সঙ্গে সম্পর্ক নেই এমন তরুণ ব্যক্তিরা জামায়াতের পক্ষ থেকে স্বাধীনভাবে যদি বিভিন্ন আসনে নির্বাচন করেন, তাহলে তাদের জিতে যাওয়ার সম্ভবনা প্রচুর। এর অন্যতম কারণ, সরকারের দমননীতি। বাংলাদেশের অনেক অঞ্চলে জামায়াতের প্রতি জনগণের সিমপ্যাথি ফ্যাক্টর কাজ করবে। জামায়াত-বিএনপিতে প্রকাশ্যে কোনো টানাপোড়ন নেই। আর যতটুকু আছে সেটা এমন দুটি বড় দলের মধ্যে থাকা স্বাভাবিক। তবে সেটি নিয়ন্ত্রণের মধ্যেই আছে।আগামী নির্বাচনে মানুষ কেন আপনাদের জোটকে ভোট দেবে?মেজর জেনারেল (অব.) সৈয়দ মুহাম্মদ ইবরাহিম বীর প্রতীক: জনগণ আমাদেরকে যে ভোট দেবে এটা যেমন আমরা প্রত্যাশা করি তেমনি এটাও বিশ্বাস করি, জনগণের সামনে যথাযোগ্য এজেন্ডা বা কর্মসূচি রাখতে হবে। কর্মসূচিতে গুরুত্বপূর্ণ অঙ্গীকারগুলোর মধ্যে একটি হলো, অত্যন্ত বাস্তবসম্মতভাবে বাংলাদেশ-ভারত ভবিষ্যত সম্পর্কের রূপরেখা প্রকাশ করতে হবে। আরেকটি হলো, বাংলাদেশের রন্ধ্রে রন্ধ্রে দুর্নীতি, সমাজে রাজনীতি ও অর্থনীতিতে দূর্নীতি কিভাবে ট্যাকেল করবেন তার একটা পরিষ্কার রূপরেখা থাকতে হবে। তৃতীয়ত, জনগণের ওপর সন্ত্রাস দমনের নামে, উন্নয়নের নামে যেই দুঃশাসন চাপিয়ে দিয়েছে, সেইরূপ দুঃশাসন আপনি যে রিপিট করবেন না, তা স্পষ্টভাবে ও বিশ্বাসযোগ্যভাবে প্রকাশ করতে হবে। সর্বশেষ হলো, প্রতিহিংসার রাজনীতি হবে নাকি ক্ষমা ও সমঝোতার রাজনীতি হবে এটা জনগণ জানতে চাইবে। এর বাইরে যদি আপনি আমাকে প্রশ্ন করেন তাহলে আমি বলব, কিছু অঙ্গীকার ভিশন-২০৩০ তে আছে, যেমন পার্লামেন্টকে দুইকক্ষ বিশিষ্ট করা, হাইকোর্টের বেঞ্চ বিভিন্ন জায়গায় নেয়া, প্রশাসনকে বিকেন্দ্রীকরণ করা ইত্যদি বিষয়ে জনগণ জানতে চাইবে; এসব বিষয়ে পরিষ্কার ধারনা দিতে পারলে, জনগণ বিশ দলীয় জোটকে ভোট দেবেন ইনশাল্লাহ।সম্প্রতি পাস হওয়া বাজেট বিষয়ে যদি কিছু বলেন।মেজর জেনারেল (অব.) সৈয়দ মুহাম্মদ ইবরাহিম বীর প্রতীক: বাজেট প্রণয়ন ও বাজেট প্রচারেও একটা কারিশমা আছে। প্রথমত, এতে প্রধানমন্ত্রীর উদারতাকে জনগণের সামনে নিয়ে আসার জন্যই ভ্যাট নিয়ে এই ভেজাল তৈরি করা হয়েছে। কেবিনেট, প্রধানমন্ত্রী, এনবিআর এই বাজেট পড়েছেন তারপরও জনগণের কষ্ট হয় এমন প্রভিশন এই বাজেটে আপনি কেন রেখেছিলেন। আসলে উদ্দেশ্য ছিল খারাপ, যেন আপনি বলতে পারেন জনগণের স্বার্থে প্রধানমন্ত্রী নতুন রকমের ভ্যাট বাদ দিয়েছেন। এটার নাম হচ্ছে ব্যক্তি কারিশমা বিল্ডআপ করা। দ্বিতীয়ত, এই বাজেট ব্যর্থ হতে বাধ্য। বাংলাদেশের অর্থনীতি এমনিতেই ধ্বংসের দাঁড়প্রান্তে। রেমিট্যান্স কমে গেছে, গার্মেন্টসের প্রবৃদ্ধি এই বছর সবচেয়ে কম যা ০.২ শতাংশ; অর্থ পাচার বৃদ্ধি পেয়েছে; বিভিন্ন প্রকল্প ব্যয় জ্যামিতিক হারে বৃদ্ধি পাচ্ছে। শুধু জিডিপি দিয়ে একটি দেশের অর্থনীতিকে মাপা যায় না। ঋণ খেলাপির কথা চিন্তা করে দেখুন, অসুস্থ শিল্পের অবস্থা আপনি দেখুন, পাচার করা অর্থের অবস্থা আপনি দেখুন, বেকারত্বের অবস্থা আপনি দেখুন। এখানে কিছু ধনী লোক আরো ধনী হয়েছে এর জন্য আমি বলতে রাজি নই, বাজেট খুব সুন্দর হয়েছে। অর্থমন্ত্রী বলেছেন, ব্যাংকগুলো ধ্বংসের দ্বারপ্রান্তে; এ জন্য অর্থমন্ত্রীকে আমি ধন্যবাদ জানাই।আপনার লাইফস্টাইল সম্পর্কে যদি কিছু বলেন…মেজর জেনারেল (অব.) সৈয়দ মুহাম্মদ ইবরাহিম বীর প্রতীক: আমার প্রিয় ব্যক্তি দুই প্রান্তে দুইজন, এক প্রান্তে আমার ৮৫ বছর বয়সী বৃদ্ধা ‘মা’। আরেক প্রান্তে হলেন তিনজন নাতি। আমি লেখাপড়া করতে পছন্দ করি। আমি লিখতে, বলতে ও অন্যের সঙ্গে শেয়ার করতে পছন্দ করি। আমি মিতব্যয়িতা পছন্দ করি। আমি সাংসারিক জীবন পছন্দ করি। যেখানে বসে আপনি ইন্টারভিউ নিচ্ছেন, এই কার্যালয়টি আমার স্ত্রীর মালিকানাধীন দালানের পঞ্চম তলা। তিনি এই ফ্লোরটি আমাকে ব্যবহার করার অনুমতি দিয়েছেন যাতে আমি পরিবারের নিকটে থাকি কিন্তু স্বাধীন পরিবেশে থাকি। আমি কম খাই। স্বাস্থ্য সম্পর্কে সচেতন। রাজনৈতিক এলাকায় প্রচুর হাঁটা হাঁটি করি।ধর্মীয় বিধানাবলী পালনে উৎসাহীত করি। দ্বীন ইসলামের মূল্যবোধে প্রচণ্ডভাবে বিশ্বাস করি। অন্য ধর্মের প্রতি শতভাগ সহমর্মিতা প্রকাশ করি। কাজের মধ্যে ব্যস্ত থাকতে পছন্দ করি। আমার পোশাক নিয়ে, তরুনদের সঙ্গে মেলা মেশা নিয়ে, হাসি খুশি মনোভাব নিয়ে, আপনার মতো অনেক তরুণ সাংবাদিকই বলেছেন, ইবরাহিম এভারগ্রীণ জেনারেল। আমি যেন এভারগ্রীণ থাকতে পারি দোয়া করবেন।সময় দেয়ার জন্য আপনাকে ধন্যবাদ। মেজর জেনারেল (অব.) সৈয়দ মুহাম্মদ ইবরাহিম বীর প্রতীক: আপনাদেরকেও অনেক অনেক ধন্যবাদ।</body>
</article>
