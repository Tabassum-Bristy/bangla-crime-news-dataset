<article>
  <headline>নতুন ভিডিও নিয়ে আবার আলোচনায় প্রভা (ভিডিও)</headline>
  <url>http://dainiksylhet.com/details/164128</url>
  <published_at>  প্রকাশিত হয়েছে : ১১:০২:৩৯,অপরাহ্ন ০৬ সেপ্টেম্বর ২০১৯</published_at>
  <category>খুন</category>
  <body>দৈনিকসিলেটডেস্ক:ছোট পর্দার জনপ্রিয় অভিনেত্রী ও মডেল সাদিয়া জাহান প্রভা। অনেক সময় পাড়ি দিয়ে কাজ করে চলেছেন প্রশংসার সঙ্গে। একের পর এক নাটক টেলিছবিতে অভিনয় করে চলেছেন তিনি। ইদানীং সোশ্যাল মিডিয়াতে বেশ সরব এই অভিনেত্রী। ভক্তদের সঙ্গে ইনস্টাগ্রামে নিজে নানা বিষয় শেয়ার করে থাকেন তিনি।কখনো কাজে আপডেট জানান, কখনও নিজের ছবি পোস্ট করেন, কখনো ছোট ভিডিও ক্লিপ পোস্ট করেন। সেই ধারাবাহিকতায় গতকাল ইনস্টাগ্রামে নতুন একটি ভিডিও পোস্ট করেছেন প্রভা। এক দিনেই এক লক্ষাধিক মানুষ দেখেছে ভিডিওটি।পোস্ট করা ভিডিওতে দেখা যাচ্ছে সবে মাত্র গোসল সেরে ক্যামেরার সামনে নিজেকে মেলে ধরেছেন তিনি। মুখের উপর ছড়িয়ে আছে ভেজা এলোমেলো চুল। হাত দিয়ে ভালোবাসার চিহ্ন এঁকে কারো উদ্দেশ্যে আই লাভ ইউ বলছেন প্রভা।কোন ভালোবাসার মানুষের উদ্দেশ্যে প্রভা ভালোবাসা জানালেন জানা নেই কারো। তবে কমেন্টে কেউ কেউ তাকে আই লাভ ইউ ঠু বলছেন। ভিডিওতে ভিজে চুলে তাকে বেশ উষ্ণ এবং সুন্দর লাগছে বলেও কমেন্ট করেছেন অনেকে।বাংলাদেশের ছোটপর্দার অন্যতম বিতর্কিত এবং সমালোচিত অভিনেত্রী সাদিয়া জাহান প্রভার আলোচনা সমালোচনা সবারই কমবেশি জানা। প্রভা ২০০৫ সাল থেকে মডেলিং এর মাধ্যমে অভিনয় জগতে প্রবেশ করেন। অসংখ্য জনপ্রিয় টেলিফিল্ম, নাটক, মডেলিং এবং বিজ্ঞাপনে কাজ করেছেন।ধুপ ছায়া, লাকি থার্টিন, খুনসুটি ইত্যাদি নাটকে চমৎকার অভিনয় করে খুব কম সময়ে দর্শকের হৃদয়ে বড় আসন গাড়েন এ অভিনেত্রী ব্যক্তিগত কিছু ঘটনায় তার কেরিয়ার রীতিমতো হুমকির মুখে পড়ে। তবে সেই জটিলতা কাটিয়ে প্রভা ফিরে এসেছেন। নিয়মিত কাজ করছেন নাটক-টেলিফিল্মে।-সৌজন্যে: জাগোনিউজভিডিওটি দেখতে এই লিংক-এ ক্লিক করুনhttps://www.instagram.com/p/B2APeguB_em/?utm_source=ig_web_button_share_sheet</body>
</article>
