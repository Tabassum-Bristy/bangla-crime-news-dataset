<article>
  <headline>স্তনে ব্যথা মানেই ব্রেস্ট ক্যান্সার নয়!</headline>
  <url>http://dainiksylhet.com/details/113545</url>
  <published_at>  প্রকাশিত হয়েছে : ৬:৪৬:১৬,অপরাহ্ন ১৯ নভেম্বর ২০১৭</published_at>
  <category>খুন</category>
  <body>দৈনিকসিলেটডেস্ক: স্তন ব্যথা করলে অনেক নারীই ভেবে বসেন স্তন ক্যান্সার হয়েছে। কিন্তু স্তন ব্যথা অধিকাংশ ক্ষেত্রে এই রোগের সাথে সম্পর্কিত নয়। এটা আপনার স্তনে আঘাত হতে পারে কিংবা অন্য কোনো কারণেও হতে পারে। অধিকাংশ নারী তাদের স্তনে ব্যথা অনুভব করেন বিভিন্ন সময় এবং এই ব্যথা হওয়ার আসল কারণ অনেক কিছুই হতে পারে। পিরিয়ড চলা কালীন সময়ে স্তনে ব্যথা হওয়াটা খুব স্বাভাবিক ব্যাপার এটা কোনো চিন্তার বিষয় নয়। কারণ এই ব্যথা শুধু মাত্র দেহে হরমোন পরিবর্তনের কারণেই হয়ে থাকে।কিন্তু তারপরও অনেক নারী চিন্তিত থাকেন স্তনে ব্যথা হওয়ার কারণে এবং তারা অনেকেই জানেন না কেন এবং কি কারণে স্তনে ব্যথা হয়ে থাকে। তাই জেনে রাখুন স্তনে ব্যথা হওয়ার ৭ টি সম্ভাব্য কারন।দেহে হরমোন পরিবর্তন: প্রকৃতিগতভাবেই কিশোরী মেয়েদের যখন পিরিয়ড হয় তারা তাদের স্তনে হালকা ব্যথা অনুভব করে থাকে। আবার অনেক সময় পিরিয়ড হওয়ার আগেও স্তনে ব্যথা হয়। পিরিয়ড হওয়ার আগে ও পরে দেহে হরমোনের পরিবর্তনের কারণেই এই ব্যথা হয়ে থাকে। তাই ভয়ের কোন কারণ নেই। পিরিয়ড শেষ হয়ে গেলে এই ব্যথা থাকেনা।গর্ভকালীন সময়: গর্ভধারণের সময় নারীরা স্তনে ব্যথা অনুভব করেন। সাধারণত গর্ভবতী নারীর তিনমাস চলাকালীন সময় স্তনে ব্যথা হওয়া শুরু হয় কারণ তখন স্তনের আকার বৃদ্ধি পায়। এবং অনেক সময় স্তনের উপর দিয়ে নীল শিরা দেখা যায় এর কারন তখন দেহে অনেক বেশি পরিমানে রক্ত প্রবাহ হতে থাকে ও হরমোনের অনেক পরিবর্তন ঘটে।স্তন প্রদাহ: অনেক সময় নারীদের স্তনে প্রদাহ জনিত সমস্যা হয় তখন স্তনে ব্যথা হয়ে থাকে। এটি হয়ে থাকে ভাইরাস, ব্যাকটেরিয়া অথবা ফাঙ্গাসের আক্রমনে। তাই এই সময়ে অবশ্যই সতর্ক থাকতে হবে এবং এই ব্যথার জন্য আপনার জ্বরও আসতে পারে। এই সমস্যায় ডাক্তারের শরণাপন্ন হওয়া উচিত।স্তনের মধ্যে সিস্ট: অনেক সময় স্তনের ভিতর এক ধরণের সিস্ট হয়ে থাকে যার ভিতর তরল জাতীয় পদার্থ থাকে এবং এর নাম ব্রিজ সিস্ট। স্তনের গ্রন্থি যখন বৃদ্ধি পায় তখন অনেক সময় এই সিস্ট এর দেখা দেয়। এই সিস্টের কারণেই স্তনে ব্যথা হয়। যখন সিস্টের আকার বৃদ্ধি পায় তখন আপনি নিজেও বুকে হাত দিয়ে এই সিস্ট অনুভব করতে পারবেন। সিস্ট অনুভব করতে পারলে যতো দ্রুত সম্ভব স্তন বিশেষজ্ঞের শরণাপন্ন হওয়া উচিত।বাচ্চাকে দুধ খাওয়ানোর সময়: কোনো নারী মা হওয়ার পর সন্তানকে বুকের দুধ খাওয়ানোর সময়ও স্তনে ব্যথা পেয়ে থাকেন। সবসময় বাচ্চাকে দুধ খাওয়ানোর আগে ও পরে স্তন পরিষ্কার করে নেয়া ভালো কারণ এতে করে ভাইরাস, ব্যাকটেরিয়া অথবা ফাঙ্গাস হওয়ার সম্ভবনা থাকেনা।স্তনে ঘা: অনেক সময় স্তনে ঘা হয়ে থাকে যার কারণে স্তনে ব্যথা হয়ে থাকে। এবং এই সমস্যাটি হয়ে থাকে মূলত যখন স্তনের নিপলে ব্যাকটেরিয়ার দেখা দেয় এবং বাচ্চাকে দুধ খাওয়ানোর সময় যখন ভাইরাস আক্রমন করে। এই ধরণের সমস্যায় অবশ্যই চিকিৎসকের কাছে যাওয়া উচিত।স্তনে ক্যানসার: বুকে ব্যথা হওয়ার মারাত্মক কারণটি হল স্তন ক্যান্সার। কিন্তু স্তনে ব্যথা তখনই হবে যখন আপনি দীর্ঘদিন ধরে স্তন ক্যান্সারে ভুগবেন।উপরের কারণগুলোতে খুব স্বাভাবিক ভাবেই স্তনে ব্যথা হতে পারে কিন্তু আমরা যদি আমাদের জীবনচর্চায় কিছুটা পরিবর্তন অ্যানি তাহলে হয়তো স্তনে ব্যথা হওয়ার প্রবণতা কমে আসতে পারে। তাই জেনে রাখুন যা করলে আপনি স্তন ব্যথা হতে আপনি মুক্তি পেতে পারেন।১. আপনার স্তনের মাপ অনুযায়ী ব্রা পরুন। ছোট মাপের ব্রা এড়িয়ে চলুন। ২. স্বাস্থ্যকর খাদ্য গ্রহণ করুন যাতে চর্বি কম ও পুষ্টি বেশি। ৩. দেহের ওজন নিয়ন্ত্রণে রাখুন তাহলে আপনার দেহের হরমোন পরিবর্তন এর সমস্যা দূর হবে। ৪. ভিটামিন বি 6, ভিটামিন B1 (থায়ামিন), এবং ভিটামিন ই এই সকল উপাদান আপনার দেহের জন্য খুব দরকার। তাই এই সব উপাদান সমৃদ্ধ খাদ্য গ্রহণ করা উচিত।তথ্য সূত্র: এমসিডিসি</body>
</article>
