<article>
  <headline>সিলেটে প্রতিষ্ঠাবার্ষিকীতে প্রাণ গেলো ছাত্রদল নেতার</headline>
  <url>http://dainiksylhet.com/details/116407</url>
  <published_at>  প্রকাশিত হয়েছে : ৫:৫৪:১৪,অপরাহ্ন ০১ জানুয়ারি ২০১৮</published_at>
  <category>খুন</category>
  <body>নিজস্ব প্রতিবেদক: সিলেটে ছাত্রদলের ৩৯তম প্রতিষ্ঠাবার্ষিকীে শোভাযাত্রায় প্রতিপক্ষের ছুরিকাঘাতে প্রাণ হারিয়েছেন আবুল হাসনাত শিমু নামে এক ছাত্রদল নেতা। তিনি সিলেট মহানগর ছাত্রদলের সাবেক সহ-সাংগঠনিক সম্পাদক।সোমবার বিকালে সিলেট নগরীর কোর্ট পয়েন্টে ছুরিকাঘাতে গুরুতর আহত হওয়ার পর ওসমানী হাসপাতালে নেয়া হয় শিমুকে। সেখানে চিকিৎসকরা তাকে মৃত ঘোষণা করেন।জানা যায়, প্রতিষ্ঠাবার্ষিকী উপলক্ষে সিলেট নগরীর কোর্ট পয়েন্ট থেকে সোমবার বিকাল ৪টায় শোভাযাত্রা বের করে ছাত্রদল। এসময় শোভাযাত্রার সামনে দাঁড়ানো নিয়ে নেতাকর্মীদের মধ্যে ধাক্কাধাক্কি শুরু হয়। একপর্যায়ে তারা হাতাহাতিতে লিপ্ত হয়। এসময় ছাত্রদল নেতা শিমুর বুকে ছুরিকাঘাত করা হয়।পরে অন্যান্য ছাত্রদল নেতাকর্মীরা তাকে দ্রুত ওসমানী হাসপাতালে নিয়ে যান। সেখানে কর্তব্যরত চিকিৎসকরা তাকে মৃত ঘোষণা করেন।ওসমানী হাসপাতালে দায়িত্বে থাকা পুলিশের এসআই ফারুক আহমদ শিমু খুনের বিষয়টি নিশ্চিত করেছেন।</body>
</article>
