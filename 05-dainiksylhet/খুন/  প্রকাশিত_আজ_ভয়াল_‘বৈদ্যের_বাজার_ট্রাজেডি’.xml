<article>
  <headline>আজ ভয়াল ‘বৈদ্যের বাজার ট্রাজেডি’</headline>
  <url>http://dainiksylhet.com/details/148070</url>
  <published_at>  প্রকাশিত হয়েছে : ৮:৪৩:২৪,অপরাহ্ন ২৭ জানুয়ারি ২০১৯</published_at>
  <category>খুন</category>
  <body>দিদার এলাহী সাজু: আজ রোববার ভয়াল সেই ‘বৈদ্যের বাজার ট্র্যাজেডি’। এ দিনে দূর্বৃত্তদের ভয়ানক গ্রেনেড হামলায় নিহত হন আন্তর্জাতিক খ্যাতি সম্পন্ন ব্যক্তিত্ব, হবিগঞ্জ-৩ আসনের সাবেক সাংসদ ও সাবেক অর্থমন্ত্রী শাহ এ.এম.এস কিবরিয়া। ওই হামলায় তার ভাতিজা শাহ মনজুরুল হুদাসহ প্রাণ হারান আরও ৪ জন। নিহত অন্যরা হলেন, আওয়ামীলীগ নেতা আব্দুর রহিম, আবুল হোসেন ও সিদ্দিক আলী। এ ঘটনায় গুরুতরভাবে আহত হন তৎকালীন জেলা আওয়ামীলীগের সাধারণ সম্পাদক এডভোকেট আবু জাহির ও বহু নেতাকর্মীসহ প্রায় ৭০ জন সাধারণ মানুষ। দীর্ঘ ১৪ বছরেও এর বিচার কাজ সম্পন্ন না হওয়ায় চরম হতাশা ও ক্ষোভ বিরাজ করছে নিহতদের পরিবারসহ সমগ্র জেলাবাসীর মধ্যে। ফিরে দেখা বৈদ্যের বাজার ট্রাজেডি ঃ ২০০৫ সালের ২৭ জানুয়ারি বিকেলে হবিগঞ্জ সদর উপজেলার বৈদ্যের বাজারে ঈদ পরবর্তী এক জনসভায় প্রধান অতিথি হিসেবে যোগ দেন শাহ এএমএস কিবরিয়া। সভা শেষে তিনি সহকর্মীদের নিয়ে বৈদ্যের বাজার সরকারি প্রাথমিক বিদ্যালয়ের গেইটে পৌছামাত্র একের পর এক অতর্কিত গ্রেনেড হামলা চালায় দূর্বৃত্তরা। এতে ক্ষত-বিক্ষত হন শাহ এএমএস কিবরিয়াসহ অনেক নেতাকর্মী। স্থানীয় লোকজন কিবরিয়াসহ আহতদের উদ্ধার করে নিয়ে আসেন হবিগঞ্জ সদর আধুনিক হাসপাতালে। পরে তাকে এ্যাম্বুলেন্সে করে পাঠানো হয় ঢাকা মেডিকেল কলেজ হাসপাতালের উদ্দেশ্যে। কিন্তু ঢাকা পৌছার আগেই অতিরিক্ত রক্তক্ষরণে মারা যান তিনি। তার মৃত্যুতে স্তম্ভিত হয়ে পড়ে গোটা জাতি, হরতাল-অবরোধে হবিগঞ্জ শহর কার্যত হয়ে পড়ে অচল। মামলা ও তদন্ত কার্যক্রম ঃ ঘটনার পরদিন ২৮ জানুয়ারি তৎকালীন হবিগঞ্জ জেলা আওয়ামী লীগের সাংগঠনিক সম্পাদক অ্যাডভোকেট আবদুল মজিদ খান এমপি বাদী হয়ে হত্যা ও বিস্ফোরক আইনে দু’টি মামলা দায়ের করেন। মামলার তদন্তে কাজ করে দেশী-বিদেশী বিভিন্ন সংস্থা। কিন্তু মামলাটির স্বাভাবিক তদন্ত না হয়ে দলীয় বিবেচনায় পরিচালিত হতে থাকে। সিআইডি’র তৎকালীন সহকারী পুলিশ সুপার মুন্সি আতিকুর রহমান মামলাটি তদন্ত করে ওই বছরের ২০ মার্চ তৎকালীন জেলা বিএনপির সহ-সভাপতি আবদুল কাইয়ুমসহ ১০ জনের বিরুদ্ধে ১ম অভিযোগপত্র দাখিল করেন। এরপর মামলার আসামী ও তৎকালীন জেলা বিএনপির সহ-সভাপতি আবদুল কাইয়ূমকে ৪৭ দিন রিমান্ডে নিয়ে জিজ্ঞাসাবাদ করা হয়। অভিযোগপত্র দেয়ার পর মামলার বাদী অ্যাডভোকেট আবদুল মজিদ খান ২০০৬ সালের ৩ মে সিলেট দ্রুত বিচার আদালতে না-রাজি আবেদন করেন। আদালত তার আবেদন খারিজ করলে ১৪ মে তিনি হাইকোর্টে আপিল করেন। পরে হাইকোর্টের একটি বেঞ্চ সরকারের প্রতি ‘কেন অধিকতর তদন্ত করা যাবে না’ মর্মে রুল জারি করেন। ওই রুলের বিরুদ্ধে ২০০৬ সালের ১৮ মে লিভ টু আপিল করে সরকার। আপিল বিভাগ সরকারের আপিল খারিজ করেন। এরপর মামলাটির দায়িত্ব দেয়া হয় সি.আই.ডি’র সহকারী পুলিশ সুপার রফিকুল ইসলামকে। দীর্ঘ তদন্ত শেষে তিনি ২০১১ সালের ২০ জুন সাবেক স্বরাষ্ট প্রতিমন্ত্রী লুৎফুজ্জামান বাবর ও হরকাতুল জিহাদ নেতা মুফতি হান্নানসহ আরো ১৪ জনকে আসামী করে অধিকতর তদন্তের অভিযোগপত্র দাখিল করেন। কিন্তু ২০১১ সালের ২৮ জুন কিবরিয়ার স্ত্রী আসমা কিবরিয়া চার্জশীটের উপর হবিগঞ্জ জুডিসিয়াল আদালতে না-রাজি আবেদন করেন। আবেদনে তিনি বলেন, ‘অভিযোগপত্রে যাদের নাম এসেছে তার বাইরেও আরও অনেকেই জড়িত রয়েছেন’। আবেদনের প্রেক্ষিতে মামলার মুল নথি সিলেট দ্রুত বিচার ট্রাইব্যুনালে থাকায় বিচারক রাজিব কুমার বিশ্বাস উপ-নথির মাধ্যমে আবেদনটি সিলেটে পাঠানোর নির্দেশ দেন। পরে ২০১২ সালের ৫ জানুয়ারি হত্যাকান্ডের অধিকতর তদন্তের অভিযোগপত্রের না-রাজি আবেদন গ্রহণ করেন সিলেটের দ্রুত বিচার ট্রাইব্যুনালের বিচারক দিলীপ কুমার বণিক। তিনি সিনিয়র পুলিশ অফিসারের মাধ্যমে অধিকতর তদন্তের নির্দেশ দেন।৩য় সম্পূরক অভিযোগপত্র ঃ ২০১৪ সালের ১৩ নভেম্বর হবিগঞ্জের সিনিয়র জুডিসিয়াল ম্যাজিস্ট্রেট রোকেয়া আক্তারের আদালতে কিবরিয়া হত্যা মামলার ৩য় সম্পূরক অভিযোগপত্র দাখিল করেন সি.আই.ডি সিলেট অঞ্চলের সিনিয়র এ.এস.পি মেহেরুন নেছা পারুল। অভিযোগপত্রে সাবেক প্রধানমন্ত্রী বেগম খালেদা জিয়ার রাজনৈতিক উপদেষ্টা হারিছ চৌধুরী, সিলেট সিটি মেয়র আরিফুল হক চৌধুরী ও হবিগঞ্জ পৌরসভার তৎকালীন মেয়র জি কে গউছসহ নতুন ১১ জনকে অন্তর্ভূক্ত করা হয় এবং একই সাথে পূর্বের চার্জশীটভূক্ত ইউসুফ বিন শরীফ, আবু বক্কর আব্দুল করিম ও মরহুম আহছান উল¬াহকে চার্জশীট থেকে অব্যাহতির আবেদন করেন। একই বছরের ৩ ডিসেম্বর মামলার শুনানীকালে অভিযোগপত্রে ত্র“টির কথা উলে¬খ করে সংশোধিত অভিযোগপত্র জমা দেয়ার আবেদন করেন মামলার তদন্তকারী কর্মকর্তা। এ প্রেক্ষিতে ২১ ডিসেম্বর সংশোধিত অভিযোগপত্র গ্রহণ করেন আদালত। একই সাথে পলাতক আসামীদের বিরুদ্ধে গ্রেফতারী পরোয়ানা জারির আদেশ দেয়া হয়। ২৭ পৃষ্ঠার অভিযোগপত্রে ৩৫ জনকে আসামী ও ১৭১ জনকে সাক্ষী করেন তদন্তকারী কর্মকর্তা মেহেরুন নেছা পারুল।মেয়র আরিফ ও মেয়র গউছের আত্মসমর্পণ ঃ ৩য় দফা সম্পূরক চার্জশীট গৃহীত হওয়ার পর আদালতে আত্মসমর্পণ করেন হবিগঞ্জ পৌরসভার তৎকালীন আলহাজ্ব মেয়র জি কে গউছ। এর দু’দিন পর একই আদালতে আত্মসমর্পণ করেন সিলেট সিটি কর্পোরেশন মেয়র আরিফুল হক চৌধুরী। দীর্ঘ কারাবাসের পর গত ৪ জানুয়ারী ২০১৭ আরিফুল হক চৌধুরী ও জিকে গউছ জামিনে মুক্তি পান।আসামীরা কে কোথায় ঃ কিবরিয়া হত্যা মামলার উল্লেখযোগ্য আসামীদের মধ্যে লুৎফুজ্জামান বাবর কারাগারে রয়েছেন। এছাড়াও মুফতি হান্নানসহ অন্য মামলায় ৩ আসামির ফাসি কার্যকর হয়েছে। সিসিক মেয়র আরিফ ও হবিগঞ্জ পৌরসভার তৎকালীন মেয়র জি কে গউছসহ জামিনে রয়েছেন ১২ জন। সাবেক প্রধানমন্ত্রী বেগম খালেদা জিয়ার রাজনৈতিক উপদেষ্টা হারিছ চৌধুরীসহ অন্যান্যরা পলাতক।সর্বশেষ অবস্থা ঃ সিলেট দ্রুত বিচার ট্রাইব্যুনালের স্পেশাল পিপি কিশোর কুমার কর জানান, মামলাটি বর্তমানে সিলেট দ্রুত বিচার ট্রাইব্যুনালে বিচারাধীন রয়েছে। আর বিস্ফোরক মামলাটি বর্তমানে হবিগঞ্জ দায়রা জজ ও বিশেষ ট্রাইব্যুনাল-১ আদালতে বিচারাধীন। মামলার ১৭১ জন স্বাক্ষীর মধ্যে ৪৩ জনের স্বাক্ষ্য গ্রহন হয়েছে। এছাড়াও আগামী ৭ ফেব্র“য়ারী মামলার পরবর্তী সাক্ষ্য গ্রহনের দিন ধার্য্য করেছেন আদালত।এ ব্যাপারে মরহুম অর্থমন্ত্রী শাহ এএমএস কিবরিয়ার পুত্র ড. রেজা কিবরিয়ার সাথে কথা বললে তিনি জানান, ‘সীমিত তদন্তের ভিত্তিতে মামলার চার্জশীট দাখিল করা হয়েছে। এটা আমাদের কাছে গ্রহনযোগ্য নয়। আমরা জানতে চাই, হামলার আসল মদদদাতা কারা, গ্রেনেডের উৎস কি’। তিনি বলেন, ‘মামলায় কিছু লোককে অন্তর্ভূক্ত করা হয়েছে, আসলে তারা প্রকৃত খুনি নয়। প্রকৃত খুনিরা আড়ালেই রয়ে গেছে। তদন্তকারী দল রাজনৈতিক ভাবে প্রভাবিত’। ড.রেজা কিবরিয়া আরও জানান, আজ রোববার ১৪তম মৃত্যুবার্ষিকীতে কবর জিয়ারতসহ নীল পোশাক পড়বেন পরিবারের লোকজন।আহতদের আর্তনাদ ঃ বৈদ্যের বাজার ট্র্যাজেডিতে অনেকই এখনও পঙ্গু অবস্থায় জীবন যাপন করছেন। সেই ভয়াল স্মৃতি এখনও তাদেরকে তাড়িয়ে বেড়ায়। এ ব্যাপারে জেলা আওয়ামীলীগের সভাপতি আলহাজ্ব অ্যাডভোকেট মোঃ আবু জাহির এমপি বলেন, ‘আমি বেচে থাকার আশাই ছেড়ে দিয়েছিলাম। ভারতে গিয়ে চিকিৎসা করে সুস্থ হলেও এখনও আমার গায়ে গ্রেনেডের শত ¯িপ্রন্টার। পায়ে স্টিল লাগানো। তবে আল্লাহর রহমতে বেচে আছি এটাই বড় কথা’। কিবরিয়া হত্যা মামলার বিচার প্রসঙ্গে তিনি বলেন, ‘আমি আশাবাদী এ সরকারের আমলেই এর সুষ্ট বিচার হবে’। একই আশা মামলার বাদী ও জেলা আওয়ামীলীগের সাধারন সম্পাদক অ্যাডভোকেট আব্দুল মজিদ খান এমপি’র। এ প্রতিবেদকের সাথে আলাপকালে তারা এ আশাবাদ ব্যক্ত করেন। গ্রেনেড হামলায় আহত অ্যাডভোকেট আব্দুল আহাদ ফারুক বলেন, ‘আমি অল্পের জন্য প্রাণে রক্ষা পেয়েছি। তবে শরীরের যে বেদনা বইতে হয়েছিল, তা ছিল কঠিন। আল্লাহর রহমতে এখন সুস্থ আছি। সরকারীভাবে অনেক সহযোগিতা পেয়েছি’। হবিগঞ্জ সদর উপজেলা আওয়ামীলীগের সাংগঠনিক সম্পাদক ও গ্রেনেড হামলায় পঙ্গুত্ববরণকারী আব্দুল্লা সর্দার বলেন, ‘ভয়ানক এই গ্রেনেড হামলায় আহত হয়ে আজ আমি পঙ্গু জীবন যাপন করছি। জননেত্রী শেখ হাসিনার সহযোগীতায় বেচে আছি। না হয় এত দিনে মরেই যেতাম’।এদিকে, সাবেক অর্থমন্ত্রী শাহ এ.এম.এস কিবরিয়ার ১৪ম মৃত্যুবার্ষিকী পালন উপলক্ষে বিভিন্ন কর্মসূচির আয়োজন করেছে কিবরিয়া ফাউন্ডেশন। এর মধ্যে বৈদ্যের বাজারে কিবরিয়া স্মৃতি সৌধে পুস্পস্তবক অর্পণ, শহরের চান মিয়া মসজিদে মিলাদ মাহফিল ও রামকৃষ্ণ মিশনে প্রার্থনা সভা।সূত্র:হবি:সমাচার</body>
</article>
