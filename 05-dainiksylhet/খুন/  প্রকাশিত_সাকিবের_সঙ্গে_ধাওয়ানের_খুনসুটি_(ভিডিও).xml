<article>
  <headline>সাকিবের সঙ্গে ধাওয়ানের খুনসুটি (ভিডিও)</headline>
  <url>http://dainiksylhet.com/details/125540</url>
  <published_at>  প্রকাশিত হয়েছে : ১১:৫৮:৪১,অপরাহ্ন ১৭ এপ্রিল ২০১৮</published_at>
  <category>খুন</category>
  <body>দৈনিকসিলেটডেস্ক: কেকেআরের চেয়ে সানরাইজার্স হায়দরাবাদে গিয়েই নিজের কার্যকরিতা যেন সবচেয়ে বেশি প্রমাণ করতে পারছেন বিশ্বসেরা অলরাউন্ডার সাকিব আল হাসান। কেকেআরে থাকাকালীন সাকিব সবসময়ই উৎকণ্ঠায় থাকতেন, সেরা একাদশে থাকবেন তো- এ নিয়ে। দু’বার কেকেআরের শিরোপা জয়ে অবদান রাখার পরও সাকিবকে নিয়ে সংশয়ের কমতি ছিল না শাহরুখ খানের ক্লাবটির।শেষ পর্যন্ত সাকিবকে তারা দলেই রাখলো না। ছেড়ে দিলো। এই সুযোগটা লুফে নিয়েছে সানরাইজার্স হায়দরাবাদ। সাকিবকে দলে নিয়েছে তারা। শুধু তাই নয়, সেখানে সাকিব নিজেকে এমনভাবে মানিয়ে নিয়েছেন যে, হায়দরাবাদ টিম ম্যানেজমেন্ট সাকিবকে ছাড়া একাদশই চিন্তা করতে পারছে না এখন। একই সঙ্গে হায়দরাবাদে বেশ ভালো বন্ধুও জুটিয়ে ফেলেছেন তিনি।কেকেআরে সাকিবের সঙ্গে দলটির ওপেনার শিখর ধাওয়ানের বন্ধুত্বটা কোন পর্যায়ে গিয়ে পৌঁছেছে, সেটা দেখা গেলো এক ভিডিওতে। এমনিতেই শিখর ধাওয়ান বেশ আমুদে। সতীর্থদের সঙ্গে সব সময় খুনসুটি আর মজা করতে অভ্যস্ত। এবার দেখা গেলো বিমানের মধ্যেই সাকিবের সঙ্গে ধাওয়ানের খুনসুটির এক দৃশ্য। যা সোশ্যাল মিডিয়ায় ভাইরাল হয়ে গেছে ইতিমধ্যে। কেকেআরের বিপক্ষে কলকাতায় খেলতে এসে দারুণ অলরাউন্ড নৈপুন্যে দলকে জিতিয়েছেন সাকিব। এ কারণে সবার আগ্রহের কেন্দ্রবিন্দুতেও রয়েছেন তিনি। যে কারণে, দেখা গেলো কলকাতা থেকে ফিরতি ফ্লাইটে বিমানে যখন খেলোয়াড়দের মধ্যে জিমুনি ভাব, কারও কারও চোখও লেগে এসেছিল, তখন ধাওয়ান গিয়ে ছোট একটি কাগজ পাইপের মত সরু করে ঢুকিয়ে দিলেন সাকিবের নাকের মধ্যে। সুড়সুড়ি দিলেন। একই কাজ করলেন তিনি রশিদ খানের সঙ্গেও।ধাওয়ানের উদ্দেশ্য ছিল মজা করা। সাকিব আর রশিদ খান সুড়সুড়িতে চমকে উঠলে সেটাই হতো তার মজা। কিন্তু সাকিবের কোনো ভাবান্তরই হলো না। তিনি কিছু হয়নি- এমন ভাব করে আবারও চোখ বন্ধ করে ফেললেন। রশিদ খান চোখ খুলে তাকালেও কোনো নড়াচড়া করলেন না। যদিও বাকিরা শিখর ধাওয়ানের এই মজা করাটা বেশ উপভোগই করেছেন।</body>
</article>
