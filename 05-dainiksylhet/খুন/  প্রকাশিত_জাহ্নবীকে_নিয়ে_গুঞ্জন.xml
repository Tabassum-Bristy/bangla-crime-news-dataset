<article>
  <headline>জাহ্নবীকে নিয়ে গুঞ্জন</headline>
  <url>http://dainiksylhet.com/details/135295</url>
  <published_at>  প্রকাশিত হয়েছে : ৮:৫৫:০২,অপরাহ্ন ০৪ আগস্ট ২০১৮</published_at>
  <category>খুন</category>
  <body>দৈনিকসিলেটডেস্ক:  শ্রীদেবীকন্যা জাহ্নবীকে নিয়ে নতুন গুঞ্জন শুরু হয়েছে। শোনা যাচ্ছে, জাহ্নবী নাকি চুটিয়ে প্রেম করছেন! কিন্তু কার সঙ্গে? ভারতীয় সংবাদ মাধ্যমগুলোর প্রকাশিত প্রতিবেদনে জানা যায়, ‘ধাড়াক’ ছবির সহশিল্পী ঈশান খাত্তারের সঙ্গেই নাকি মন দেওয়া-নেওয়া চলছে জাহ্নবীর। গত শুক্রবার একটি সিনেমা হল থেকে একসঙ্গে বের হতে দেখা গেছে এই জুটিকে। এরপর থেকেই তাদের প্রেমের গুঞ্জন আরও জোরালো হয়। ‘ধাড়াক’-এর প্রচারণার সময়ই ঈশান-জাহ্নবীর সম্পর্কের খুনসুটি প্রকাশ্যে এসেছিলো। তখন অনেকেই ভেবেছিলেন, ছবির জন্যই হয়তো তাদের এই সম্পর্ক। কিন্তু ছবি মুক্তির পরও তাদের অফস্ক্রিন ঘনিষ্ঠতা এখন নজর কাড়ছে সবার। সম্প্রতি ‘ধাড়াক’ ছবির মধ্য দিয়ে বলিউডে পা রেখেছেন প্রয়াত অভিনেত্রী শ্রীদেবীর মেয়ে জাহ্নবী কাপুর। শশাঙ্ক খাইতান পরিচালিত এ ছবিতে জাহ্নবীর বিপরীতে রয়েছেন ঈশান। তাদের দুজনেরই এটি প্রথম ছবি। বাণিজ্যিকভাবেও সাফল্য পেয়েছে ছবিটি।</body>
</article>
