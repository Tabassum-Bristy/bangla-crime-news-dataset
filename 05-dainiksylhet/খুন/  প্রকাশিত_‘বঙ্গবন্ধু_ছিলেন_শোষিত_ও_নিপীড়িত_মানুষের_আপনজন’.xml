<article>
  <headline>‘বঙ্গবন্ধু ছিলেন শোষিত ও নিপীড়িত মানুষের আপনজন’</headline>
  <url>http://dainiksylhet.com/details/162448</url>
  <published_at>  প্রকাশিত হয়েছে : ১০:২৭:২০,অপরাহ্ন ১৮ আগস্ট ২০১৯</published_at>
  <category>খুন</category>
  <body>দৈনিকসিলেটডটকম:বাংলাদেশ আওয়ামীলীগের কেন্দ্রীয় কমিটির সদস্য সিলেট মহানগর আওয়ামীলীগের সভাপতি সাবেক মেয়র বদর উদ্দিন আহমদ কামরান বলেছেন, বিশ্বের বঞ্চিত মানুষের অধিকার আদায়ে জাতির পিতার সংগ্রাম ও ত্যাগ আন্তর্জাতিক সম্প্রদায়ের জন্য অনুকরণীয় আদর্শ হয়ে থাকবে। বঙ্গবন্ধু ছিলেন শোষিত ও নিপীড়িত মানুষের আপনজন। সাধারণ মানুষের মুখে হাসি ফোটানোই ছিল তার সংগ্রামের মূল উদ্দেশ্য। তাই মুক্তিযুদ্ধের ইতিহাস চর্চা করলে বঙ্গবন্ধু সম্পর্কে নতুন প্রজন্ম অনেক কিছু জানতে পারবে।তিনি আরো বলেন, প্রধানমন্ত্রী শেখ হাসিনার নেতৃত্বে যখন আমরা বঙ্গবন্ধুর অসমাপ্ত কাজ সম্পন্ন করে একটি স্বপ্নের স্বনির্ভর দেশ গঠনে কাজ করছি, তখন স্বাধীনতা বিরোধীরা পুণরায় মাথাচাড়া দিয়ে উঠতে চাচ্ছে। দেশের জনগণকে সঙ্গে নিয়ে সকল অপশক্তিকে কঠোর হাতে দমনে আওয়ামী লীগ সরকার বদ্ধ পরিকর।তিনি ১৭ আগস্ট শনিবার রাতে নগরীর ধোপাদিঘীরপাড়স্থ একটি কমিউনিটি সেন্টারে সেক্টর কমান্ডারর্স ফোরাম মুক্তিযুদ্ধ ৭১ সিলেট বিভাগীয় কমিটির উদ্যোগে জাতীয় শোক দিবস উপলক্ষে ‘বঙ্গবন্ধু ও বাংলাদেশ’ শীর্ষক আলোচনা সভা ও দোয়া মাহফিলে প্রধান অতিথির বক্তব্যে উপরোক্ত কথাগুলো বলেন।সেক্টর কমান্ডারর্স ফোরাম মুক্তিযুুদ্ধ-৭১ সিলেট বিভাগীয় কমিটির সভাপতি ও কেন্দ্রীয় সাংগঠনিক সম্পাদক এডভোকেট সরওয়ার আহমদ চৌধুরী আবদালের সভাপতিত্বে অনুষ্ঠিত আলোচনা সভায় বিশেষ অতিথির বক্তব্য রাখেন সিলেট জেলা আইনজীবী সমিতির সাবেক সভাপতি এডভোকেট এ. কে. এম. শমিউল আলম। বিভাগীয় সাংগঠনিক সম্পাদক এডভোকেট এন. আই. এম. মাছুম চৌধুরী ও মহানগর কমিটির সাধারণ সম্পাদক এডভোকেট মুমিনুর রহমান টিটুর যৌথ পরিচালনায় আলোচনা সভায় বক্তব্য রাখেন, বিভাগীয় সহ সভাপতি মারিয়ান চৌধুরী মাম্মী, যুগ্ম সম্পাদক বীর মুক্তিযোদ্ধা মানিক মিয়া, জেলা কমিটির সভাপতি বীর মুক্তিযোদ্ধা মহিউদ্দিন আহমদ, সহ সভাপতি নুরুল আমিন, সাধারণ সম্পাদক এডভোকেট হোসেন আহমদ, মহানগর কমিটির সভাপতি এডভোকেট কিশোর কুমার কর, সহ সভাপতি এডভোকেট অধ্যক্ষ দিলীপ কুমার দাস চৌধুরী, নারী কমিটির সভাপতি  শামসুন্নাহার মিনু, সাধারণ সম্পাদক হাসনা হেনা চৌধুরী, বীর মুক্তিযোদ্ধা শওকত আলী, বীর মুক্তিযোদ্ধা শামসুল আলম, বীর মুক্তিযোদ্ধা উমেশ বৈদ্য, বীর মুক্তিযোদ্ধা এডভোকেট আবু সাঈদ আব্দুল্লাহ চৌধুরী, এডভোকেট সাইফুর রহমান, এডভোকেট জুবায়ের বখত, এডভোকেট জয়জিত আচার্য্য, মাহমুদা নাজিম রুবি, সাবেক কাউন্সিলর জাহানারা খানম মিলন, রেবা বৈদ্য, রেনুকা দাস, অধ্যাপিকা জান্নাত আরা খান পান্না, মোবাশ্বেরা বেগম, স্বপ্না বেগম, ফাতেমা জান্নাত, মাধুরী গুণ, নাসরিন বেগম, মাহিন চৌধুরী, এডভোকেট কুতুব  উদ্দিন, ফয়সল আহমদ, এডভোকেট ছয়ফুল হোসেন, এডভোকেট কানন আলম। সভাপতির বক্তব্যে এডভোকেট সরওয়ার আহমদ চৌধুরী আবদাল অবিলম্বে বঙ্গবন্ধুর অবশিষ্ট খুনীদের বিদেশ থেকে ফিরিয়ে নিয়ে এসে ফাঁসি কার্যকরের দাবি জানান।শুরুতে পবিত্র কালামে পাক থেকে তেলাওয়াত করেন করেন ইছমত ইবনে ইছহাক। সব শেষে বঙ্গবন্ধু শেখ মুজিবুর রহমান ও তার নিহত পরিবারবর্গের আত্মার মাগফেরাত কামনা করে বিশেষ দোয়া অনুষ্ঠিত হয়। </body>
</article>
