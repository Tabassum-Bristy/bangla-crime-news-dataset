<article>
  <headline>‘লুকিয়ে ফেলতে খাসোগির মৃতদেহ টুকরো টুকরো করা হয়’</headline>
  <url>http://dainiksylhet.com/details/141866</url>
  <published_at>  প্রকাশিত হয়েছে : ১২:৪০:০৯,অপরাহ্ন ০৪ নভেম্বর ২০১৮</published_at>
  <category>খুন</category>
  <body>আঙ্কারা: চলতি মাসের ২ তারিখ শুক্রবার হুরিয়েত নিউজকে তুরস্কের প্রেসিডেন্ট রিসেপ তাইয়্যেপ এরদোগানের একজন পরামর্শ দাতা বলেছেন, ইস্তাম্বুলের সৌদি কনস্যুলেটে যে ঘাতক দলটি সাংবাদিক জামাল খাসোগিকে হত্যা করেছে তারা হত্যার পরে খাসোগির মৃত দেহকে করাত দিয়ে কেটে কয়েক টুকরো করে ফেলে যাতে করে দ্রুত মৃত দেহটিকে অন্যত্র সরিয়ে ফেলা যায়।সাংবাদিক খাসোগি ওয়াশিংটন পোষ্টের নিয়মিত কলাম লেখক ছিলেন যিনি সৌদি সরকার এবং ক্রাউন প্রিন্স বিন সালমানের একজন কট্টর সমালোচক ছিলেন। গত ২ অক্টোবর ইস্তাম্বুলে অবস্থিত সৌদি কনস্যুলেটে প্রবেশের পরে তিনি খুন হন।যদিও প্রথম দিকে সৌদি সরকার এই হত্যাকাণ্ড সম্পর্কে অস্বীকার করে আসছিলো কিন্তু পরবর্তীতে খাসোগি নিহত হওয়ার কথা স্বীকার করতে বাধ্য হয়।এদিকে গত সপ্তাহে সৌদি আরবের প্রধান আইন কর্মকর্তা সৌদ আল মোজেব খাসোগি হত্যাকাণ্ডটিকে পূর্ব পরিকল্পিত বলে আখ্যায়িত করেছেন।চলতি সপ্তাহে ইস্তাম্বুলের প্রধান আইন কর্মকর্তা ইরফান ফিদান বলেন, সৌদি কনস্যুলেটে প্রবেশের সাথে সাথেই খাসোগিকে জোর পূর্বক শ্বাস রোধ করে হত্যা করা হয় এবং মুহূর্তের মধ্যেই তার মৃত দেহকে কয়েক টুকরো করে ফেলা হয়।কিন্তু এরদোগানের পরামর্শদাতা এবং খাসোগির অন্যতম বন্ধু ইয়াসিন আকতেয় হুরিয়েত নিউজকে বলেন, ‘আমাদের কাছে থাকা সর্বশেষ তথ্য অনুযায়ী আমরা জেনেছি যে, খাসোগির মৃতদেহকে কেটে টুকরো টুকরো করা হয় যাতে করে এগুলোকে সহজেই লুকিয়ে ফেলা যায়।’ব্যাপক নিন্দাঃ খাসোগি হত্যাকাণ্ডের পরে সৌদি রাজতন্ত্র বিশ্বব্যাপী ব্যাপক নিন্দার মুখোমুখি হয় এবং একই সাথে সমাজ সংস্কারক হিসেবে ক্রাউন প্রিন্স বিন সালমানের খ্যাতি সহজেই উবে যায়।যুক্তরাষ্ট্রের প্রেসিডেন্ট ডোনাল্ড ট্রাম্প খাসোগি হত্যাকাণ্ডের বিষয়টিকে সৌদি সরকার কর্তৃক ধামাচাপা দেয়ার ঘটনাকে ‘এ যাবত কালে সবচেয়ে খারাপ ধামাচাপা দেয়ার’ ঘটনা বলে উল্লেখ করেছেন।চলতি মাসের ১ তারিখে যুক্তরাষ্ট্রের ডেপুটি মুখপাত্র রবার্ট পালাডিনো গণমাধ্যম কর্মীদের জানিয়েছেন যে, খাসোগির দেহাবশেষ অতি সত্ত্বর তার পরিবারে নিকট ফিরিয়ে দিতে হবে যাতে করে একটি সম্মান জনক শেষ কৃত্য অনুষ্ঠান সম্পন্ন করা যায়।খাসোগি সৌদি কনস্যুলেটে তার বাগদত্তা তুর্কি নাগরিক হাতিস চেঙ্গিসকে বিয়ে করার জন্য কিছু প্রয়োজনীয় কাগজ পত্র আনার জন্য প্রবেশ করেন এবং হত্যাকাণ্ডের শিকার হন।হাতিস চেঙ্গিস শুক্রবার একটি তুর্কি গণমাধ্যমে লিখেন, ‘আমি সৌদি কনস্যুলেটের বাহিরে অনেকক্ষণ অপেক্ষা করেছিলাম তবে এটি আমার কাছে কোনো ব্যাপার ছিল না। কারণ আমি আমার প্রিয়তমের জন্য অপেক্ষা করেছিলাম। কিন্তু শেষ পর্যন্ত আমাকে তার মৃত্যুর সংবাদ শুনতে হলো।’তিনি খাসোগি হত্যাকাণ্ডের রহস্য উন্মোচন করার জন্য তুর্কি তদন্তকারী কর্মকর্তাদের ধন্যবাদ দেন।হাতিস চেঙ্গিস বার্তা সংস্থা রয়টার্সকে বলেন, ‘কিন্তু আমরা ট্রাম্প প্রশাসনকে জামাল খাসোগি হত্যাকাণ্ডে জড়িতদের বিচারের আওতায় আনার জন্য চাপ প্রয়োগ অব্যাহত রাখবো। এখানে কোনো ধামাচাপা দেয়া চলবে না।’সূত্রঃ আইরিশ টাইমস।</body>
</article>
