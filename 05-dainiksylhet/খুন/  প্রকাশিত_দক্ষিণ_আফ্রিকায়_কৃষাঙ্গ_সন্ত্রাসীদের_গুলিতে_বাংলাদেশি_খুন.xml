<article>
  <headline>দক্ষিণ আফ্রিকায় কৃষাঙ্গ সন্ত্রাসীদের গুলিতে বাংলাদেশি খুন</headline>
  <url>http://dainiksylhet.com/details/148075</url>
  <published_at>  প্রকাশিত হয়েছে : ৮:৫২:০৩,অপরাহ্ন ২৭ জানুয়ারি ২০১৯</published_at>
  <category>খুন</category>
  <body>দৈনিকসিলেটডেস্ক:কিছুতেই থামছেনা দক্ষিণ আফ্রিকায় বাংলাদেশি খুন হওয়ার ঘটনা ৷ দক্ষিণ আফ্রিকার কোথাও না কোথাও প্রতিদিনই ঘটছে কোন না কোন মৃত্যুর ঘটনা। দক্ষিণ আফ্রিকার সন্ত্রাসীদের গুলিতে ফেনীর দাগনভূঞা উপজেলার মহিন উদ্দিন মহিন (৪০) নামে যুবক নিহত হয়েছেন। বুধবার রাতে দক্ষিণ আফ্রিকায় তার নিজ দোকানে এ ঘটনা ঘটে।নিহতের ভাই হুমায়ুন কবির জানান, বেশ কিছুদিন যাবত নিগ্রো সন্ত্রাসীরা টাকা দিতে হুমকি-ধমকি দিয়ে আসছিলো। বুধবার রাতে কয়েকজন সন্ত্রাসী দোকানে হামলা করে লুটপাট করতে গেলে দোকান মালিক মহিন উদ্দিন বাঁধা দিলে দূর্বৃত্তরা তাকে গুলি করে হত্যা করে লাশ ফ্রিজে রেখে যায়।সকালে দোকান বন্ধ দেখে পাশ^বর্তী ব্যবসায়ী ও লোকজন খোঁজাখুজি করতে গিয়ে দোকানের ভেতরে ফ্রিজের মধ্যে তার লাশ দেখতে পেয়ে মহিনের তালতো ভাই আনোয়ার হোসেনকে জানায়। আনোয়ার বাংলাদেশে ফোন করে পরিবারকে জানায়। খবর পেয়ে পরিবারে শোকের মাতম চলছে। সন্তান হারিয়ে পিতামাতা শোকে বিহবল।পরিবার জানায়, দাগনভূঞার পূর্ব চন্দ্রপুর ইউনিয়নের চন্দ্রদ্বীপ গ্রামের রমিজ উদ্দিন মিয়ার বাড়ির তনু মিয়ার ছেলে মহিন উদ্দিন ৩ বছর আগে জীবিকার তাগিদে দক্ষিণ আফ্রিকায় পাড়ি জমায়। তনু মিয়ার ৪ ছেলে, ১ মেয়ের মধ্যে মহিন মেজো। মহিনের ৩ মেয়ে ও ১টি পুত্র সন্তান রয়েছে। আফ্রিকায় দোকান দিয়ে তিনি ব্যবসায় শুরু করেন। বছর খানেক পর ছোট ভাই হুমাযুন কবিরকেও তার কাছে নিয়ে যান। ২০১৮ সালের শেষের দিকে হুমায়ুন অসুস্থ্য হয়ে পড়লে চিকিৎসার জন্য তাকে দেশে ফেরত পাঠায়।আমরা দক্ষিণ আফ্রিকা সমস্ত বাংলাদেশীরা তার রুহের আত্মার মাগফিরাত কামনা করি, আল্লাহ যেন তার জীবনের সকল গুনা ক্ষমা করে তাকে জান্নাতবাসী করেন আমিন।</body>
</article>
