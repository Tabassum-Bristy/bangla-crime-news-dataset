<article>
  <headline>নৌকা মার্কায় ভোট চাই: শেখ হাসিনা</headline>
  <url>http://dainiksylhet.com/details/145419</url>
  <published_at>  প্রকাশিত হয়েছে : ৫:৪৬:০২,অপরাহ্ন ২২ ডিসেম্বর ২০১৮</published_at>
  <category>খুন</category>
  <body>দৈনিকসিলেটডটকম:  আসন্ন একাদশ জাতীয় সংসদ নির্বাচনে নৌকা মার্কায় ভোট দেওয়ার জন্য সবাইকে আহ্বান জানিয়েছেন প্রধানমন্ত্রী ও আওয়ামী লীগ সভাপতি শেখ হাসিনা। শনিবার বিকেলে সিলেটের আলিয়া মাদরাসা মাঠে নির্বাচনী জনসভায় তিনি আহ্বান জানান।শেখ হাসিনা বলেন, বাংলাদেশের মানুষ যে সম্মান অর্জন করেছে তা রক্ষা করতে হবে। আমি আপনাদের কাছে নৌকা মার্কায় ভোট চাই। নৌকার প্রার্থীকে ভোট দিয়ে জয়যুক্ত করবেন। উপস্থিত জনতার উদ্দেশে তিনি বলেন, আমি আপনাদের কাছে নৌকা মার্কায় ভোট চাই। ইনশাল্লাহ নৌকার বিজয় হবে।এসময় শেখ হাসিনা জনসভার মঞ্চে ডেকে সিলেটের বিভিন্ন আসনে আওয়ামী লীগ ও মহাজোট মনোনীত প্রার্থীদের পরিচয় করিয়ে দিয়ে তাদের ভোট দিয়ে নির্বাচিত করার আহ্বানও জানান।প্রধানমন্ত্রী বলেন, আমরা যে উন্নয়ন করেছি; এই উন্নয়ন ধরে রাখতে হবে। নৌকার প্রর্থীদের বিজয়ী করতে হবে। বিএপি-জামায়াত জোটের চরিত্র- হত্যা, খুন ও জঙ্গিবাদ। নির্বাচনে তারা কি করেছে! একেকজনকে চারবার করে নমিনেশন দিচ্ছে। যে যত টাকা দেবে তাকে নমিনেশন!বিএনপির ভাইস চেয়ারম্যান সম্প্রতি আওয়ামী লীগে যোগদান করেন। ওই প্রসঙ্গ তুলে শেখ হাসিনা বলেন, ইনাম আহমেদ চৌধুরী আওয়ামী লীগে যোগ দিয়েছেন- আমি তাকে স্বাগত জানাই।আওয়ামী লীগ সভাপতি বলেন, ইনশাল্লাহ আগামী বার যদি সরকারে আসতে পারি; তবে এই অঞ্চলের মানুষের কর্মসংস্থান হবে, দারিদ্র বলে কিছু থাকবে না।তিনি বলেন, এই নৌকা হচ্ছে মানুষের বিপদের বন্ধু। সেই নবীর আমলে মানব জাতিকে রক্ষা করেছিল। এই নৌকায় ভোট দিয়ে মানুষ উন্নয় পেয়েছে। ২০২১ সালের মধ্যে ঘরে ঘরে আলো জালাবো; কোনও ঘর অন্ধকার থাকবে না।</body>
</article>
