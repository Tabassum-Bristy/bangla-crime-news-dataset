<article>
  <headline>ময়না তদন্তে হাদিসাকে হত্যার প্রমাণ পাওয়া গেছে॥ আটক ১</headline>
  <url>http://dainiksylhet.com/details/137116</url>
  <published_at>  প্রকাশিত হয়েছে : ৮:৩৪:৩১,অপরাহ্ন ০২ সেপ্টেম্বর ২০১৮</published_at>
  <category>খুন</category>
  <body>মোহাম্মদ নূর উদ্দিন:মাধবপুরে ২ শিশুর দেহ থেকে মাথা বিচ্ছিন্ন ও মায়ের গলায় ফাঁস দেয়া লাশ উদ্ধারে ঘটনায় ময়না তদন্ত প্রতিবেদনে সন্তানদের পাশাপাশি হাদিসাকে হত্যা করা হয়েছে বলে প্রমাণ পাওয়া গেছে। এর ফলে স্বামীর প্রতি সন্দেহ আরো ঘনিভূত হচ্ছে। এলাকাবাসি ও স্বজনদের সন্দেহের তীর স্বামীর দিকেই। ঘটনার পর থেকে স্বামী পলাতক থাকার কারনে এ সন্দেহে আরো তীব্র আকার ধারন করেছে। তবে পুলিশ বলছে স্বামীকে গ্রেফতার করতে পারলেই সব খোলাসা হবে।শনিবার বিকেলে নিহত মাধবপুর উপজেলার নিজনগর গ্রামের ব্যবসায়ী মজিবুর রহমান মজিদের স্ত্রী হাদিছা বেগম (২৪), তাদের আড়াই বছর বয়সী মেয়ে মীম আক্তার ও ৭ মাসের শিশু সন্তান মোজাহিদ মিয়ার ময়না তদন্ত শেষে এ তথ্য জানান হবিগঞ্জ সদর হাসপাতালের চিকিৎসক ডাঃ দেবাশীষ। ডাঃ দেবাশীষ রায় আরো বলেন, দুই শিশুকে ধারালো অস্ত্র দিয়ে হত্যা করা হয়েছে এছাড়া ফাঁস লাগানো অবস্থায় উদ্ধার হওয়া হাদিসা বেগমের শরীরে একাধিক আঘাতের চিহ্ন রয়েছে। তিনি বলেন ময়না তদন্তের রিপোর্টে প্রাথমিকভাবে বলা যায় হাদিসা বেগমকে হত্যা করা হয়েছে। এদিকে সন্ধ্যায় তাদের ময়না তদন্ত শেষে লাশ তাদের স্বজনদের কাছে হস্তান্তর করা হয়েছে। রাতে তাদেরকে হাদিসার বাবার বাড়ি বি-বাড়িয়া জেলার বিজয়ণগর উপজেলার এনা গ্রামে দাফন করা হয়েছে।পুলিশ জানায়, শুক্রবার রাত ১০টার দিকে মাধবপুর উপজেলার ধর্মঘর ইউনিয়নের নিজনগর গ্রামে ব্যবসায়ী মজিবুর রহমান মজিদের ঘরে কোন সাড়াশব্দ না পেয়ে আশপাশের লোকজন ওই ঘরের দিকে এগিয়ে যান। ঘরের দরজা বন্ধ দেখতে পেয়ে ডাকাডাকি করলেও কেউ কোন সাড়া মেলেনি। এক পর্যায়ে তারা উকিঝুকি দিয়ে দেখতে পান মজিবুর রহমান মজিদের ঘরের ভেতর গলায় ফাঁস দেয়া অবস্থায় তার স্ত্রী হাদিছা বেগমের লাশ পড়ে রয়েছে। আর খাটে তার আড়াই বছর বয়সী শিশু মিম আক্তারের গলা কাটা লাশ পড়ে রয়েছে। পরে স্থানীয় লোকজন পেছন দিকে গেলে অপর একটি তালাবদ্ধ কক্ষে ৭ মাস বয়সী মোজাহিদ মিয়ারও গলা কাটা লাশ পড়ে থাকতে দেখেন। এ দৃশ্য দেখে তারা মাধবপুর থানা পুলিশকে খবর দিলে পুলিশ ঘটনাস্থলে পৌঁছে লাশ উদ্ধার করেন। রাত প্রায় একটার দিকে পুলিশ লাশ উদ্ধার করে ময়না তদন্তর জন্য হবিগঞ্জ সদর হাসপাতালের মর্গে প্রেরণ করে। ঘটনার পর থেকেই স্বামী মুজিবুর রহমান পলাতক থাকার কারনে তাকে ঘিরে সন্দেহের তীর সৃষ্টি হয়। অনেকেই গ্রামের লোকজন বলেছেন স্বামী-স্ত্রীর মধ্যে একাধিবার শালিন বৈঠক অনুষ্ঠিত হয়েছে। তাদের মধ্যে বনিবনা হচ্ছিল না। গ্রামের মাতব্বররা জানিয়েছেন, ২০১৪ সালে মজিদের সঙ্গে হাদিছা বেগমের বিয়ে হয়। বিয়ের কিছুদিন পর থেকেই স্বামী-স্ত্রীর মধ্যে বনিবনা হচ্ছিল না। মজিদের উগ্রমেজাজের কারণে সামান্য বিষয়েই ঝগড়া-ঝাটি লেগেই থাকত। মজিদ প্রায়ই তার স্ত্রীকে মারধোর করত। ৩ দিন আগেও মজিদ তার শাশুড়ির সামনে হাদিছাকে মারধর করেন। তার দাবি, হাদিছা ও তার সন্তানদেরকে মজিদ নির্মমভাবে খুন করেছে।একই গ্রামের অপর মাতব্বর জানান, আমাদের ধারনা মুজিবুর তাদের সন্তানদের হত্যা করে স্ত্রীকে ফাস লাগিয়ে পালিয়ে গেছে। তিনি বলেন ইতিপূর্বে সে হাদিসাকে হত্যার হুমকি ধামকি দিয়ে আসছে। তার নিখোজ থাকার কারনে তার প্রতি সন্দেহের তীর বেশি সৃষ্টি হয়।অপর দিকে গতকাল বিকেলে হবিগঞ্জ ডিবি পুলিশ অভিযান চালিয়ে একজনকে আটক করেছে। পুলিশ একজনকে আটকের কথা গণমাধ্যমে স্বীকার করলেও তার নাম প্রকাশ করতে চায়নি। পুলিশ বলছে আটককৃত ব্যক্তিকে জিজ্ঞাসাবাদ করা হচ্ছে।এ ব্যাপারে সিনিয়র সহকারী পুলিশ সুপার এস এম রাজু আহমেদ জানান, লাশের ময়না তদন্ত শেষে তাদের স্বজনদের কাছে হস্তান্তর করা হয়েছে। রাতেই তাদেরকে হাদিসার বাবার বাড়িতে দাফন করা হয়েছে। তিনি বলেন পলাতক স্বামী মুজিবুর রহমানকে গ্রেফতারের চেষ্টা করছে পুলিশ।এদিকে শনিবার রাতে এ ঘটনায় ৭ জনের বিরুদ্ধে মামলা দায়ের করা হয়েছে। নিহত হাদিসার পিতা শামীম মিয়া বাদী হয়ে ৭ জনের নাম উল্লেখ্য করে মাধবপুর থানায় এ মামলা দায়ের করেন। মাধবপুর থানার ভারপ্রাপ্ত কর্মকর্তা (ওসি) চন্দন কুমার মামলা দায়ের কথা স্বীকার করে করে জানান, পুলিশ আসামীগের গ্রেফতারের চেষ্টা করছে। অপর একটি সূত্রে জানা গেছে মামলায় স্বামী মুজিবুর রহমানসহ তার আত্মীয় স্বজনদের আসামী করা হয়েছে।</body>
</article>
