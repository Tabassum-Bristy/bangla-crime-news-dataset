<article>
  <headline>ফাইভ জি প্রযুক্তির পরীক্ষামূলক প্রদর্শনী বুধবার : জয়</headline>
  <url>http://dainiksylhet.com/details/134202</url>
  <published_at>  প্রকাশিত হয়েছে : ৪:৪৩:৫১,অপরাহ্ন ২৪ জুলাই ২০১৮</published_at>
  <category>খুন</category>
  <body>দৈনিকসিলেটডেস্ক:  ফাইভ জি প্রযুক্তির পরীক্ষামূলক প্রদর্শনী বুধবার (২৫ জুলাই) করা হবে বলে জানিয়েছেন প্রধানমন্ত্রীর তথ্য ও যোগাযোগ প্রযুক্তিবিষয়ক উপদেষ্টা সজীব ওয়াজেদ জয়।মঙ্গলবার (২৪ জুলাই) নিজের ফেসবুক অ্যাকাউন্ট থেকে দেয়া স্ট্যাটাসে তিনি এ কথা জানান।স্ট্যাটাসে তিনি লিখেছেন, ‘এ মুহূর্তে আমি ট্রাফিকে আটকে আছি। কিন্তু ঢাকাতে বসেই ঠিক আমেরিকার মতোই ফোর জি ইন্টারনেট সেবা পাচ্ছি। আমরা কয়েক মাস আগে ফোর জি সেবা চালু করলেও ইতোমধ্যেই কাভারেজ বেশ ভালো বলে মনে হচ্ছে। এরজন্য টেলিকম কোম্পানিগুলোকে আমি ধন্যবাদ জানাই। আওয়ামী লীগ সরকারের ডিজিটাল বাংলাদেশ বাস্তবায়নে আরেকটি মাইলফলক অর্জন।’জয় লিখেছেন, আগামীকাল (বুধবার) সকালে আমরা ফাইভ জি প্রযুক্তির পরীক্ষামূলক প্রদর্শনী করবো। চোখ রাখুন।</body>
</article>
