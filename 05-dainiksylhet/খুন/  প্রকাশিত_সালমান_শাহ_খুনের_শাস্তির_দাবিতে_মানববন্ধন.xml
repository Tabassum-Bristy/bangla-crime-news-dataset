<article>
  <headline>সালমান শাহ খুনের শাস্তির দাবিতে মানববন্ধন</headline>
  <url>http://dainiksylhet.com/details/106410</url>
  <published_at>  প্রকাশিত হয়েছে : ৬:৫৯:৪৭,অপরাহ্ন ২৫ আগস্ট ২০১৭</published_at>
  <category>খুন</category>
  <body>দৈনিকসিলেটডটকম : জননন্দিত অভিনেতা, সিলেটবাসীর গর্ব সালমান শাহ’র হত্যাকারীদের দ্রুত গ্রেপ্তার ও ফাঁসির দাবিতে সিলেটে মানববন্ধন কর্মসূচি পালন করা হয়েছে। ফ্রেন্ডস পাওয়ার স্পোর্টিং ক্লাব সিলেটের উদ্যোগে  শুক্রবার সকাল ১১টায় সিলেট কেন্দ্রীয় শহিদ মিনারের সামনে মানববন্ধন অনুষ্ঠিত হয়। ফ্রেন্ডস পাওয়ার স্পোর্টিং ক্লাব সিলেটের সভাপতি মো. আনোয়ার আলী রাজের সভাপতিত্বে এবং ক্লাবের প্রচার সম্পাদক আকাশ দেবনাথের পরিচালনায় প্রধান বক্তা হিসেবে বক্তব্য রাখেন সিলেট সিটি কর্পোরেশনের ১৯, ২০ ও ২১ নম্বর ওয়ার্ডের মহিলা কাউন্সিলর শামীমা স্বাধীন। প্রধান অতিথির বক্তব্য রাখেন সালমান শাহের মামা আলমগীর কুমকুম। বিশেষ অতিথি হিসেবে বক্তব্য রাখেন সম্মিলিত সাংস্কৃতিক জোট সিলেটের সাধারণ সম্পাদক গৌতম চক্রবর্তী, বাংলাদেশ মানবকল্যাণ পরিষদ কেন্দ্রীয় কমিটির সভাপতি ইমরান আহমদ, ফ্রেন্ডস পাওয়ার স্পোর্টিং ক্লাব সিলেটের উপদেষ্ঠা শরীফ আহমদ খাঁন, ক্লাবের প্রতিষ্ঠাতা সাধারণ সম্পাদক অমর চন্দ্র দাস, ক্লাবের প্রতিষ্ঠাতা সভাপতি ও ছাত্রনেতা রকি দেব, ক্লাবের সাবেক সভাপতি সাহেদ আহমদ। মানববন্ধনে বক্তারা বলেন, সালমান শাহ শুধু সিলেটেরই সম্পদ ছিলেন না, তিনি গোটা রাষ্ট্রের সম্পদ। বর্তমান সরকারের আমলে এ দেশে প্রতিদিন খুনের বিচার হলেও গত ২১ বছরে সালমান শাহ হত্যার বিচার হচ্ছে না। ঘটনার অন্যতম আসামী রাবেয়া সুলতানা রুবি নিজে খুনের সাথে সম্পৃক্ত বলে জবানবন্দি দিয়েছেন। তিনি আদালতের কাছেও জবানবন্দি দিতে প্রস্তুত রয়েছেন বলেও জানিয়েছেন; তাহলে আর সালমান হত্যাকারীদের গ্রেপ্তারে আইনি বাধা থাকার কথা নয়। দ্রুততম সময়ের মধ্যে রুবিকে দেশে ফিরিয়ে আনার দাবি জানিয়ে তাঁরা বলেন, ‘আদালতের মাধ্যমে তাঁর জবানবন্দি রেকর্ড করে আসামিদের গ্রেপ্তার ও দৃষ্টান্তমূলক শাস্তি দিতে হবে। না হলে আমরা কঠোর আন্দোলনে যাব। এসময় অন্যান্যদের মধ্যে উপস্থিত ছিলেন ফ্রেন্ডস পাওয়ার স্পোর্টিং ক্লাব সিলেটের সহসভাপতি মো. তাহের হোসাইন, রূপম তালুকদার, যুগ্ম সাধারণ সম্পাদক রঞ্জন দাস, শামীম আহমদ, সাংগঠনিক সম্পাদক বিদ্যুৎ কান্তি, প্রকাশনা সম্পাদক মো. আক্তার হোসেন, ক্রীড়া সম্পাদক মো. মোজাহিদুল ইসলাম মোজাহিদ, স্বাস্থ্য সম্পাদক শাহিন আহমদ ফারুক, সাংস্কৃতিক সম্পাদক রনি পাল, সদস্য মো. দিলোয়ার, মো. রবিউল হক, জুবায়ের আহমদ চৌধুরী, মামুনুর রশীদ তুহিন, জুয়েল চৌধুরী, সৌকত হোসেন, বিজয়কৃষ্ণ সরকার, ফারহান উদ্দিন, পাপলু দাস, শওকত হোসেন, রাজ দাস, গোবিন্দ নাইড়–, অপু কর, এ.এইচ.এম রাজ্জাক, আজিুজুল ইসলাম জনি, তপন গুপ্ত, ইমরানুল হক ইমরান, অভি সরকার, রাজুল আহমদ, নজরুল ইসলাম, শেখ জুয়েল আহমদ। অনুষ্ঠানের শুরুতে স্বাগত বক্তব্য রাখেন বাংলাদেশ মানবকল্যাণ পরিষদ উপ-কমিটির আহবায়ক পিন্টু দেবনাথ।</body>
</article>
