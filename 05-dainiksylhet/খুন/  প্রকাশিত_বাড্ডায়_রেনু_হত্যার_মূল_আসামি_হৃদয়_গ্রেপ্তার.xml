<article>
  <headline>বাড্ডায় রেনু হত্যার মূল আসামি হৃদয় গ্রেপ্তার</headline>
  <url>http://dainiksylhet.com/details/160826</url>
  <published_at>  প্রকাশিত হয়েছে : ৯:৪৫:৪৩,অপরাহ্ন ২৪ জুলাই ২০১৯</published_at>
  <category>খুন</category>
  <body>দৈনিকসিলেটডেস্ক: রাজধানীর উত্তর বাড্ডায় ছেলেধরা গুজবে তাসলিমা বেগম রেনুকে (৪২) পিটিয়ে হত্যা মামলার প্রধান আসামি হৃদয়কে গ্রেপ্তার করেছে পুলিশ। আজ মঙ্গলবার সন্ধ্যায় নারায়ণগঞ্জের ভুলতা এলাকা থেকে তাকে গ্রেপ্তার করা হয়।বিষয়টি নিশ্চিত করেছেন গোয়েন্দা পুলিশের (ডিবি) ইস্ট ডিভিশনের ডেমরা জোনাল টিমের সিনিয়র সহকারী পুলিশ কমিশনার (এসি) নাজমুল হাসান। তিনি বলেন, ‘হৃদয় যে পোশাক পরে রেনুকে পিটিয়ে খুন করেছিল, সেটা উদ্ধার করতে অভিযান চলছে।’হৃদয় উত্তর বাড্ডার সরকারি প্রাথমিক বিদ্যালয় সংলগ্ন এলাকায় ভ্রাম্যমাণ দোকানে সবজি বিক্রি করেন বলে জানিয়েছে স্থানীয়রা। তবে তার বিস্তারিত পরিচয় এখনো জানা যায়নি।গত শনিবার সকালে বাড্ডার ওই স্কুলে নিজের মেয়েকে ভর্তির জন্য তথ্য সংগ্রহ করেতে যান রেনু। এ সময় ছেলেধরা গুঞ্জন উঠলে তিন নারীকে আটক করে স্থানীয়রা। এর মধ্যে দুই নারী পালিয়ে গেলেও গণপিটুনির শিকার হন রেনু। স্থানীয়রা তাকে রড, কাঠ দিয়ে উপর্যুপরি পিটিয়ে হত্যা করে।এর আগে এ ঘটনায় জড়িত অভিযোগে ছয়জনকে গ্রেপ্তার করা হয়। হৃদয়কে নিয়ে সাতজন গ্রেপ্তার হলেন।এর আগে সামাজিক যোগাযোগ মাধ্যম ফেসবুকে রেনু হত্যাকাণ্ডের একটি ভিডিও ছড়িয়ে পড়ে। সেখানে হৃদয়কে রড হাতে নির্দয়ভাবে রেনুকে পেটাতে দেখা যায়।</body>
</article>
