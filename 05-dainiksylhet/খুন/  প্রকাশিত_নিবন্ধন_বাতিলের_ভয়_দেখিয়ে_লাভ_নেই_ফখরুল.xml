<article>
  <headline>নিবন্ধন বাতিলের ভয় দেখিয়ে লাভ নেই: ফখরুল</headline>
  <url>http://dainiksylhet.com/details/96199</url>
  <published_at>  প্রকাশিত হয়েছে : ৪:২৯:৪৩,অপরাহ্ন ২০ এপ্রিল ২০১৭</published_at>
  <category>খুন</category>
  <body>দৈনিকসিলেটডেস্ক: বিএনপি ছাড়া দেশে জাতীয় নির্বাচন হবে না বলে মন্তব্য করেছেন দলটির মহাসচিব মির্জা ফখরুল ইসলাম আলমগীর।তিনি বলেন, নিবন্ধন বাতিলের ভয় দেখিয়ে লাভ নেই। বিএনপি ছাড়া দেশে জাতীয় নির্বাচন হবে না।বৃহস্পতিবার জাতীয় প্রেসক্লাবে আয়োজিত এক প্রতিবাদ সভায়তিনি এসব কথা বলেন।বিএনপির সাবেক সাংগঠনিক সম্পাদক ও সাবেক সংসদ সদস্য এম ইলিয়াস আলীসহ সকল গুম খুনের বিরুদ্ধে এই প্রতিবাদ সভার আয়োজন করে বাংলাদেশ জাতীয়তাবাদী দল-বিএনপি।সরকারের প্রতি আহবান জানিয়ে মির্জা ফখরুল বলেন, দেশে সুষ্ঠু নির্বাচনী পরিবেশ তৈরি করে আগামী জাতীয় নির্বাচনে বিএনপিকে অংশ গ্রহণ করার ব্যবস্থা করুন। খুন গুম- গ্রেপ্তারের ভয় দেখিয়ে বিএনপির নেতাদের দমিয়ে রাখা যাবে না বলেও হুঁশিয়ারি দিয়েছেন তিনি।এ সময় আরো উপস্থিত ছিলেন, বিএনপির ভাইস চেয়ারম্যান মো. শাহজাহান, শামসুজ্জামান দুদু, খাইরুল কবির খোকন প্রমুখ।</body>
</article>
