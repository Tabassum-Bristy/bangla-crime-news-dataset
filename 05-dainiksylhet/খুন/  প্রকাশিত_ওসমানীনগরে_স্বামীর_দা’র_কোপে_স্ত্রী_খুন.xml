<article>
  <headline>ওসমানীনগরে স্বামীর দা’র কোপে স্ত্রী খুন</headline>
  <url>http://dainiksylhet.com/details/98007</url>
  <published_at>  প্রকাশিত হয়েছে : ৮:১৪:৪১,অপরাহ্ন ০৯ মে ২০১৭</published_at>
  <category>খুন</category>
  <body>ওসমানীনগর সংবাদদাতা : ওসমানীনগরে পারিবারিক কলহের জের ধরে স্বামীর দা’র কোপে এক গৃহবধূর মৃত্যু হয়েছে। ওই মহিলা হচ্ছেন হেনি বেগম (৫০)। তিনি উপজেলার খাশিপাড়া গ্রামের আব্দুল হান্নান (৬০) এর স্ত্রী। ঘটনার পর থেকে স্বামী পলাতক রয়েছে। মঙ্গলবার সকাল ১০ টার দিকে এ ঘটনাটি ঘটে। পুলিশ ও স্থানীয়সূত্রে জানাগেছে, সকাল ১০টার দিকে তাজপুর ইউনয়নের খাশিপাড়া গ্রামে পারিবারিক কলহের জের ধরে নিজের স্ত্রীর হেনি বেগমের মাথায় দা দিয়ে আঘাত করেন আব্দুল হান্নান। ঘটনাস্থলেই হেনি বেগমের মৃত্যু হয়। এরপর থেকে আব্দুল হান্নানকে খোঁজে পাওয়া যাচ্ছে না। খবর পেয়ে পুলিশ ঘটনাস্থলে পৌছে নিহতের মরদেহ উদ্ধার করে সিলেটে ওসমানী মেডিকেল কলেজ হাসপাতালে ময়না তদন্তের জন্য প্রেরণ করেছে। ওসমানীনগর থানার অফিসার ইনচার্জ শহিদ উল্লাহ ঘটনার সত্যতা নিশ্চিত করে বলেন, পুলিশ ঘাতক স্বামীকে আটক করার জন্য অভিযান পরিচালনা করছে। এ ব্যাপারে মামলা দয়েরের প্রস্তুতিও চলছে।</body>
</article>
