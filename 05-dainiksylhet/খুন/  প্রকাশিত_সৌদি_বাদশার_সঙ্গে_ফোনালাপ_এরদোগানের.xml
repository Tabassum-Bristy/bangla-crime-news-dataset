<article>
  <headline>সৌদি বাদশার সঙ্গে ফোনালাপ এরদোগানের</headline>
  <url>http://dainiksylhet.com/details/161524</url>
  <published_at>  প্রকাশিত হয়েছে : ৬:২৪:৪৯,অপরাহ্ন ০১ আগস্ট ২০১৯</published_at>
  <category>খুন</category>
  <body>দৈনিকসিলেটডেস্ক:সৌদি আরবের বাদশা সালমান বিন আবদুল আজিজ আল সৌদের সঙ্গে টেলিফোনে কথা বলেছেন তুরস্কের প্রেসিডেন্ট রিসেপ তাইয়্যিপ এরদোগান। খবর ইয়েনি শাফাক।বুধবার রাতে দুই নেতার সঙ্গে কথা হয়।ফোনালাপে সৌদি রাজার ভাই ৯৬ বছর বয়সী বন্দর বিন আবদুল আজিজ আল সৌদের মৃত্যুতে শোক ও সমবেদনা জানান তুর্কি প্রেসিডেন্ট।এ ছাড়া দ্বিপাক্ষিক সম্পর্ক এবং আঞ্চলিক নানা বিষয়ে কথা বলেন দুই নেতা।তুরস্কের ইস্তানবুলের সৌদি কনস্যুলেটে সাংবাদিক জামাল খাশোগিকে হত্যার ঘটনায় দুই দেশের সঙ্গে বৈরী অবস্থা তৈরি হয়।প্রসঙ্গত, ২০১৮ সালের ২ অক্টোবর বিয়ের প্রয়োজনীয় কাগজপত্র আনতে গিয়ে ইস্তানবুলের সৌদি কনস্যুলেটে হত্যার শিকার হন সাংবাদিক জামাল খাশোগি।আর এ খুনের নির্দেশদাতা হিসেবে সৌদি যুবরাজ মোহাম্মদ বিন সালমানের বিরুদ্ধে অভিযোগ ওঠে।সৌদি আরবের পক্ষ থেকে প্রথমে এ হত্যাকাণ্ডের কথা অস্বীকার করলেও পরে আন্তর্জাতিক চাপের মুখে হত্যাকাণ্ডের ঘটনা স্বীকার করে।কিন্তু এর সঙ্গে যুবরাজ মোহাম্মদ বিন সালমানের সম্পৃক্ততার খবর অস্বীকার করা হয়।ওই ঘটনায় দুনিয়াজুড়ে সমালোচনার মুখে পড়েন সৌদি যুবরাজ সালমান।</body>
</article>
