<article>
  <headline>শিবগঞ্জে দুর্বৃত্তদের ছুরিকাঘাতে এক তরুণ খুন</headline>
  <url>http://dainiksylhet.com/details/130656</url>
  <published_at>  প্রকাশিত হয়েছে : ১১:০২:০৭,অপরাহ্ন ১৭ জুন ২০১৮</published_at>
  <category>খুন</category>
  <body>দৈনিকসিলেটডটকম:ঈদের রাতে সিলেট নগরীর শিবগঞ্জে দুর্বৃত্তদের ছুরিকাঘাতে এক তরুণ খুন হয়েছে। নিহত তাছিম আহমদ (১৬) নগরীর সোনারপাড়া এলাকার বাসিন্দা মজিবুর রহমানের ছেলে।সে এবছর স্কলার্সহোম স্কুল থেকে এসএসসি পাশ করেছে। এক ভাই এক বোনের মধ্যে তাছিম ছিল ছোট। শুক্রবার রাত সাড়ে ১০টার দিকে শিবগঞ্জ মিতালী ফার্মেসির সামনে এ ঘটনা ঘটে। শাহপরাণ থানার ওসি আখতার হোসেন জানান, সন্ধ্যায় কয়েকজন বন্ধু তাহমিনকে বাসা থেকে ডেকে নেয়। রাত ১০টার দিকে শিবগঞ্জ মিতালি ফার্মেসির উল্টোদিকের গলির ভেতরে কয়েকজন মিলে তার গলা ও গালে ছুরিকাঘাত করে। এসময় তাহমিন দৌড়ে মিতালি ফার্মেসির সামনে এসে পড়ে যায়। সেখানেই তার মৃত্যু হয়। এই হামলা পুর্বপরিকল্পিত বলে ধারনা করছে পুলিশ।হত্যাকান্ডের ঘটনায় জিজ্ঞাসাবাদের জন্য নিহত তাহমিনের একবন্ধুকে হেফাজতে নিয়েছে শাহপরাণ থানা পুলিশ। পুলিশ হেফাজতে নেয়া রাফাত হোসেন (১৭) নামের ওই কিশোর বালুচর ফোকাস ১০০ নম্বর বাসার রিনুক আহমদের ছেলে।</body>
</article>
