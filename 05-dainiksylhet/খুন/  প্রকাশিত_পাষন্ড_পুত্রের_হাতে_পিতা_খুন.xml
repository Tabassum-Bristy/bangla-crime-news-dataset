<article>
  <headline>পাষন্ড পুত্রের হাতে পিতা খুন</headline>
  <url>http://dainiksylhet.com/details/114307</url>
  <published_at>  প্রকাশিত হয়েছে : ১০:৪৮:২০,অপরাহ্ন ০২ ডিসেম্বর ২০১৭</published_at>
  <category>খুন</category>
  <body>খন্দকার আলাউদ্দিন, চুনারুঘাট:চুনারুঘাটে পারিবারিক কলহের জের ধরে পিতাকে ছুরিকাঘাত করে হত্যা করেছে পাষন্ড পুত্র। এ ঘটনার পর থেকে ঘাতক পলাতক রয়েছে। নিহত হলো উপজেলার আসামপাড়া ইউনিয়নের বিলপাড় গ্রামের ফয়েজ মিয়া (৬৫)। এছাড়াও গুরুতর অবস্থায় ঘাতক ইমরানের ভাই ইমনকে সিলেট ওসমানী মেডকেল কলেজ হাসপাতালে প্রেরণ করেন। স্থানীয় সূত্রে জানা যায়, চুনারুঘাট উপজেলার বিলপাড় গ্রামের ফয়েজ মিয়ার সাথে তার ছেলে ইমরান মিয়া পারিবারিক কলহের জের ধরে বিরোধ রয়েছে। এর জের ধরে শুক্রবার সন্ধ্যায় একটি ধারালো অস্ত্রদিয়ে তার বাবা ফয়েজ মিয়াকে ছুরিকাঘাত করে হত্যা করে। এসময় তার হামলায় ছোট ভাই ইমন আহত হয়। খবর পেয়ে পুলিশ লাশ উদ্ধার করে চুনারুঘাট হাসপাতালে নিয়ে আসে।এ ব্যাপারে চুনারুঘাট থানার ভারপ্রাপ্ত কর্মকর্তা (ওসি) একেএম আজমিরুজ্জামান জানান, ঘাতক ইমরান মানষিক রোগী ছিল। সারাক্ষন তাকে শিকল দিয়ে বেধে রাখা হতো। শুক্রবার সে শিকল খুলে ধারালো অস্ত্র দিয়ে পিতাকে ছুরিকাঘাত করে হত্যা এবং ভাইকে আহত করে পালিয়ে গেছে। তিনি বলেন পুলিশ তাকে গ্রেফতারের জন্য চেষ্টা করছে।</body>
</article>
