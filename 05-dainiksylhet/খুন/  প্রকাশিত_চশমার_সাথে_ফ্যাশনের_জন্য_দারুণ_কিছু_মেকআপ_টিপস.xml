<article>
  <headline>চশমার সাথে ফ্যাশনের জন্য দারুণ কিছু মেকআপ টিপস</headline>
  <url>http://dainiksylhet.com/details/150247</url>
  <published_at>  প্রকাশিত হয়েছে : ১:০৩:৫১,অপরাহ্ন ০৪ মার্চ ২০১৯</published_at>
  <category>খুন</category>
  <body>দৈনিকসিলেটডেস্ক:  যারা নিয়মিত চশমা ব্যবহার করেন তারা চশমা নিয়ে বেশ বিপদেই পড়ে যান। কারণ সব পোশাকের সাথে চশমা মানানসই নয়। কিংবা মানানসই হলেও চশমা ব্যবহারের ফলে যেনো বয়স একটু বেড়েই যায়।সুন্দর করে সাজগোজ করার পর চশমাটি নাকের ডগায় বসিয়ে আয়নায় তাকাতেই হতাশ হয়ে যান অনেকেই। কিন্তু একটু বুদ্ধি খাটিয়ে মেকআপ করলে এবং কিছু ট্রিক্স খাটিয়ে চললে এই চশমাতেই আপনাকে দেখাবে অনেক বেশি আকর্ষণীয়। চলুন তবে জেনে নেয়া যাক।গাঢ় লিপস্টিক: যদি মোটা ফ্রেমের চশমা পরেন তবে এর সাথে কড়া রঙের লিপস্টিক বেশ ভালো মানিয়ে যাবে। চোখে হালকা সাজ দিয়ে মোটা ফ্রেমের চশমা পরে ঠোঁটে দিন টকটকে গাঢ় রঙের লিপস্টিক।সঠিক চোখের সাজ: অনেকে ভাবেন চশমা পড়লে চোখের সাজ দেখা যাবে না। কিন্তু চশমার সাথে চোখের সাজ অনেক বেশি ভালো লাগে। বিশেষ করে বড় চোখের পাপড়ি চোখের সৌন্দর্য বাড়িয়ে দেয় অনেক বেশি। তাই চশমা পরতে হলে ফলস আইল্যাশ লাগান চোখে। অথবা ভালো ব্র্যান্ডের ভারী মাশকারা ব্যবহার করুন।চোখের চারপাশের মেকআপ: চোখে চশমা থাকলে আপনাআপনি তা পুরো মুখের আকর্ষণ টেনে নেয়। তাই চোখের আশেপাশে স্থানগুলোতে বেশি নজর দেবেন। ফোলা চোখ, ডার্ক সার্কেল কিংবা চোখের চারপাশের লালচে দাগ ঢাকতে ব্যবহার করুন কনসিলার।ফলস আইল্যাশ: ফলস আইল্যাশ লাগানো অনেক সময় ঝামেলার সৃষ্টি করে। এবং সব সময় তা সম্ভবও হয়ে উঠে না। তাই যদি আইল্যাশ না লাগাতে পারেন তবে অবশ্যই আইল্যাশ কার্ল করে নিন।ভ্রুর শেপ ঠিক রাখুন: সঠিক শেপের ভ্রু চশমার সাথে বেশ আকর্ষণীয় দেখায়। এবং মেকআপের সময়ও ভ্রু ঠিকমতো একে নিন ও হাইলাইট করুন। এতে মুখের গড়নে পরিবর্তন আসবে যা চশমার সাথে মানিয়ে যাবে।ফ্রেমের বাইরে আইশেড ব্যবহার নয়: চশমার ফ্রেমের বাইরে আইশেড ব্যবহার করা থেকে বিরত থাকুন। খুব বুদ্ধি করে চশমার ফ্রেম নির্বাচন করবেন। নতুবা এমনভাবে মেকআপ দেবেন যেনো চোখের আইশেড চশমার ফ্রেমের বাইরে দেখা না যায়। কারণ ফ্রেমের বাইরে আইশেড দেখতে বেশ বিশ্রী লাগে।ফাউন্ডেশনের ব্যাপারে সচেতন হোন: চশমার ঘষায় মুখের মেকআপ উঠে যায়। চোখের কাছটা নষ্ট হয়ে যায়। তাই ফাউন্ডেশনের ব্যাপারে অবশ্যই সচেতন হবেন। অতিরিক্ত ব্যবহার করবেন না কিছুই। এবং মেকআপ শেষে অতিরিক্ত মেকআপ ঝেড়ে নিয়ে ব্লটিং পেপার দিয়ে অতিরিক্ত তেল শুষে নেবেন।ফ্রেমের সাথে মানানসই আইলাইনার: চশমার ফ্রেমের সাথে মানানসই লাগে এমনভাবে আইলাইনার দেবেন। এতে করে চোখের আকারের সাথে ফ্রেমের আকার মানিয়ে যাবে। এবং দেখতেও ভালো লাগবে।সূত্র: tipsandbeauty.com</body>
</article>
