<article>
  <headline>ডা. প্রিয়াংকা তালুকদারের অপমৃত্যুর সুষ্ঠ বিচারের দাবিতে মানববন্ধন</headline>
  <url>http://dainiksylhet.com/details/155684</url>
  <published_at>  প্রকাশিত হয়েছে : ৪:১০:১৬,অপরাহ্ন ১৪ মে ২০১৯</published_at>
  <category>খুন</category>
  <body>দৈনিকসিলেটডটকম : জালালাবাদ রাগীব-রাবেয়া মেডিকেল কলেজের ১৬তম ব্যাচের প্রাক্তন শিক্ষার্থী ডা. প্রিয়াংকা তালুকদারের অপমৃত্যুর সুষ্ঠু বিচারের দাবিতে মঙ্গলবার (১৪ মে) দুপুর দেড়টায় জালালাবাদ রাগীব-রাবেয়া মেডিকেল কলেজ ও হাসপাতাল চত্ত্বরে এক মানববন্ধন অনুষ্ঠিত হয়। কলেজ অধ্যক্ষ অধ্যাপক মো. আবেদ হোসেনের নেতৃত্বে পরিচালিত মানববন্ধন কর্মসূচীতে উপস্থিত ছিলেন- কলেজের উপাধ্যক্ষ অধ্যাপক এ.কে.এম. দাউদ এবং হাসপাতালের পরিচালক অধ্যাপক মো. তারেক আজাদ সহ কলেজ ও হাসপাতালের সকল স্তরের শিক্ষক-চিকিৎসকবৃন্দ। উল্লেখ্য যে- গত রোববার সকালে নগরীর পশ্চিম পাঠানটুলাস্থ পল্লবী সি ব্লকের ২৫ নম্বর বাসা থেকে জালালাবাদ থানা পুলিশ ডা. প্রিয়াংকা তালুকদার এর ঝুলন্ত মরদেহ উদ্ধার করে। এ ঘটনায় নিহতের বাবা বাদী হয়ে মামলা দায়ের করেছেন এবং মামলায় নির্যাতনে খুনের অভিযোগ আনা হয়েছে। মানববন্ধনে শিক্ষক-চিকিৎসকবৃন্দ ডা. প্রিয়াংকা তালুকদারের অপমৃত্যুর বিষয়টি সুষ্ঠ তদন্তপূর্বক দোষীদের বিরুদ্ধে সর্বোচ্চ শাস্তির দাবি জানিয়েছেন। </body>
</article>
