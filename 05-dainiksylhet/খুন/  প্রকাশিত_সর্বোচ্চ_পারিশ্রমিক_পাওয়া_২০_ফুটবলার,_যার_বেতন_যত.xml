<article>
  <headline>সর্বোচ্চ পারিশ্রমিক পাওয়া ২০ ফুটবলার, যার বেতন যত</headline>
  <url>http://dainiksylhet.com/details/153025</url>
  <published_at>  প্রকাশিত হয়েছে : ৭:১২:১৬,অপরাহ্ন ০২ এপ্রিল ২০১৯</published_at>
  <category>খুন</category>
  <body>দৈনিকসিলেটডেস্ক: বিশ্বে সর্বোচ্চ পারিশ্রমিক পাওয়া ফুটবলার লিওনেল মেসি, এটা সবার জানা। তবে বর্তমানে বার্সেলোনায় তার বার্ষিক বেতন বা পারিশ্রমিক ৫০ মিলিয়ন ইউরো বলে যে খবর ছিল, সেটি মিথ্যে! বাস্তবে ক্লাব বার্সেলোনায় মেসির প্রকৃত বার্ষিক পারিশ্রমিক এর দ্বিগুণেরও বেশি। ১৩০ মিলিয়ন ইউরো! বাংলাদেশি মুদ্রায় অঙ্কটা ১২৩০ কোটি ১ লাখ ৫৫ হাজার ৪২৬ টাকা!সাবধান, এই খবরটিকে গুজব বলে উড়িয়ে দেওয়ার চেষ্টার আগে জেনে রাখুন, নতুন এই খবরটি দিয়েছে ফ্রান্সের বিশ্বখ্যাত ফুটবল সাময়িকী ‘ফ্রান্স ফুটবল’। বস্তুনিষ্ঠ ও সত্য সংবাদ প্রকাশে যাদের সুনাম বিশ্বজুড়ে।সত্যিই তাই। মাথার ঘাম পায়ে ফেলে, দীর্ঘদিনের অনুসন্ধ্যানের ভিত্তিতেই ফুটবলারদের প্রকৃত পারিশ্রমিকের বিষয়টি বের করে এনেছে ব্যালন ডি’অর প্রবর্তক প্রতিষ্ঠান-ফ্রা্স ফুটবল। ক্লাবগুলোর অন্দরমহলে ঢুকে বিশ্বের নামীদামি খেলোয়াড়দের চুক্তিপত্র ঘেটে বের করে এনেছে বেতনের প্রকৃত অঙ্কটা।অনুসন্ধ্যানের ভিত্তিতে তৈরি করা বিশ্বের সর্বোচ্চ পারিশ্রমিক পাওয়া ফুটবলারদের মধ্য থেকে প্রথম শীর্ষ ৫ জনের নাম ঘোষণা করেছিল তারা। পরে অবশ্য শীর্ষ ২০ জনের নাম ঘোষণা করেছে। সর্বোচ্চ পারিশ্রমিক পাওয়া সেই ২০ ফুটবলারকে নিয়ে আবার একটা ফটো ফিচার করেছে স্পেনের জনপ্রিয় ক্রীড়া দৈনিক মার্কা।শুধু মেসি নন, পুরো তালিকাটাই চমকে ভরা। এতদিন জানা গেছে, মেসির পর দ্বিতীয় সর্বোচ্চ পারিশ্রমিক পান নেইমার। পিএসজিতে ব্রাজিলিয়ান তারকার পারিশ্রমিক নাকি ৩৬ মিলিয়ন ইউরো। ভুল! ফ্রান্স ফুটবলের অনুসন্ধ্যানে উঠে এসেছে মেসির পর দ্বিতীয় সর্বোচ্চ পারিশ্রমিক পান ক্রিস্তিয়ানো রোনালদো। জুভেন্টাসে পর্তুগিজ সুপারস্টারের বার্ষিক পারিশ্রমিক ১১৩ মিলিয়ন ইউরো বা ১০৬৯ কোটি ২৭ লাখ ১৬ হাজার ৬৪০ টাকা মাত্র!তালিকার তিন নম্বরে আছেন নেইমার। তবে এতদিনের জানা ৩৬ ‍মিলিয়ন নয়, পিএসজিতে ব্রাজিল তারকার প্রকৃত বার্ষিক পারিশ্রমিক ৯১.৫ মিলিয়ন ইউরো। বাংলাদেশি মুদ্রায় ৮৬৫ কোটি ৬১ লাখ ৭০৪ টাকা!শুধু এই তিনজনের নয়, মার্কায় প্রকাশিত শীর্ষ ২০ জনের কে কত পারিশ্রমিক পান, পরিবর্তন পাঠকদের জন্য তা তুলে ধরা হলো এখানে।১. লিওনেল, মেসি (বার্সেলোনা), ১৩০ মিলিয়ন ইউরো২. ক্রিস্তিয়ানো রোনালদো (জুভেন্টাস), ১১৩ মিলিয়ন ইউরো৩. নেইমার (পিএসজি), ৯১.৫ মিলিয়ন ইউরো৪. আতোইন গ্রিজমান (অ্যাতলেতিকো মাদ্রিদ), ৪৪.৫ মিলিয়ন ইউরো৫. গ্যারেথ বেল (রিয়াল মাদ্রিদ), ৪০ মিলিয়ন ইউরো৬. আন্দ্রেস ইনিয়েস্তা (ভিসেল কোব, জাপানি ক্লাব), ৩৩ মিলিয়ন ইউরো৭. অ্যালেক্সিস সানচেজ (ম্যানচেস্টার ইউনাইটেড), ৩০.৭ মিলিয়ন ইউরো৮. ফিলিপে কুতিনহো (বার্সেলোনা), ৩০ মিলিয়ন ইউরো৯. এজেকুয়েল লাভেজ্জি (হেরবেই ফর্চুন, চীনা ক্লাব), ২৮.৩ মিলিয়ন ইউরো১০. লুইস সুয়ারেজ (বার্সেলোনা), ২৮ মিলিয়ন ইউরো১১. জেরার্ড পিকে (বার্সেলোনা), ২৭ মিলয়ন ইউরো১২. টনি ক্রুস (রিয়াল মাদ্রিদ), ২৬.৩ মিলিয়ন ইউরো১৩. মেসুত ওজিল (আর্সেনাল), ২৫.৮ মিলিয়ন ইউরো১৪. কিলিয়ান এমবাপে (পিএসজি), ২৫ মিলিয়ন ইউরো১৫. অস্কার (মাংহাই এসআইপিজি, চীন), ২৪.৩ মিলিয়ন ইউরো১৬. সার্জিও আগুয়েরো (ম্যানচেস্টার সিটি), ২৪.৩ মিলিয়ন ইউরো১৭. কেভিন ডি ব্রুইন (ম্যানচেস্টার সিটি), ২৩.৫ মিলিয়ন ইউরো১৮. হাল্ক (সাংহাই এসআইপিজি, চীনা ক্লাব), ২৩.৪ মিলিয়ন ইউরো১৯. পল পগবা (ম্যানচেস্টার ইউনাইটেড), ২৩.৩ মিলিয়ন ইউরো২০. সার্জিও রামোস (রিয়াল মা্দ্রিদ), ২৩ মিলিয়ন ইউরো।উপরের এই তালিকা বলছে, শীর্ষ তিন মানে মেসি, রোনালদো ও নেইমার-এই তিনজন বার্ষিক বেতন প্রাপ্তিতে অন্যদের ধরা ছোঁয়ার বাইরে। বাকিদের মধ্যে বেতন প্রাপ্তির লড়াইটা হাড্ডাহাড্ডি। বিশেষ করে শীর্ষ পাঁচের নিচে যারা, তারা টাকা আয়ের লড়াইয়ে একে অন্যের ঘাড়ের ওপর নিশ্বাস ফেলছেন।তালিকাটিতে চমক আছে আরও। এই শীর্ষ ২০-এর ৪ জনই বার্সেলোনার। মেসি, কুতিনহো, সুয়ারেজ, পিকে-৪ জনই আবার আছেন শীর্ষ ১১-তে! স্পেনের আরেক জায়ান্ট রিয়াল মাদ্রিদের আছেন ৩ জন।এক অর্থে, এই তালিকার সবচেয়ে বড় চমক নিজেদের হারিয়ে ফেলা আর্জেন্টাইন তারকা এজেকুয়েল লাভেজ্জি, ব্রাজিলের অস্কার ও হাল্ক এবং স্পেনের আন্দ্রেস ইনিয়েস্তা। প্রথম তিনজন কখনোই নিজেদের বিশ্বসেরা হিসেবে প্রমাণ করতে পারেননি। তারপরও তারা বেতন প্রাপ্তিতে দাও মারছেন চীনের সুপার লিগে যোগ দিয়ে। আন্দ্রেস ইনিয়েস্তা অবশ্য নিজ নামেই প্রতিষ্ঠিত। তবে বার্সেলোনায় থাকতে তার বেতন কমই ছিল। তিনি আর্থিকভাবে লাভবান হয়েছেন বা্র্সেলোনা ছেড়ে জাপানি ক্লাব ভিসেল কোবেতে যোগ দিয়ে।তবে লাভেজ্জি, অস্কার, হাল্কদের মতো নিজেদের হারিয়ে খোঁজা খেলোয়াড়দের এই তালিকায় থাকা প্রমাণ করছে, চীনা সুপার লিগে যোগ দেওয়া মানেই কাঁড়ি কাঁড়ি টাকা।কেআর</body>
</article>
