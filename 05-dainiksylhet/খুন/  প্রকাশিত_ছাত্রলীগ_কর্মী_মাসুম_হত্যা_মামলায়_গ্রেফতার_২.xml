<article>
  <headline>ছাত্রলীগ কর্মী মাসুম হত্যা মামলায় গ্রেফতার ২</headline>
  <url>http://dainiksylhet.com/details/107890</url>
  <published_at>  প্রকাশিত হয়েছে : ২:০৪:২৪,অপরাহ্ন ১৬ সেপ্টেম্বর ২০১৭</published_at>
  <category>খুন</category>
  <body>দৈনিকসিলেটডটকম: ছাত্রলীগ কর্মী জাকারিয়া মো. মাসুম হত্যাকান্ডের ঘটনায় ২ জনকে গ্রেফতার করেছে পুলিশ। গ্রেপ্তারকৃতরা হলেন গৌতম চন্দ্র (১৮) এবং আলী আহমদ জুয়েল (১৯)। শনিবার ভোরে নগরীতে পৃথক পৃথক অভিযান চালিয়ে তাদেরকে কাস্টঘর ও চালিবন্দর এলাকা থেকে গ্রেপ্তার করে শাহপরান থানা পুলিশ। গ্রেপ্তারকৃতদের মধ্যে গৌতম চন্দ্র (১৮) সুনামগঞ্জের জামালগঞ্জ উপজেলার কাজলগঞ্জ গ্রামের গোপাল চন্দ্রের ছেলে এছাড়া সে নগরীর কাস্টঘর ৬৬ নং বাসার বাসিন্দা।অপর গ্রেপ্তার আলী আহমদ জুয়েল (১৯) সুনামগঞ্জের ছাতক উপজেলার বড়বন্দ হাসিনাবাড়ির মৃত আব্দুস সাত্তারের ছেলে সে বর্তমানে নগরীর সুগন্ধা ১৩ নং বাসার বাসিন্দা। শাহপরান থানার ভারপ্রাপ্ত কর্মকর্তা (ওসি) আখতার হোসেন জানান,  পৃথক পৃথক অভিযান চালিয়ে গৌতম ও জুয়েলকে গ্রেফতার করা হয়েছে। খুনের ঘটনায় জড়িত অন্যদের গ্রেপ্তারে অভিযান অব্যাহত রয়েছে বলেও জানান তিনি। প্রসঙ্গত, গত বুধবার দুপুরে শিবগঞ্জের লামাপাড়া এলাকায় অভ্যন্তরিণ দ্বন্দ্বের জের ধরে নিজ দলের ক্যাডারদের ছুরিকাঘাতে খুন হন ছাত্রলীগ কর্মী জাকারিয়া মোহাম্মদ মাসুম।। পেশায় ব্যবসায়ী মাসুম ছাত্রলীগের সুরমা গ্রুপের কর্মী। এ ঘটনায় নিহতের মা আতিয়া বেগম বাদী হয়ে মহানগরীর শাহপরান (র.) থানায় হত্যা মামলা দায়ের করেন। মামলায় ১০ জনের নামোল্লেখ করে অজ্ঞাত ১২ জনের বিরুদ্ধে মামলা দায়ের করা হয়</body>
</article>
