<article>
  <headline>সংযমী ৫ বিশ্বনেতার একজন প্রধানমন্ত্রী শেখ হাসিনা</headline>
  <url>http://dainiksylhet.com/details/153831</url>
  <published_at>  প্রকাশিত হয়েছে : ৫:৪৫:০৩,অপরাহ্ন ১৫ এপ্রিল ২০১৯</published_at>
  <category>খুন</category>
  <body>দৈনিকসিলেটডেস্ক:বাংলাদেশের স্বাধীনতার মহান স্থপতি জাতির পিতা বঙ্গবন্ধু শেখ মুজিবুর রহমানের বড় মেয়ে শেখ হাসিনা। শেখ হাসিনা বাংলাদেশ আওয়ামী লীগের বর্তমান সভানেত্রী এবং বাংলাদেশের বর্তমান প্রধানমন্ত্রী। এবার শেখ হাসিনার নামের সঙ্গে আরেকটি অর্জন যুক্ত হলো। তা হলো-বাংলাদেশের প্রধানমন্ত্রী শেখ হাসিনাকে বিশ্বের অন্যতম সংযমী নেতা হিসেবে আখ্যায়িত করেছে নাইজেরিয়ার প্রভাবশালী সংবাদপত্র দ্য ডেইলি লিডারশিপ।নাইজেরিয়ার বাংলাদেশ হাইকমিশন এমনটাই জানিয়েছে। তথ্য সূত্র: ইউএনবি।বাংলাদেশ হাইকমিশন জানায়, রবিবার (১৪ এপ্রিল) নাইজেরিয়ার সবচেয়ে প্রভাবশালী সংবাদপত্র দ্য ডেইলি লিডারশিপ মাত্র পাঁচজন বিশ্বনেতাকে নিয়ে ‘ওয়ার্ল্ডস মোস্ট অস্টিয়ার প্রেসিডেন্টস’ শীর্ষক একটি ফিচার প্রকাশ করে।ওই প্রতিবেদনে শেখ হাসিনার খুব সাদামাটা মাসিক বেতনের (৮০০ মার্কিন ডলার) বিষয়টি উল্লেখ করা হয়। সেইসঙ্গে জানানো হয় যে ফোর্বসের ‘বিশ্বের সবচেয়ে ক্ষমতাশালী ১০০ নারী’র তালিকায় তিনি ৫৯তম অবস্থানে আছেন।নাইজেরিয়ার পত্রিকাটি আরও জানায়, শেখ হাসিনার সবচেয়ে অসাধারণ দুটি অর্জন হলো তার নেতৃত্বের ভূমিকা এবং বঙ্গবন্ধুর খুনি ও ১৯৭১ সালে মানবতাবিরোধী অপরাধকারীদের বিচারের সফলতা।</body>
</article>
