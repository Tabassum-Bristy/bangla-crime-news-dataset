<article>
  <headline>মেক্সিকোর শহর ছেড়ে পালাচ্ছে সবাই</headline>
  <url>http://dainiksylhet.com/details/163720</url>
  <published_at>  প্রকাশিত হয়েছে : ৯:১০:০৪,অপরাহ্ন ০২ সেপ্টেম্বর ২০১৯</published_at>
  <category>খুন</category>
  <body>দৈনিকসিলেটডেস্ক:মেক্সিকোর গুয়াদালাজারা শহরের সবুজে ছেয়ে থাকা শহরতলী লা এস্তান্সিয়া। সেখানে যে সমস্যা আছে, তার ইঙ্গিত দেয় বাড়িগুলোর সামনে ঝোলানো ‘বিক্রির জন্য’ সাইনবোর্ডগুলো।রাস্তার পাশেই একটি বাড়ি থেকে একটি গলিত মৃতদেহ উদ্ধারের ঘটনার পর গত মে মাস থেকেই মানুষজন এলাকা ছাড়তে শুরু করেছে। গত মাসেই একজন অপহৃত ব্যক্তি পালিয়ে এসে পুলিশকে যে ঠিকানা দিলেন, সেখানে গিয়ে পুলিশ পেল একটি মৃতদেহ আর তিনটি বিচ্ছিন্ন মাথা।বিবিসি বাংলার প্রতিবেদনে বলা হয়, এ বছরেই সব মিলিয়ে পনেরটির বেশি খুন হয়েছে হালিস্কো রাজ্যের এই রাজধানী শহরে। এর বাইরে শহরটির কবরস্তানগুলোতে সৎকার করা হয়েছে আরও অনেক মৃতদেহ, যেগুলো উদ্ধার করা হয়েছে বিভিন্ন বাড়ি থেকে।‘আপনি ভয় অনুভব করতে পারবেন’দেশটিতে ২০০৬ সাল থেকে এ পর্যন্ত প্রায় ৪০ হাজার মানুষের নিখোঁজ হওয়ার রিপোর্ট হয়েছে পুলিশের কাছে। নিঃসন্দেহে এটা একটা ভীতিকর তথ্য।অপরাধীরা ব্যক্তিগত সম্পত্তিতে এসে মৃতদেহ মাটি চাপা দিয়ে রাখছে। এর ফলে ব্যক্তি সেসব সম্পত্তিতে গিয়ে মৃতদেহ উদ্ধারের পথে তৈরি হচ্ছে আইনি বাধা। তল্লাশি দলকে অনেক ক্ষেত্রে কংক্রিট খুঁড়তে হচ্ছে মৃতদেহ বের করে আনার জন্য।</body>
</article>
