<article>
  <headline>‘গরুর মাংস খান?’ সম্ভ্রম নষ্টের পূর্বে প্রশ্ন দুষ্কৃতিদের</headline>
  <url>http://dainiksylhet.com/details/112968</url>
  <published_at>  প্রকাশিত হয়েছে : ৩:৩৭:১৪,অপরাহ্ন ১১ নভেম্বর ২০১৭</published_at>
  <category>খুন</category>
  <body>আন্তর্জাতিক ডেস্ক : গরুর মাংস খান কিনা সম্ভ্রম নষ্ট করার আগে তরুণীকে জিজ্ঞাসা করেছিল স্বঘোষিত গোরক্ষকরা। এরপরেই ওই তরুণী এবং তার ১৪ বছরের ফুফাতো ভাইয়ের ওপর অত্যাচার চালিয়েছিল পাষণ্ডরা।এখানেই শেষ নয়। হরিয়ানার মেওটে তরুণীর বাড়িতে তার চাচী এবং চাচীমাকে খুন করে তারা। দু’সপ্তাহ আগের সেই ঘটনায় হেনস্থার দায়ে এখনও পর্যন্ত চারজনকে গ্রেপ্তার করেছে স্থানীয় পুলিশ। পরে স্থানীয় মানুষের চাপে পুলিশ চার্জ বদল করে খুনের অভিযোগে মামলা দায়ের করে।ঘটনা প্রসঙ্গে তরুণী জানিয়েছেন, ‘ওরা জিজ্ঞাসা করেছিল, আমরা গরুর মাংস খাই কিনা। আমরা বলেছিলাম- না, খাই না। কিন্তু ওরা তা মানেনি।’তবে পুলিশের দাবি, দুষ্কৃতীদের সঙ্গে তথাকথিত গো রক্ষকদের কোনও যোগ নেই। মুসলিমরা কিন্তু বলছেন, উগ্র হিন্দুদের আক্রমণে তারা ভীত। হরিয়ানায় গরু হত্যা নিষিদ্ধ।</body>
</article>
