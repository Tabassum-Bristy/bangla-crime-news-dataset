<article>
  <headline>বেগম জিয়াকে স্বাগত জানিয়ে সিলেটে বিএনপির অঙ্গ সংগঠনের অভিনন্দন মিছিল</headline>
  <url>http://dainiksylhet.com/details/110689</url>
  <published_at>  প্রকাশিত হয়েছে : ৮:৩৬:৪২,অপরাহ্ন ১৮ অক্টোবর ২০১৭</published_at>
  <category>খুন</category>
  <body>সাবেক তিনবারের প্রধানমন্ত্রী, দক্ষিণ এশিয়ার সবচেয়ে জনপ্রিয় নেত্রী, দেশনেত্রী বেগম খালেদা জিয়ার দেশে শুভাগমন উপলক্ষ্যে সিলেটে জাতীয়তাবাদী স্বেচ্ছাসেবক দল, মুক্তিযোদ্ধা দল, যুবদল, জাসাস, ছাত্রদল, মহিলাদল, শ্রমিকদল ও তাঁতীদল এক অভিনন্দন মিছিল বের করে। গতকাল ১৮ অক্টোবর বুধবার বিকেল সাড়ে ৫টায় মিছিলটি নগরীর সিটি পয়েন্ট থেকে শুরু করে জিন্দাবাজার হয়ে কেন্দ্রীয় শহীদ মিনারে এক সমাবেশ অনুষ্ঠিত হয়। প্রধান অতিথির বক্তব্যে বিএনপি কেন্দ্রীয় নির্বাহী কমিটির সহ-ক্ষুদ্র ঋণ বিষয়ক সম্পাদক বীর মুক্তিযোদ্ধা আব্দুর রাজ্জাক বলেন, অবৈধ সরকারের জনসমর্থন আজ শূণ্যের কোঠায়। নীল নকশার নির্বাচনের মাধ্যমে ক্ষমতায় আকড়ে থেকে জনগণের উপর প্রতিশোধ পরায়ণতার বহিঃপ্রকাশ হিসেবে জাতীয়তাবাদী দল ও অঙ্গ সংগঠনের নেতাকর্মীদের গুম, খুন, ক্রস ফায়ারের মাধ্যমে এবং মিথ্যা মামলা, কারাগারে প্রেরণ ও ভয়ভীতি প্রদর্শন করেন সমস্ত বিরোধী মতাবলম্বিদের নিশ্চিহ্ন করতে চায়। তারা আবারো ক্ষমতার লোভে জগণের মতামতকে বৃদ্ধাঙ্গুলি দেখিয়ে বিনা ভোটের নির্বাচনের পায়তারায় লিপ্ত। কিন্তু দেশের সবচেয়ে জনপ্রিয় দল হিসেবে বিএনপি ও অঙ্গ সংগঠন ঐক্যবদ্ধ আন্দোলন করে সরকারের সকল ষড়যন্ত্রের জবাব দিতে প্রস্তুত রয়েছে এবং নিরপক্ষে সরকারের অধীনে নির্বাচন অনুষ্ঠানের মাধ্যমে গণতন্ত্র পুনঃরুদ্ধারের সকল আন্দোলনে আমৃত্যু সংগ্রাম করতে অঙ্গীকারাবদ্ধ। সভাপতির বক্তব্যে সিলেট জেলা স্বেচ্ছাসেবকদলের ভারপ্রাপ্ত আহ্বায়ক নাজিম উদ্দিন লস্কর বলেন, দেশনেত্রী বেগম খালেদা জিয়ার বিরুদ্ধে তড়িগড়ি করে সর্বশেষ গ্রেফতারী পরোয়ানা জারি করলে বিএনপির নেতাকর্মী সহ দেশের জনগণ এই পরোয়ানার বিরুদ্ধে রাজপথ দখল নিলে প্রশাসনের নির্মম আচরণ আবারো আওয়ামী সরকারের দেউলিয়াত্ব প্রমাণ করে। সিলেট মহানগর বিএনপির যুগ্ম সম্পাদক কাউন্সিলর দিনার খান হাসু ও জেলা জাসাসের সভাপতি জসিম উদ্দিনের যৌথ পরিচালনায় বক্তব্য রাখেন সিলেট জেলা বিএনপির উপদেষ্টা এডভোকেট এটিএম ফয়েজ, যুগ্ম সম্পাদক ইশতিয়াক আহমদ সিদ্দিকী, জেলা যুবদলের সহ সভাপতি ইকবাল বাহার চৌধুরী, সাংগঠনিক সম্পাদক সাদিকুর রহমান সাদিক, জেলা মহিলা দলের  সাধারণ সম্পাদক কাউন্সিলার সালেহা কবির শেপী, মহানগর মহিলা দলের সাধারণ সম্পাদক কাউন্সিলর রোকসানা বেগম শাহনাজ, মহানগর জাসাসের সভাপতি মুসা রাজা চৌধুরী, জেলা স্বেচ্ছাসেবকদলের যুগ্ম আহ্বায়ক অধ্যাপক আজমল হোসেন রায়হান, জেলা জাসাসের সিনিয়র সহ-সভাপতি সাবের আলী খান মুরাদ, সাধারণ সম্পাদক জয়নাল আহমদ রানু, মহানগর জাসাসের সাধারণ সম্পাদক তাজ উদ্দিন মাসুম, জেলা তাতীদলের সাংগঠনিক সম্পাদক সৈয়দ জয়নুল হক, জেলা মুক্তিযোদ্ধা দলের যুগ্ম আহ্বায়ক গিয়াস উদ্দিন, শামীম হেলালী, জেলা শ্রমিকদলের সাবেক সহ সাংগঠনিক সম্পাদক মাসুক চৌধুরী, স্বেচ্ছাসেবকদল নেতা কাউন্সিলর আব্দুর রকিব তুহিন, শাহীদুল ইসলাম কাদির, জসিম উদ্দিন, আমিনুল হক বেলাল, দীপক রায়, জেলা ছাত্রদলের সহ সভাপতি মিফতাহুল কবির, জয়দেব চক্রবর্তী জয়ন্ত, রুজেল আহমদ চৌধুরী, স্বেচ্ছাসেবক দল নেতা খালেদুর রশীদ ঝলক, আলতাফ হোসেন বিলাল, নাজিম উদ্দিন, জেলা ছাত্রদলের সহ সভাপতি তছির আলী, অর্পন ঘোষ, মহানগর ছাত্রদলের সাবেক যুগ্ম সম্পাদক লিটন কুমার দাস নান্টু, আব্দুল খালিক মিল্টন প্রমুখ।</body>
</article>
