<article>
  <headline>৪ দিন পরে কেন এমন কথা, সিইসিকে রিজভী</headline>
  <url>http://dainiksylhet.com/details/142519</url>
  <published_at>  প্রকাশিত হয়েছে : ৭:৫৩:৪৪,অপরাহ্ন ১৩ নভেম্বর ২০১৮</published_at>
  <category>খুন</category>
  <body>দৈনিকসিলেটডেস্ক:  বিএনপির কেন্দ্রীয় কার্যালয়ে মনোনয়ন ফরম সংগ্রহ করতে আশা প্রার্থীদের শোডাউন গ্রহণযোগ্য নয়- প্রধান নির্বাচন কমিশনের (সিইসি) এমন বক্তব্যের জবাবে দলটির যুগ্ম মহাসচিব এডভোকেট রুহুল কবির রিজভী আহমেদ বলেছেন, ৪ দিন পরে কেন এমন কথা? আওয়ামী লীগের মনোনয়ন ফরম বিক্রির পরে কেন এমন কথা বলা হচ্ছে।নয়াপল্টনে বিএনপির কেন্দ্রীয় কার্যালয়ে মঙ্গলবার সন্ধ্যায় এক সংবাদ সম্মেলনে তিনি এসব কথা বলেন।রিজভী বলেন, প্রশাসনের এত নিয়ন্ত্রণ, গুম-খুনের পরেও মনোনয়ন সংগ্রহ করতে মানুষের ভিড় দেখে দিশেহারা হয়ে গেছে সরকার।তিনি বলেন, প্রতিবাদের বহিঃপ্রকাশ দেখানোর জন্য মানুষের মিছিল বিএনপি কার্যালয়ে আসছে।নির্বাচনের তারিখ আরো এক মাস পেছানোর দাবি জানিয়েছে বিএনপি এই নেতা বলেন, সবার আপত্তির পরেও ইভিএম ব্যবহারের সিদ্ধান্ত প্রমাণ করে পাতানো নির্বাচনের পথে ইসি হাটছে। এ জন্য সকলের বিরোধীতা করার পরেও ৮০-১০০ আসনে ইভিএম ব্যবহারের কথা বারবার ইসি বলছে। যার সমালোচনা করছে বিএনপি।</body>
</article>
