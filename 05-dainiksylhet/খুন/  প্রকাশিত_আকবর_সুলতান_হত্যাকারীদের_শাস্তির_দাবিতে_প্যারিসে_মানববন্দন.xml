<article>
  <headline>আকবর সুলতান হত্যাকারীদের শাস্তির দাবিতে প্যারিসে মানববন্দন</headline>
  <url>http://dainiksylhet.com/details/118082</url>
  <published_at>  প্রকাশিত হয়েছে : ৯:৩০:২৩,অপরাহ্ন ২৫ জানুয়ারি ২০১৮</published_at>
  <category>খুন</category>
  <body>আবু তাহির ,প্যারিস ফ্রান্স: সিলেট সরকারি কলেজের সাবেক ছাত্র নেতা আকবর সুলতান ২০০৩ সালের ৭ ই জানুয়ারী সন্ত্রাসীদের হাতে খুন হলে গত ১৫ বছরে হত্যার বিচার পায়নি তার পরিবার। আকবর সুলতানের ছোট ভাই ফ্রান্স প্রবাসী ফরিদ সুলতান,সরকারি কলেজের সাবেক ছাত্রবৃন্দ ও ছাতক দোয়ারা জনকল্যাণ পরিষদ ফ্রান্সের উদ্যোগে আকবর সুলতান এর হত্যাকারীদের বিচারের আওতায় আনার দাবিতে প্যারিসের রিপাবলিকে এক মানববন্দন অনুষ্ঠিত হয়।গত কাল আয়োজিত এ মানবনন্দনে বক্তব্য রাখেন আকবর সুলতানের ছোটভাই সিলেট সরকারি কলেজের সাবেক ছাত্র ফরিদ সুলতান ,সুনামগঞ্জ জেলা সমাজ কল্যাণ সমিতি ফ্রান্স এর সভাপতি নুরুল আবেদীন ,ছাতক দোয়ারা জনকল্যাণ পরিষদ ফ্রান্স সভাপতি মনোয়ার হোসেন মোজাহিদ ,ইপিবিএ ফ্রান্স শাখার আন্তর্জাতিক সম্পাদক আফরোজ হোসেন লাভলু ,সাবেক সরকারি কলেজের ছাত্রনেতা আমিনুল ইসলাম সায়েম ,ছাতক দোয়ারা জনকল্যাণ পরিষদ ফ্রান্সের সাংগঠনিক সম্পাদক কায়ছার আহমেদ , জামিমুল হক ,দেলোয়ার হোসেন ,আক্তার হোসেন খন্দকার ,নূর আলম।এসময় তারা প্রধানমন্ত্রীর দৃষ্টি আকর্ষণ করে বলেন ১৫ বছরে বিচার না পাওয়া সরকারের ব্যার্থতার সামিল ,তারা প্রধানমন্ত্রী ও সংশ্লিষ্ঠ কর্তৃপক্ষকে অনুরোধ জানান এ ব্যাপারে পদক্ষেপ নিয়ে একজন সন্তান হারা মায়ের আর্তনাদ বাস্তবায়ন করার।</body>
</article>
