<article>
  <headline>দক্ষিণ সুনামগঞ্জে পুত্রের হাতে মা খুন</headline>
  <url>http://dainiksylhet.com/details/103235</url>
  <published_at>  প্রকাশিত হয়েছে : ১১:০৮:৪৭,অপরাহ্ন ১৮ জুলাই ২০১৭</published_at>
  <category>খুন</category>
  <body>কাজী জমিরুল ইসলাম মমতাজ , সুনামগঞ্জ প্রতিনিধিঃ দক্ষিণ সুনামগঞ্জ উপজেলার দরগাপাশা ইউনিয়নের সিচনী গ্রামের পুত্রের হাতে সৎ মা খুন হয়েছেন। নিহত সৎমা’র নাম মোছাঃ নুর জাহান বেগম। তিনি সিচনী গ্রামের হাজী আব্দুল মছব্বির’র দ্বিতীয় স্ত্রী হন। স্থানীয় ও পুলিশ সূত্রে জানা যায়, মঙ্গলবার রাত অনুমান সাড়ে ৮টায় পারিবারক কলহের জের ধরে নিহত নুর জাহান বেগম এর সৎ ছেলে আবুল হাসনাত(৩৫) ও তার স্ত্রী মোছাঃ জোৎস্না বেগম (৩০) এর মধ্য ঝগড়ার সৃষ্টি হয়। এক পর্যায়ে আবুল হাসনাত তাহার স্ত্রী মোছাঃ জোৎস্না বেগমকে মারপিট শুরু করিলে তাহার সৎ মা মোছাঃ নুর জাহান বেগম বাধা দেন। এতে সৎ ছেলে আবুল হাসনাত উত্তেজিত হয়ে দারালো অস্ত্র দিয়ে কুপিয়ে তাহার সৎমা মোছাঃ নুর জাহান বেগমের মাথায় রক্তাক্ত জখম করে। এতে তিনি ঘটনাস্থলেই প্রাণ হারান। এসময় আশপাশের লোকজন আবুল হাসনাতকে কে আটক করেন এবং গুরুতর আহত অবস্থায় আবুল হাসনাতের স্ত্রী মোছাঃ জোৎস্না বেগমকে সিলেট এমএজি ওসমানী হাসপাতালে প্রেরণ করেন। তাৎক্ষণিক খবর পেয়ে দক্ষিণ সুনামগঞ্জ থানা অফিসার ইনচার্জ(ওসি) মো. ইখতিয়ার উদ্দিন চৌধুরী’র নেতৃত্বে পুলিশের একটিদল ঘটনাস্থলে গিয়ে ঘাতক আবুল হাসনাতকে আটক করেন এবং লাশের ময়না তদন্তের জন্য সুনামগঞ্জ সদর হাসপাতালের মর্গে প্রেরণ করেন। দক্ষিণ সুনামগঞ্জ থানা অফিসার ইনচার্জ(ওসি) মো. ইখতিয়ার উদ্দিন চৌধুরী ঘটনার সত্যতা নিশ্চিত করেন। ঘটনাকারী আটক রয়েছে এবং মামলা দায়েরের প্রস্তুতি চলছে বলে জানান।</body>
</article>
