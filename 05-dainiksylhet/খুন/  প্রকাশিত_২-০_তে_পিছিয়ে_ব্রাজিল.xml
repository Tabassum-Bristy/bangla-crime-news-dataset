<article>
  <headline>২-০ তে পিছিয়ে ব্রাজিল</headline>
  <url>http://dainiksylhet.com/details/132234</url>
  <published_at>  প্রকাশিত হয়েছে : ১২:৫৫:৫৫,অপরাহ্ন ০৭ জুলাই ২০১৮</published_at>
  <category>খুন</category>
  <body>দৈনিকসিলেটডেস্ক: মাঠে নেমেছে নেইমাররা৩১ মিনিটে এগিয়ে গেছে বেলজিয়াম। আত্মঘাতী গোলের পর ডি ব্রুইনের গোলে বেলজিয়াম এগিয়ে আছে ২-০ তে।শুরুতে আক্রমণাত্মক ছিল ব্রাজিল। বেশ কিছু সুযোগ তৈরি হয় ১০ মিনিটেই। বেলজিয়ামের পেনাল্টি এরিয়ায় বল পেয়েছিলেন মিরান্দা। তার ছোঁয়ার পর থিয়াগো সিলভা বলে টোকা দিলেও তা গিয়ে লাগে সাইড পোস্টে।১৩ মিনিটে কর্নার পায় বেলজিয়াম। তাতেই ঘটে অঘটন। আত্মঘাতী গোলে এগিয়ে যায় বেলজিয়াম। কর্নার কিক থেকে ছুটে আসা বল ফের্নান্দিনিয়োর কনুইয়ে লেগে চলে যায় নিজেদের জালে।আক্রমণ-প্রতি আক্রমণে ঠাসা ছিল ২০ মিনিট। এক দিক দিয়ে ব্রাজিল হেনেছে আক্রমণ তো আরেক দিক দিয়ে বেলজিয়াম। প্রথম গোলে এগিয়ে যাওয়ার পর বেলজিয়াম হয়ে পড়ে আরও খুনে মেজাজে। ২১ মিনিটে হ্যাজার্ড কে দিয়ে আক্রমণ শানায় তারা। তার থ্রু বল পেয়ে ব্রাজিল রক্ষণে হানা দেন মুনিয়ের। লুকাকুকে উদ্দেশ্য করে বল দিলেও তা ক্লিয়ার করেন ব্রাজিল ডিফেন্ডার।৩১ মিনিটে আবারও আক্রমণ বেলজিয়ামের। এককথায় দুর্দান্ত একটি গোল করে বেলজিয়াম। কোনাকুনি শটে দর্শনীয় এক গোল করেন মিডফিল্ডার কেভিন ডি ব্রুইন। যার অ্যাসিস্টে ছিলেন ৪ গোল করা লুকাকু।৩৭ মিনিটে পাল্টা আক্রমণে আবারও সুযোগ তৈরি করে ব্রাজিল। বেলজিয়াম রক্ষণের কাছাকাছি থেকে শট নিয়েছিলেন মার্সেলো। বেলজিয়াম গোলরক্ষক কার্তোয়া লাফিয়ে কর্নারের বিনিময়ে রক্ষা করেন সেই শট।</body>
</article>
