<article>
  <headline>পড়াশোনার পাশাপাশি খেলাধুলা ও বিনোদন অপরিহার্য : আলহাজ্ব আশফাক আহমদ</headline>
  <url>http://dainiksylhet.com/details/152601</url>
  <published_at>  প্রকাশিত হয়েছে : ৪:৪৪:৩৯,অপরাহ্ন ২৫ মার্চ ২০১৯</published_at>
  <category>খুন</category>
  <body>সিলেট সদর উপজেলার নব নির্বাচিত চেয়ারম্যান আলহাজ্ব আশফাক আহমদ বলেছেন, শিশুর সঠিক ও স্বাভাবিক বিকাশের জন্য পড়াশোনার পাশাপাশি খেলাধুলার ভূমিকা অনস্বীকার্য। খেলাধুলা মানুষের অন্যতম বিনোদন। দেহ গঠনে এর প্রভাব অনেক। শিশু বয়স থেকে মানুষ খেলাধুলার সাথে সম্পৃক্ত হয়। পারিপার্শ্বিক অবস্থার উপর নির্ভর করে খেলার ধরন। এভাবেই শিশুর মানসিক ও দৈহিক গঠন সম্পন্ন হয়। তিনি বলেন, শিক্ষার্থীদের কাছে আনন্দদায়ক করে উপস্থাপন করুন যাতে শিশুরা উৎসবমূখর পরিবেশে শিখতে পারে। তিনি বলেন, বর্তমান সরকার আপনাদের পাশে আছে আপনারাও সরকারকে সহযোগিতা করে জাতি গঠনে ভূমিকা রাখুন। তিনি হলিসিটি পাবলিক স্কুল এন্ড কলেজের উত্তরোত্তর সমদ্ধি ও সাফল্য কামনা করেন। তিনি ২৫ মার্চ নগরীর সুবিদবাজারস্থ হলিসিটি পাবলিক স্কুল এন্ড কলেজের বার্ষিক ক্রীড়া প্রতিযোগিতা ও পুরস্কার বিতরণী অনুষ্ঠানে প্রধান অতিথির বক্তব্যে উপরোক্ত কথাগুলো বলেন। স্কুল ও কলেজের সভাপতি শাহ মো. লোকমান আলীর সভাপতিত্বে বিশেষ অতিথির বক্তব্য রাখেন নিরাপদ সড়ক চাই সিলেট জেলার সভাপতি সংগঠক এম. বাবর লস্কর। কলেজের প্রাক্তন ভাইস প্রিন্সিপাল সাবনাজ সাবরিনার পরিচালনায় স্বাগত বক্তব্য রাখেন ভাইস প্রিন্সিপাল সতিশ রুদ্র পাল। অনুষ্ঠানের শুরুতে পবিত্র কোরআন থেকে তেলাওয়াত করেন শিক্ষার্থীর ফারহান সিদ্দিক। অন্যান্যের মধ্যে উপস্থিত ছিলেন, সিনিয়র শিক্ষক কানিজ ফাতেমা, নাজিফা জাহান, ইশফাক হোসেন ফজল, মনিবা মারজান, রিনজী, রিমি, সুমন, ফাতিহা, সাহেলী হাবীবা, তাসনিমা অভিভাবক ও শিক্ষার্থীরাও উপস্থিত ছিলেন। অনুষ্ঠানের শেষ পর্যায়ের শিক্ষার্থীদের মাঝে পুরস্কার তুলে দেন আমন্ত্রিত অতিথিবৃন্দ। বিজ্ঞপ্তি</body>
</article>
