<article>
  <headline>দেশে এখন লুটপাটের মহোৎসব চলছে: কাহের শামীম</headline>
  <url>http://dainiksylhet.com/details/107699</url>
  <published_at>  প্রকাশিত হয়েছে : ৮:৫৫:১২,অপরাহ্ন ১৩ সেপ্টেম্বর ২০১৭</published_at>
  <category>খুন</category>
  <body>সিলেট জেলা বিএনপির সভাপতি আবুল কাহের চৌধুরী শামীম বলেন, দেশে এখন গণতন্ত্রহীন অবস্থায় আছে। স্বৈরাচারী সরকার দেশে মানুষের গণতন্ত্রকে হরণ করে আছে। নির্যাতন নিপীড়ন ও গুম-খুন করে বিরোধী দলকে ধমিয়ে রাখতে চাইছে। তিনি বলেন, দিন দিন চালের দাম বাড়ছে। সাধারণ ক্রেতাদের নাগালের বাইরে চলে যাচ্ছে। দেশে চাল আমদানী ঠিকই হচ্ছে কিন্তু সরকার দলীয় শীর্ষ নেতাদের কারনে সাধারণ মানুষ তা ভোগ করতে পারছে না। দেশে এখন লুটপাঠের মহোৎসব চলছে। লুটপাটের পিছনে জড়িত ক্ষমতাসীন দলের শীর্ষ নেতাদের আত্মীয়স্বজন। তিনি গতকাল বুধবার গোলাপগঞ্জ পৌর বিএনপি, অঙ্গ ও সহযোগী সংগঠনের উদ্যোগে বিএনপির প্রতিষ্ঠাবার্ষিকী, সদস্য সংগ্রহ ও নবায়ন উপলক্ষ্যে আলোচনা সভা উপরোক্ত কথাগুলো বলেন। গোলাপগঞ্জ পৌর বিএনপির সভাপতি ও সিলেট জেলা বিএনপির অর্থনৈতিক বিষয়ক সম্পাদক মশিকুর রহমান মহির সভাপতিত্বে এবং গোলাপগঞ্জ পৌর বিএনপির সাধারণ সম্পাদক ও সিলেট জেলা বিএনপির সহ বাণিজ্য বিষয়ক সম্পাদক নজরুল ইসলামের পরিচালনায় আলোচনা সভায় প্রধান বক্তার বক্তব্য রাখেন সিলেট জেলা বিএনপির সাধারণ সম্পাদক আলী আহমদ। বিশেষ অতিথির বক্তব্য রাখেন জেলা বিএনপির সহ সভাপতি আব্দুল মান্নান, মহিউচ্ছুন্নাহ চৌধুরী নার্জিস, নছিরুল হক শাহীন, সিলেট জেলা পরিষদের সদস্য এডভোকেট মুজিবুর রহমান মুজিব, গোলাপগঞ্জ উপজেলা বিএনপির সভাপতি ও জেলা বিএনপির সহ-সভাপতি নছিরুল হক শাহিন, সহ কোষাধ্যক্ষ এড. আহমদ রেজা, উপজেলা যুবদলের সভাপতি ও গোলাপগঞ্জ পৌর সভা কাউন্সিলর হেলালুজ্জামান হেলাল, বিএনপি নেতা সালিক আহমদ, রুহেল আহমদ, আব্দুল গফুর, বিভিন্ন ইউনিয়ন বিএনপির সভাপতি ও সাধারণ সম্পাদকের মধ্যে উপস্থিত ছিলেন আব্দুল জলিল সেলিম, গোলাম আজম সায়েস্তা, নজরুল ইসলাম, নুরুল ইসলাম মুন্না, আব্দুল কাদির সেলিম, নুরুজ্জামান চৌধুরী, বিএনপি, যুবদল, ছাত্রদল, স্বেচ্ছাসেবক দল সহ অঙ্গ সংগঠনের নেতৃবৃন্দ উপস্থিত ছিলেন।</body>
</article>
