<article>
  <headline>বিয়ানীবাজারের সইবন খুন: ৫ দিনের রিমান্ডে জাকির</headline>
  <url>http://dainiksylhet.com/details/127581</url>
  <published_at>  প্রকাশিত হয়েছে : ৮:৩৪:১৮,অপরাহ্ন ০৮ মে ২০১৮</published_at>
  <category>খুন</category>
  <body>দৈনিকসিলেটডটকম:বিয়ানীবাজার পৌর শহরের জামান প্লাজার আবরণী বস্ত্র বিতানের স্বত্বাধিকারী সহিব উদ্দিন সইবন হত্যার দায়ে গ্রেপ্তারকৃত জাকির হোসেনের পাঁচ দিনের রিমান্ড মঞ্জুর করেছেন আদালত।মঙ্গলবার (৮ মে) দুপুরে রিমান্ড আবেদনের শুনানি হলে আদালত পাঁচ দিনের রিমান্ড মঞ্জুর করেন।মামলার তদন্ত কর্মকর্তা সুরঞ্জিত দেব ব্যবসায়ী সইবন হত্যা মামলার একমাত্র গ্রেপ্তারকৃত আসামি জাকির হোসেনের ১০ দিনের রিমান্ড চেয়ে আদালতের কাছে আবেদন করলে আদালত ৫ দিনের রিমান্ড মঞ্জুর করেন।সোমবার (৩০ এপ্রিল) আদালতের মাধ্যমে তাকে জেলহাজতে প্রেরণ করা হয়। এর আগে রোববার (২৯ এপ্রিল) নিহতের ছেলে আজহারুল ইসলাম আবিদ বাদী হয়ে বিয়ানীবাজার থানায় একটি হত্যা মামলা দায়ের করেন।প্রসঙ্গত, ১৯ এপ্রিল ব্যবসায়ী সইবন বিয়ানীবাজারের দাসগ্রামের বাসা থেকে বেলা ৩টায় স্ত্রীকে সিলেট যাওয়ার কথা বলে বেরিয়ে যান। রাত ৭টায় ফোনে বাসায় ফিরতে দেরী হবে বলে জানান। এরপর থেকে তাঁর মোবাইল ফোন বন্ধ ছিল। ২০ এপ্রিল বিয়ানীবাজার উপজেলার আলীনগর ইউনিয়নের কাদিমল্লিক এলাকায় সিলেট-বিয়ানীবাজার আঞ্চলিক মহাসড়কের পাশে তার গলাকাটা লাশ পাওয়া যায়। স্থানীয় অধিবাসীরা লাশ দেখে চারখাই পুলিশ ফাঁড়িতে খবর দেন। পুলিশ গলাকাটা লাশ উদ্ধার করে। খবর পেয়ে স্বজনরা তাঁর লাশ সনাক্ত করেন।</body>
</article>
