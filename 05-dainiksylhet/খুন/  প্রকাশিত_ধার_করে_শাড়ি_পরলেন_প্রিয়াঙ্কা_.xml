<article>
  <headline>ধার করে শাড়ি পরলেন প্রিয়াঙ্কা!</headline>
  <url>http://dainiksylhet.com/details/139108</url>
  <published_at>  প্রকাশিত হয়েছে : ৭:৪৬:৫৩,অপরাহ্ন ২৭ সেপ্টেম্বর ২০১৮</published_at>
  <category>খুন</category>
  <body>দৈনিকসিলেটডেস্ক:শেষ পর্যন্ত ধার নিয়ে শাড়ি পরতে হল প্রিয়াঙ্কা চোপড়াকে! অবাক লাগছে শুনে? ডিএনএ-র খবর অনুযায়ী, আম্বানি-কন্যা ইশার এনগেজমেন্ট পার্টি উপলক্ষে ইতালির লেক কোমোতে হাজির হন প্রিয়াঙ্কা চোপড়া এবং নিক জোনাস। কিন্তু, লেক কোমোতে পিগি হাজির হলেও, অনুষ্ঠানের আগে এসে পৌঁছায়নি তার ‘লাগেজ’। ফলে, ইশা আম্বানি এবং আনন্দ পিরামলের এনগেজমেন্ট পার্টিতে প্রিয়াঙ্কা কী পরবেন, তা নিয়ে কপালে ভাঁজ পড়তে শুরু করে বলিউড অভিনেত্রীর। অর্থাৎ, ‘লাগেজ’ যে সঠিক সময়ে এসে পৌঁছয়নি, তার ফল ভুগতে হয় পিগি-কে। প্রিয়াঙ্কার অসুবিধার সময় তার পাশে এসে হাজির হন ডিজাইনার মণীষ মালহোত্রা। অভিনেত্রী বন্ধুর জন্য শাড়ি জোগাড় করে ফেলেন তিনি। বন্ধুর সমস্যায় যেভাবে পাশে এসে দাঁড়ান বলিউডের নামি ডিজাইনার। অর্থাৎ, ইশা-আনন্দের এনগেজমেন্ট পার্টিতে ধার করে নিয়ে শাড়ি পরতে হয় প্রিয়াঙ্কা চোপড়াকে।দেখুন সেই ছবি…এদিকে ইশা-আনন্দের এনগেজমেন্ট পার্টিতে প্রিয়াঙ্কাকে যেমন ডিজাইনার শাড়ি পরতে দেখা যায়, তেমনি নিককেও দেখা যায় প্যাস্টেল রঙের কুর্তা পরতে। সবকিছু মিলিয়ে আম্বানি-কন্যার বাগদানের অনুষ্ঠানে প্রিয়াঙ্কা এবং তার মার্কিন বন্ধুর জুটি দেখে কিন্তু বেজায় খুশি পিগির ভক্তরা। এদিকে লেক কোমোর ৩ দিনের অনুষ্ঠান সেরে মুম্বাইতে ফিরেছেন প্রিয়াঙ্কা চোপড়া। কিন্তু, ইতালি থেকে সরাসরি মার্কিন মুলুকে উড়ে যান নিক জোনাস। অন্যদিকে দেশে ফেরার পরই ফের শুটিং শুরু করে দিয়েছেন প্রিয়াঙ্কা চোপড়া। যেখানে লাল বেনারসী পরে, রজনীগন্ধার মালা গলায় দিতে দেখা যায় প্রিয়াঙ্কাকে। যে কোনও সিনেমার শুটিংয়ের জন্যই প্রিয়াঙ্কাকে বাঙালি-কন্যার রূপে দেখা যায় বলেই মনে করছে বিভিন্ন মহল। কিন্তু, কোন সিনেমার শুটিং করছেন প্রিয়াঙ্কা, সে বিষয়ে তিনি খোলসা করে কিছুই জানাননি।</body>
</article>
