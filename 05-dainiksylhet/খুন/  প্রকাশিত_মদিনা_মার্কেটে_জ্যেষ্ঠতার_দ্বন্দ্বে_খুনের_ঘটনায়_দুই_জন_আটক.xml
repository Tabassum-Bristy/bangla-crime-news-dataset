<article>
  <headline>মদিনা মার্কেটে জ্যেষ্ঠতার দ্বন্দ্বে খুনের ঘটনায় দুই জন আটক</headline>
  <url>http://dainiksylhet.com/details/151151</url>
  <published_at>  প্রকাশিত হয়েছে : ১১:৫৫:৩৬,অপরাহ্ন ১৩ মার্চ ২০১৯</published_at>
  <category>খুন</category>
  <body>দৈনিকসিলেটডটকম:  সিলেট নগরীর মদিনা মার্কেটে জ্যেষ্ঠতার দ্বন্দ্বে ছুরিকাঘাতে সাব্বির আহমদ হত্যাকান্ডের ঘটনায় সন্দেহভাজন দুই জনকে আটক করেছে পুলিশ। আটককৃতরা হলেন রাজু মিয়া ও শাকিল নূর তালুকদার।নগরীর মদিনা মার্কেট এলাকা থেকে মঙ্গলবার রাত সাড়ে নয়টার দিকে এ দুইজনকে আটক করা হয়েছে বলে জানান সিলেট কতোয়ালী মডেল থানার সেকেন্ড অফিসার এসআই ইয়াসিন।উল্লেখ্য,জ্যেষ্ঠতার দ্বন্দ্বে ছুরিকাঘাতে সাব্বির আহমদ (২০) খুন হন। মঙ্গলবার রাত সাড়ে ৮টার দিকে মদিনা মার্কেট কামারপট্টি গলিতে এ ঘটনা ঘটে।নিহত সাব্বির নগরীর কানিশাইল মজুমদারপাড়া ১২ নম্বর বাসার অলিউর রহমানের ছেলে। ছাত্রলীগের নিজেদের মধ্যে জ্যেষ্ঠতার দ্বন্দ্বে সাব্বির খুন হয়েছে বলে দাবি করেছেন তার বাবা ওলিউর রহমান।প্রত্যক্ষদর্শীসূত্র জানায়, মদিনা মার্কেট কামারপট্টি গলিতে রাতে কয়েকজন যুবক আড্ডা দিচ্ছিল। হঠাৎ করে চিৎকার শোনা যায়। এরপর সেখানে সাব্বিরকে রক্তাক্ত অবস্থায় পেয়ে দ্রুত ওসমানী হাসপাতালে নিয়ে গেলে চিকিৎসকেরা তাকে মৃত ঘোষণা করেন।হাসপাতাল সূত্র জানায়, সাব্বিরের পেটে একাধিক ছুরিকাঘাত করা হয়েছে।সাব্বিরের বাবা অলিউর রহমান জানান, মঙ্গলবার বিকেল চারটার দিকে সাব্বিরের কয়েকজন বন্ধু তাকে বাসা থেকে ডেকে নিয়ে যায়। পরে তিনি জানতে পারেন তার ছেলে খুন হয়েছে।</body>
</article>
