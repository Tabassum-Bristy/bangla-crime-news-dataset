<article>
  <headline>বঙ্গবন্ধুর খুনিদের বেহেস্ত কামনা করে মোনাজাত : অধ্যক্ষ আটক</headline>
  <url>http://dainiksylhet.com/details/115287</url>
  <published_at>  প্রকাশিত হয়েছে : ৫:৪৩:০৩,অপরাহ্ন ১৬ ডিসেম্বর ২০১৭</published_at>
  <category>খুন</category>
  <body>দৈনিকসিলেটডেস্ক:বিজয় দিবস অনুষ্ঠানে একাত্তরের শহীদদের রুহের মাগফেরাত কামনা অনুষ্ঠানে বঙ্গবন্ধুর খুনিদের বেহেস্ত কামনা করে প্রার্থনা করার ঘটনায় এক অধ্যক্ষকে আটক করেছে পুলিশ।ঘটনাটি ঘটেছি টাঙ্গাইলের গোপালপুরে।শনিবার সকাল আটটার দিকে উপজেলা মুক্তিযোদ্ধা সংসদ কার্যালয়ে বঙ্গবন্ধুর প্রতিকৃতিতে পুষ্পমাল্য অর্পণের আগে একাত্তরের শহীদদের রুহের মাগফেরাত কামনা করে দোয়ার আয়োজন করা হয়। উপজেলা প্রশাসন আয়োজিত এ দোয়া অনুষ্ঠানে নেতৃত্ব দেন অধ্যক্ষ ড. ফায়জুল আমীন সরকার।অনুষ্ঠানে উপজেলা চেয়ারম্যান ইউনুস ইসলাম তালুকদার, উপজেলা নির্বাহী অফিসার দিলরুবা শারমীন, ওসি হাসান আল মামুন, ভাইস চেয়ারম্যান আবদুল লতিফ, মহিলা ভাইস চেয়ারম্যান মরিয়ম আক্তার মুক্তা, পৌর মেয়র রকিবুল হক ছানা, জেলা পরিষদ সদস্য মুক্তিযোদ্ধা আবদুল কাদের তালুকদার, একাত্তরের ঘাতক দালাল নির্মূল কমিটির টাঙ্গাইল জেলা শাখার আহ্বয়ক অ্যাডভোকেট কেএম আবদুস সালাম, সাবেক মুক্তিযোদ্ধা কমান্ডার আব্দুস সোবহান তুলাসহ আওয়ামী লীগ ও এর অঙ্গসংগঠনের নেতাকর্মী, সব সরকারি কর্মকর্তা এবং মিডিয়াকর্মীরা উপস্থিত ছিলেন।দোয়া অনুষ্ঠানে অধ্যক্ষ ড. ফায়জুল আমীন সরকার বলেন, হে আল্লাহ তুমি পঁচাত্তরে বঙ্গবন্ধু হত্যাকারী, যাদের ফাঁসি হয়েছে তাদের বেহেস্ত নসীব করো। হে আল্লাহ তুমি বিচারের পর তাদেরকে বেহেস্ত নসীব করো।তার এ ধরনের দোয়াই উপস্থিত সবাই হতবাক হয়ে যান। উত্তেজনা দেখা দিলে উপস্থিত নেতারা সবাইকে শান্ত করেন। ওসি হাসান আল মামুন বলেন, এমন ঘটনাটি সত্যিই হতবাক হওয়ার মতো। ঘটনার পর পরই তাকে আটক করা হয়েছে। তার বিরুদ্ধে মামলা নেয়া হবে।</body>
</article>
