<article>
  <headline>জাতীয় পার্টি অংশ নিলেই নির্বাচন গ্রহণযোগ্য হবে: এরশাদ</headline>
  <url>http://dainiksylhet.com/details/127964</url>
  <published_at>  প্রকাশিত হয়েছে : ৮:১৯:৪৮,অপরাহ্ন ১৩ মে ২০১৮</published_at>
  <category>খুন</category>
  <body>ডেস্ক: আগামী জাতীয় সংসদ নির্বাচনে জাতীয় পার্টি (জাপা) এককভাবে অংশ নেবে জানিয়ে দলের চেয়ারম্যান হুসেইন মুহম্মদ এরশাদ বলেছেন, জাতীয় পার্টি নির্বাচনে অংশ নিলেই তা গ্রহণযোগ্য নির্বাচন হবে।তিন দিনের সফরে রবিবার দুপুরে রংপুরে পৌঁছে সার্কিট হাউস প্রাঙ্গণে তিনি সাংবাদিকদের কাছে এ মন্তব্য করেন।আওয়ামী লীগ দেশে অনেক উন্নয়ন করলেও মানুষের মন জয় করতে পারেনি বলেও সাবেক এই রাষ্ট্রপতি। তিনি বলেন, ‘আগে ঘরে থাকলে খুন বাইরে বের হলে গুম হতো, আর এখন ঘরে থাকলে ধর্ষণ বাইরে বের হলে চাকায় পিষ্ট হয়। প্রতিনিয়ত মানুষ মরছে। মানুষের জীবনের কোনো মূল্য নেই। মেয়েরা ঘরে ধর্ষিত হচ্ছে। এসবের বিচার কেউ পাচ্ছে না।’খুলনা ও গাজীপুর সিটি করপোরেশন নির্বাচন নিয়ে সাংবাদিকদের এক প্রশ্নের জবাবে এরশাদ বলেন, নিরপেক্ষ নির্বাচন দেওয়া অত্যন্ত কঠিন। দুই সিটিতে নিরপেক্ষ নির্বাচন হবে কিনা তা নিয়ে সংশয় রয়েছে। তবে সুষ্ঠু নির্বাচনের আশা পোষণ করেন জাপা চেয়ারম্যান।</body>
</article>
