<article>
  <headline>ডা. প্রিয়াংকা তালুকদার ও ইসরাতের মৃত্যুতে রাগীব-রাবেয়া মেডিকেল কলেজের শোক প্রকাশ</headline>
  <url>http://dainiksylhet.com/details/155750</url>
  <published_at>  প্রকাশিত হয়েছে : ২:৩০:২০,অপরাহ্ন ১৫ মে ২০১৯</published_at>
  <category>খুন</category>
  <body>জালালাবাদ রাগীব-রাবেয়া মেডিকেল কলেজের ১৬তম ব্যাচের প্রাক্তন শিক্ষার্থী ডা. প্রিয়াংকা তালুকদারের ঝুলন্ত মরদেহ গত রোববার সকালে নগরীর পশ্চিম পাঠানটুলাস্থ পল্লবী সি ব্লকের ২৫ নম্বর বাসা থেকে জালালাবাদ থানা পুলিশ মরদেহ উদ্ধার করে। এ ঘটনায় নিহতের বাবা বাদী হয়ে মামলা দায়ের করেছেন এবং মামলায় নির্যাতনে খুনের অভিযোগ আনা হয়েছে। কলেজের প্রাক্তন শিক্ষার্থী ডা. প্রিয়াংকা তালুকদার এর মৃত্যুতে জালালাবাদ রাগীব রাবেয়া মেডিকেল কলেজের প্রতিষ্ঠাতা ও চেয়ারম্যান দানবীর ড. সৈয়দ রাগীব আলী এবং কলেজ অধ্যক্ষ অধ্যাপক মো. আবেদ হোসেন কলেজের সকল শিক্ষক-শিক্ষিকা, ছাত্র-ছাত্রী এবং সকল স্তরের কর্মকর্তা ও কর্মচারীবৃন্দের পক্ষ থেকে গভীর শোক প্রকাশ করছেন এবং দায়ী ব্যক্তিদের বিরুদ্ধে আইনানুযায়ী দৃষ্টান্তমূলক শাস্তির দাবি জানিয়েছেন।এদিকে জালালাবাদ রাগীব-রাবেয়া মেডিকেল কলেজের সহযোগী একটি প্রতিষ্ঠানে কর্মরত ডা. মো. আব্দুল হালিমের কন্যা সিলেট ওসমানী মেডিকেল কলেজের ২য় বর্ষের শিক্ষার্থী ইসরাত জাহান এর আত্মহননে জালালাবাদ রাগীব রাবেয়া মেডিকেল কলেজের প্রতিষ্ঠাতা ও চেয়ারম্যান দানবীর ড. সৈয়দ রাগীব আলী এবং কলেজ অধ্যক্ষ অধ্যাপক মো. আবেদ হোসেন কলেজের সকল শিক্ষক-শিক্ষিকা, ছাত্র-ছাত্রী এবং সকল স্তরের কর্মকর্তা ও কর্মচারীবৃন্দের পক্ষ থেকে গভীর শোক প্রকাশ করছেন এবং শোক সন্তুপ্ত পরিবারের প্রতি গভীর সমবেদনা জানিয়েছেন।</body>
</article>
