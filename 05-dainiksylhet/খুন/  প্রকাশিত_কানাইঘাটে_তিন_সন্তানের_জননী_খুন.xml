<article>
  <headline>কানাইঘাটে তিন সন্তানের জননী খুন</headline>
  <url>http://dainiksylhet.com/details/118066</url>
  <published_at>  প্রকাশিত হয়েছে : ৮:৩৯:৪৪,অপরাহ্ন ২৪ জানুয়ারি ২০১৮</published_at>
  <category>খুন</category>
  <body>কানাইঘাট প্রতিনিধি:কানাইঘাটে দুর্বৃত্তদের হাতে তিন সন্তানের জননী কুলছুমা বেগম (৪৫) নামের এক মহিলা খুন হয়েছেন। সে উপজেলার দিঘীরপাড় পূর্ব ইউপির হিম্মতের মাটি গ্রামের আলা উদ্দিনের স্ত্রী। পুলিশ ও পারিবারিক সূত্রে জানা যায়, মঙ্গলবার সন্ধ্যার পর কুলছুমা বেগম তার দুই কন্যা সকিনা (২২) ও আমিনা (১৮)কে গ্রামের একটি সমিতির সভায় অংশগ্রহণের কথা বলে ঘর থেকে বের হয়। এরপর সে আর রাতে বাড়ীতে ফিরেনি। বুধবার সকাল ১০টায় ভবানীগঞ্জ খালের পারে সীম গাছের মাচার নিচে পথচারীরা তার লাশ দেখতে পেয়ে স্থানীয় ইউপি চেয়ারম্যানকে অবগত করেন। ইউপি চেয়ারম্যান আলী হোসেন কাজল থানা পুলিশকে খবর দিলে থানার এস.আই হুমায়ুন কবির লাশ উদ্ধার করে সুরতহাল রিপোর্ট তৈরি করে ময়না তদন্তের জন্য সিওমেক হাসপাতালে প্রেরন করেন। এ রিপোর্ট লেখা পর্যন্ত থানায় অভিযোগ দায়ের করা হয়নি। </body>
</article>
