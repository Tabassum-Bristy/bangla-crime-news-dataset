<article>
  <headline>কানাইঘাটে স্ত্রী হত্যা মামলার আসামীকে আদালতে প্রেরন</headline>
  <url>http://dainiksylhet.com/details/121254</url>
  <published_at>  প্রকাশিত হয়েছে : ৪:১৭:৩৪,অপরাহ্ন ০৩ মার্চ ২০১৮</published_at>
  <category>খুন</category>
  <body>কানাইঘাট প্রতিনিধি: কানাইঘাটে স্ত্রী হত্যা মামলার প্রধান আসামী ঘাতক স্বামী ইব্রাহিম আলী ইমনকে প্রাথমিক জিজ্ঞাসাবাদ শেষে শনিবার আদালতে প্রেরন করেছে পুলিশ।  জানা যায়, ইব্রাহীম আলী ইমনকে গত শুক্রবার সন্ধ্যায় সিলেট শহর থেকে আটক করে সিলেট র‌্যাব-৯ এর একটি দল। রাত ৮টার দিকে কানাইঘাট থানা পুলিশের কাছে হত্যা মামলার প্রধান আসামী ইব্রাহীম আলী ইমনকে হস্তান্তর করে র‌্যাব।উল্লেখ্য গত ১৭ ফেব্রুয়ারী উপজেলার সীমান্তবর্তী লক্ষীপ্রসাদ পশ্চিম ইউপির সোনাতনপুঞ্জি গ্রামে স্বামীর হাতে নির্মম ভাবে খুন হন গৃহবধূ জাহানারা বেগম। এ ঘটনার দায়ে কানাইঘাট থানা পুলিশ সাথে সাথে ঘাতক ইব্রাহিম আলী ইমনের মাতা-পিতাকে আটক করেন। দীর্ঘ ১৪দিন পলাতক থাকার পর ঘাতক স্বামীকে গ্রেফতার করায় এলাকায় জনমনে স্বস্থি ফিরে এসেছে বলে জানা গেছে। এ ব্যাপারে কানাইঘাট থানার অফিসার ইনচার্জ আব্দুল আহাদ জানান, ঘাতক ইব্রাহীম আলী ইমনের কাছ থেকে চাঞ্চল্যকর গুরুত্বপূর্ণ তথ্য পাওয়া গেছে। অপরদিকে কানাইঘাট থানার এস.আই মোঃ হুমায়ুন কবির নিজ চাউরা গ্রামের কবির আহমদের পুত্র ওয়ারেন্ট ভুক্ত পলাতক আসামী নুর হোসেনকে গ্রেফতার করে আদালতে প্রেরন করেন। </body>
</article>
