<article>
  <headline>‘নগরবাসীর জন্য নিজেকে বিলিয়ে দিয়েছেন আরিফ’</headline>
  <url>http://dainiksylhet.com/details/133589</url>
  <published_at>  প্রকাশিত হয়েছে : ১:১৭:০৮,অপরাহ্ন ১৮ জুলাই ২০১৮</published_at>
  <category>খুন</category>
  <body>সিলেট:  বিএনপির কেন্দ্রীয় নির্বাহী কমিটির ভাইস চেয়ারম্যান মোহাম্মদ শাহজাহান বলেছেন, আরিফুল হক চেধুরী সিলেট নগরীকে একটি আধুনিক ও আদর্শ নগরী হিসেবে গড়ে তোলার জন্য কাজ করেছেন। মেয়র নির্বাচিত হয়ে তিনি দলমতের উর্ধ্বে উঠে কাজ করেছেন, আপামর জনসাধারণের জন্য কাজ করেছেন। এর মাধ্যমে তিনি সাধারণ মানুষের কাছে উন্নয়নের রূপকার হিসেবে ভূষিত হয়েছেন। গণতন্ত্রের মূর্ত প্রতীক আরিফুল হক চৌধুরী শত বাধা-প্রতিবন্ধকতা উপেক্ষা করে নগরীর উন্নয়নে কাজ করেছেন। নগরীর সার্বিক উন্নয়ন নিশ্চিত করতে আরিফুল হক চৌধুরীকে আবারও নির্বাচিত করা হবে এটাই আমার দৃঢ় বিশ্বাস। ১০নং ওয়ার্ড বিএনপি-এর উদ্যোগে মঙ্গলবার (১৭ জুলাই) বাদ মাগরিব নগরীর ঘাসিটুলাস্থ মোকামবাড়ীতে ২০ দলীয় জোট সমর্থিত এবং বিএনপি মনোনীত মেয়র পদপ্রার্থী আরিফুল হক চৌধুরীর সমর্থনে আয়োজিত পথসভায় প্রধান অতিথির বক্তব্যে তিনি এসব কথা বলেন।পথসভায় আরিফুল হক চৌধুরী বলেন, জনসেবাকে ইবাদাত হিসেবে নিয়েছি। নগরীর উন্নয়নের মহান উদ্দেশ্য নিয়ে মেয়র নির্বাচিত হয়েছিলাম, কিন্তু সরকারের রোষানলে পড়ে আমার কাজকে পরিপূর্ণভাবে করতে পারিনি। যেটুকু সময় পেয়েছি, নগরীর উন্নয়নে সচেষ্ট হয়েছি। উন্নয়নের চিত্র আপনারা দেখতে পাচ্ছেন। শুধু উন্নয়নই নয়, একটি আদর্শ ও মেগা সিটি হিসেবে সিলেটকে তৈরী করতে যদি আমার মৃত্যুকে বরণ করতে হয়, তবুও অন্যায়ের কাছে মাথা নত করবো না। আরিফুল হক চৌধুরী ষড়যন্ত্রকারীদের প্রতি তীব্র হুশিয়ারী উচ্চারণ করে বলেন, সিলেটের মাটি অলি-আউলিয়ার মাটি। অন্যায় করে কেউ এখানে পার পায় না। যারা অন্যায় করে তাদেরকে বিভিন্নভাবে শাস্তি পেতে হয়। নগরীর মানুষের অধিকার প্রতিষ্ঠায় যদি নিজেকে উৎসর্গ করতে হয়, তবু আমি রাজি আছি। ওয়ার্ড বিএনপির সভাপতি সাইদুর রহমান বুদুরীর সভাপতিত্বে আয়েজিত পথসভায় বক্তব্য রাখেন মেয়রপ্রার্থী আরিফুল হক চৌধুরী, বিএনপির কেন্দ্রীয় নির্বাহী সহ সাংগঠনিক সম্পাদক সাবেক এমপি দিলদার হোসেন সেলিম, সাবেক এমপি শফি চৌধুরী, সাবেক এমপি কলিম উদ্দিন মিলন, সাবেক এমপি ও জমিয়তে উলামায়ে ইসলামের যুগ্ম মহাসচিব এডভোকেট মাওলানা শাহিনূর পাশা চৌধুরী, সিলেট মহানগর বিএনপির সভাপতি নাসিম হোসেইন, জেলা বিএনপির সভাপতি আবুল কাহের চৌধুরী শামীম, বিএনপির কেন্দ্রীয় ক্ষুদ্র ঋণ বিষয়ক সম্পাদক বীর মুক্তিযোদ্ধা আব্দুর রাজ্জাক, খেলাফত মজলিশের কেন্দ্রীয় যুগ্ম মহাসচিব মুনতাসির আলী, কেন্দ্রীয় বিএনপির সদস্য মিজানুর রহমান চৌধুরী, মহানগর বিএনপির ভারপ্রাপ্ত সাধারণ সম্পাদক আজমল বখত সাদেক। মহানগর বিএনপির শিশু বিষয়ক সম্পাদক মঈন উদ্দিন সুহেলের সঞ্চালনায় অনুষ্ঠিত পথসভায় অন্যান্যের মধ্যে বক্তব্য রাখেন জেলা বিএনপির সহ সভাপতি শাহ জামাল নূরুল হুদা, যুগ্ম সম্পাদক ইশতিয়াক সিদ্দিকী, সাংগঠনিক সম্পাদক আব্দুল আহাদ খান জামাল, ছাত্র বিষয়ক সম্পাদক শাকিল মোর্শেদ। অনুষ্ঠানে সাবেক এমপি শফি চৌধূরী বলেন, একজন আরিফুল হক চৌধূরীকে দেখুন। মেয়রের দায়িত্ব পালনের নির্দিষ্ট সময়ের অর্ধেকের কম সময়েও নগরীর যে অভূতপূর্ব উন্নয়ন করেছেন এর জন্য জনগণ তাকে অনেক ভালোবাসে। কোনো ষড়যন্ত্র করে আরিফুলের বিজয়কে ঠেকানো যাবে না। জনগণ তাদের যোগ্য প্রার্থীকেই নির্বাচিত করবে। সাবেক এমপি দিলদার হোসেন সেলিম বলেন, আরিফুল হক চৌধুরী মেয়র নির্বাচিত হওয়ার পর জনগণের কল্যাণই ছিল তাঁর মূল লক্ষ্য। এক্ষেত্রে আরিফুল হক যে দৃষ্টান্ত স্থাপন করেছেন তার জন্য জনগণ আবার তাঁকে নির্বাচিত করবে। এর আগে ১০নং ওয়ার্ড বিএনপি আয়োজিত শেখঘাটস্থ কলাপাড়ায় একটি পথসভায় বক্তব্য রাখেন আরিফুল হক চৌধুরী। সেখানে মহানগর বিএনপির সভাপতি নাসিম হোসেইনসহ বিএনপি, ছাত্রদল, যুবদল, শ্রমিকদলসহ অঙ্গসংগঠনের সকল পর্যায়ের নেতৃবৃন্দ উপস্থিত ছিলেন। এর আগে বাদ আসর জিন্দাবাজারস্থ জল্লারপাড় এলাকায় খেলাফত মজলিশ-এর উদ্যোগে ধানের শীষের সমর্থনে আয়োজিত গণসংযোগে অংশগ্রহণ করেন আরিফুল হক চৌধুরীসহ নেতৃবৃন্দ।এছাড়া বাদ মাগরিব শেখঘাট মজুমদার পাড়ায় এবং তারপর শাহী ঈদগাহ প্রাঙ্গনে পথসভায় অংশগ্রহণ করেন কেন্দ্রীয়, মহানগর এবং জেলা নেতৃবৃন্দ। মহানগর বিএনপির সহ সাধারণ সম্পাদক আলী হোসেন বাচ্চুর সঞ্চালনায় পথসভায় বক্তব্য রাখেন মহানগর বিএনপির উপদেষ্টা হাজী আলা উদ্দিন, মহানগর বিএনপির সহ সভাপতি জিয়াউল হক জিয়া, শিশু বিষয়ক আব্দুল হাকিম, সহ শিশু বিষয়ক মঈন উদ্দিন, মদনমোহন কলেজের সাবেক ভিপি আবুল হাসনাত সুহেল, ১০নং ওয়ার্ড বিএনপির সভাপতি সাইদুর রহমান বুদুরী, সাধারণ সম্পাদক সেলিম আহমদ মাহমুদ, সাংগাঠনিক সম্পাদক নাছির উদ্দিন রব, অর্থ সম্পাদক আমিন উদ্দিন, বিএনপি নেতা নিয়ামত আলী, সাব্বির আহমদ, ৭ নং ওয়ার্ড বিএনপির সভাপতি লল্লিক আহমদ চৌধুরী, ৮নং ওয়ার্ড সভাপতি আব্দুল হাদী মাসুম, বিএনপি নেতা আব্দুল খালিক মিলাদ, ৭নং সাধারণ সম্পাদক মোক্তার হোসেন, আব্দুল জব্বার দুদু, ৯নং ওয়ার্ড সভাপতি আমির হোসেন, আফসর খান, আজিজ খান সজিব, ফারুক আহমদ, সিরাজ খান, সাঈদ আহমদ শাহীন প্রমুখ। শেষে আরিফুল হক চেšধুরীর ৭, ৮, ৯ নং ওয়ার্ডের নির্বাচনী কার্যালয় উদ্বোধন করেন কেন্দ্রীয়, মহানগর এবং জেলার নেতৃবৃন্দ। পথসভায় বিএনপি, যুবদল, ছাত্রদলসহ বিভিন্ন অঙ্গসংগঠনের সকল পর্যায়ের নেতৃবৃন্দ ছাড়াও সাধারণ জনগণ অংশগ্রহণ করেন।</body>
</article>
