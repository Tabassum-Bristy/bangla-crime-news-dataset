<article>
  <headline>মানুষ খুন-গুম থেকে মুক্তি চায়: এরশাদ</headline>
  <url>http://dainiksylhet.com/details/117567</url>
  <published_at>  প্রকাশিত হয়েছে : ৭:০২:০৯,অপরাহ্ন ১৭ জানুয়ারি ২০১৮</published_at>
  <category>খুন</category>
  <body>দৈনিকসিলেটডেস্ক:‘জাতীয় পার্টির চেয়ারম্যান ও সাবেক রাষ্ট্রপতি হুসেইন মুহম্মদ এরশাদ বলেছেন, দেশের মানুষ এখন খুন-গুম থেকে মুক্তি চায়। মানুষ এখন শান্তি চায়, নিরাপত্তা চায়।বুধবার জাতীয় পার্টি চেয়ারম্যানের বনানী কার্যালয়ে এক অনুষ্ঠানে তিনি এসব কথা বলেন।অনুষ্ঠানে বাংলাদেশ রোড ট্রান্সপোর্ট অথরিটির অবসরপ্রাপ্ত উপপরিচালক উত্তম কুমার বড়ুয়া এরশাদের হাতে ফুল দিয়ে আনুষ্ঠানিকভাবে জাতীয় পার্টিতে যোগদান করেন।এরশাদ বলেন, দুই প্রধান দলের প্রতি সাধারণ মানুষের আস্থা নেই। কারণ তাদের শাসনামল মানুষ দেখেছে। দেশের মানুষ এখন হানাহানি, গুম, হত্যা, ধর্ষণ, চাঁদাবাজি, টেন্ডারবাজি, সন্ত্রাস- এগুলো থেকে মুক্তি চায়। জাতীয় পার্টিই কেবল শান্তি ও সুখ দিতে পারে উল্লেখ করে তিনি বলেন, জাতীয় পার্টিকে ঘিরে মানুষের মনে আশার সঞ্চার হয়েছে। শান্তি, উন্নয়ন ও নিরাপত্তার একমাত্র ভরসা এখন জাতীয় পার্টি। দল সংগঠিত করতে পারলে আমরা ক্ষমতায়ও যেতে পারি।জাতীয় পার্টির চেয়ারম্যান বলেন, ঢাকা উত্তর সিটি কর্পোরেশন উপনির্বাচনে আমার দলের দু’জন ভালো মেয়র প্রার্থী ছিল। কিন্তু প্রার্থীর নাম ঘোষণা করার আগেই এই নির্বাচন স্থগিত করা হয়েছে। তিন মাস পর নির্বাচন হতেও পারে নাও হতে পারে।জাতীয় পার্টির মহাসচিব এবিএম রুহুল আমিন হাওলাদার এমপি, প্রেসিডিয়াম সদস্য ও ঢাকা মহানগর উত্তরের সভাপতি এসএম ফয়সল চিশতী, উত্তরের সাধারণ সম্পাদক শফিকুল ইসলাম সেন্টু প্রমুখ এ সময় উপস্থিত ছিলেন।</body>
</article>
