<article>
  <headline>জেনারেলকে পিরানহা ভর্তি পুকুরে ফেলে মৃত্যুদণ্ড দিলেন কিম</headline>
  <url>http://dainiksylhet.com/details/157231</url>
  <published_at>  প্রকাশিত হয়েছে : ৩:৩২:১৭,অপরাহ্ন ১০ জুন ২০১৯</published_at>
  <category>খুন</category>
  <body>দৈনিকসিলেটডেস্ক:  সবসময় খবরের মধ্যেই থাকতে ভালোবাসেন উত্তর কোরিয়ার রাষ্ট্রপতি কিম জং উন। এবার ফের খবরে কিম।সম্প্রতি এক অদ্ভূত উপায়ে তাঁর সেনাবাহিনীর এক জেনারেলের মৃত্যুদণ্ড কার্যকর করেছেন কিম। দোষী সাব্যস্ত ওই জেনারেলকে ঠেলে ফেলে দিয়েছেন পিরানহা মাছ ভর্তি এক পুকুরে। অ্যামাজনের ভয়ঙ্কর ওই মাছ ছিঁড়ে খেয়েছে ওই হতভাগ্য জেনারেলকে। এমনটাই খবর দিয়েছে দ্যা সান। কেন এমন শাস্তি? অভিযোগ, কিমের বিরুদ্ধে ষড়যন্ত্র করছিলেন ওই জেনারেল। তাঁকে গদিচ্যুত করার চেষ্টা করছিলেন।ওই ব্রিটিশ সংবাদপত্র জানিয়েছে, কিমের রিংয়সিয়ং প্রাসাদের ভেতরে একটি পুকুর রয়েছে। সেখানে রয়েছে ব্রাজিল থেকে আমদানী করা কয়েকশো পিরানহা মাছ। প্রথমে ওই জেনারেলের দেহের বিভিন্ন অংশে ছুরি দিয়ে কোপানো হয়। তার পর তাঁকে ছুড়ে ফেলা হয় ওই জলাশয়ে। রক্তের স্বাদ পেয়ে ছুটে এসে ওই জেনারেলকে ছিঁড়ে খেয়েছে পিরানহার দল।মার্কিন প্রেসিডেন্ট ডোনাল্ড ট্রাম্পের সঙ্গে দ্বিতীয় শীর্ষ বৈঠক ফলপ্রসূ না হওয়ায় ফায়ারিং স্কোয়াডের সামনে দাঁড় করিয়ে খুন করা হয়েছে উত্তর কোরিয়ার বিশেষ দূত কিম হায়োক চোল ও তার সঙ্গী পররাষ্ট্র মন্ত্রণালয়ের চার কর্মকর্তাকে। তারপরই এমন কাণ্ডে আবারও কিমের নৃশংসতায় শিউড়ে উঠছে বিশ্ববাসী।</body>
</article>
