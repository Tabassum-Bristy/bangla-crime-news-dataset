<article>
  <headline>মিরাবাজারে মা-ছেলে খুনের ঘটনায় মামলা দায়ের</headline>
  <url>http://dainiksylhet.com/details/124157</url>
  <published_at>  প্রকাশিত হয়েছে : ১:১১:৫৬,অপরাহ্ন ০২ এপ্রিল ২০১৮</published_at>
  <category>খুন</category>
  <body>দৈনিকসিলেটডটকম: সিলেট নগরীর মিরাবাজার খারপাড়া এলাকায় মা ও ছেলে খুনের ঘটনায় মামলা  দায়ের করেছেন নিহত রোকেয়া বেগমের ভাই জাকির হোসেন। অজ্ঞাতনামা ৪/৫ জনকে আসামী করে রোববার রাতে কোতোয়ালি থানায় এ মামলা দায়ের করা হয় বলে জানিয়েছেন কোতোয়ারী থানার ওসি গৌছুল হোসেন। তিনি জানান, এ ঘটনার পর থেকে পালিয়ে থাকা কাজের মেয়ে তানিয়ার সন্ধান চালাচ্ছে পুলিশ। তাকে গ্রেফতার করা গেলে ঘটনার মূল রহস্য উদঘাটন করা যাবে। তিনি আরো জানান, নিহত মা ও ছেলের লাশের ময়না তদন্ত আজ সোমবার ওসমানী মেডিকেল কলেজ মর্গে সম্পন্ন হবে। ময়না তদন্ত শেষ হলে তাদেরকে পরিবারের কাছে হস্তান্তর করা হবে।এদিকে মামলায় আজ্ঞাতনামা আসামী করা হলেও এজাহারে গত কয়েকদিন আগে রোকেয়ার বাসায় হামলা, মোবাইল ছিনিয়ে নেওয়া এবং তাকে মারধরের ঘটনা উল্লেখ করা হয়েছে। এ ঘটনায় জড়িত শিপলু, তানিম ও সুমনের নাম উল্লেখ করা হয়েছে এজাহারে। এ ঘটনার সাথে তাদের সংশ্লিষ্টতা থাকতে পারে এজাহারে উর্লেখ করা হয় বলে জানিয়েছেন ওসি।উল্লেখ্য, নগরীর মিরাবাজার খারপাড়া ১৫/জে নং বাসার নিচতলা থেকে রবিবার সকালে রোকেয়া বেগম(৪০) ও তার ছেলে রবিউল ইসলাম রোকনের (১৫) গলাকাটা লাশ উদ্ধার করেছে পুলিশ।</body>
</article>
