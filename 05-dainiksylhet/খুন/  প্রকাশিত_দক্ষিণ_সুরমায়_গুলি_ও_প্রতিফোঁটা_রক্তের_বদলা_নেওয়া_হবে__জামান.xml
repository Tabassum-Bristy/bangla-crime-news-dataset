<article>
  <headline>দক্ষিণ সুরমায় গুলি ও প্রতিফোঁটা রক্তের বদলা নেওয়া হবে:  জামান</headline>
  <url>http://dainiksylhet.com/details/97785</url>
  <published_at>  প্রকাশিত হয়েছে : ৭:২১:৫১,অপরাহ্ন ০৭ মে ২০১৭</published_at>
  <category>খুন</category>
  <body>বাংলাদেশ জাতীয়তাবাদী দলের কেন্দ্রীয় নির্বাহী কমিটির সহ-স্বেচ্ছাসেবক বিষয়ক সম্পাদক এডভোকেট সামসুজ্জামান জামান বলেছেন, তিন বারের প্রধানমন্ত্রী দেশনেত্রী বেগম খালেদা জিয়া গনতন্ত্রের ধারক ও বাহক। ভবিষ্যৎ রাষ্ট্রনায়ক দেশনায়ক তারেক রহমান এ দেশের মানুষের আশা আকাঙ্খার শেষ আশ্রয়স্থল। তারা দেশের স্বাধীনতা রক্ষা ও বিলীন গনতন্ত্রকে পুনরুদ্ধারে অব্যাহত প্রচেষ্টা আমৃত্যু চালিয়ে যেতে অঙ্গীকারবদ্ধ। দেশের সকল শ্রেণীর মানুষ তাদের পাশে দাড়িয়েছে। দলীয় নেতা কর্মীরা অলআউট আন্দোলনের প্রস্তুতি নিচ্ছে। কিন্তু ভীতসন্ত্রস্থ সরকার গুম, খুন, নাটকীয় ক্রসফায়ার সহ সকল অপকৌশল প্রয়োগের পরও আন্দোলন দমিয়ে রাখতে পারছেনা। নেতাকর্মীদের মনোবলে চিড় ধরাতে শেষ কৌশল হিসাবে বেগম খালেদা জিয়া ও তারেক রহমানের উপর একের পর এক চার্জশীট প্রদান করছে। তার প্রতিবাদের অংশ হিসাবে গতকাল সিলেটে দক্ষিণ সুরমা উপজেলা বিএনপির সাবেক সাধারণ সম্পাদক তাজরুল ইসলাম তাজুল, উপজেলা স্বেচ্ছাসেবক দলের সাবেক আহ্বায়ক কামাল হাসান জুয়েল ও উপজেলা ছাত্রদলের সাবেক সভাপতি কুহিনুর আহমদের নেতৃত্বে বিএনপি ও অঙ্গ সংগঠন প্রতিবাদ মিছিল বের করলে পুলিশি বাধার মুখে পড়ে। পুলিশ প্রথমে লাঠিচার্জ ও ব্যানার কেড়ে নেওয়ার পরও সাহসী বীরদের মিছিল দমাতে পারেনি। এক পর্যায়ে কাপুরুষের মতো পুলিশ মিছিলকারীদের উপর সরাসরি গুলিবর্ষণ করলে নেতাকর্মীরা গুলিবিদ্ধ, আহত ও গ্রেফতার হয়েছে। প্রশাসন দক্ষিণ সুরমা সহ সারাদেশকে আজ রুহ্ম প্রান্তরে পরিণত করেছে। তিনি নেতাকর্মীদের মুক্তির দাবি জানিয়ে অবৈধ সরকার কে উৎখাতের আন্দোলন আরো বেগবান করতে নেতৃবৃন্দের উদ্দেশ্যে বলেন, টাকা পয়সা নিয়ে পালানোর আগে পরিকল্পিত ম্যাসাকার রুখতে হবে এবং দক্ষিণ সুরমায় বিএনপি ও অঙ্গ সংগঠনের মিছিলে পুলিশের গুলি ও নেতা কর্মীর প্রতি ফোঁটা রক্তের বদলা নেওয়া হবে।</body>
</article>
