<article>
  <headline>বিশ্বনাথে এক শিশুকন্যা মায়ের হাতে খুন</headline>
  <url>http://dainiksylhet.com/details/152681</url>
  <published_at>  প্রকাশিত হয়েছে : ৩:১৪:৩৬,অপরাহ্ন ২৬ মার্চ ২০১৯</published_at>
  <category>খুন</category>
  <body>দৈনিকসিলেটডটকম:বিশ্বনাথে এক শিশুকন্যা নিজের মায়ের হাতে খুন হয়েছে। সীমা রানী দে (২৫) নামের এই পাষণ্ড মা তার দেড় বছরের শিশুকন্যাকে গলাটিপে হত্যা করেছে বলে পুলিশের কাছে স্বীকার করেছে।সোমবার দত্তপুর দিগলী গ্রামে এ ঘটনা ঘটে। এ ঘটনায় সীমা রানী দে’কে আটক করা হয়েছে।স্থানীয় সূত্রে জানা গেছে- আরোহী দের বাবা ও সীমা রানী দের স্বামী সুমন কুমার দে (৩০) বাক প্রতিবন্ধী। তবে তিনি এসএসসি পাশ এবং ফার্মেসি ব্যবসা করেন। রোববার রাতে ঘরে ফিরে দরজায় ধাক্কা দিলে ভেতর থেকে কেউ দরজা খুলেনি। অনেকক্ষণ ডাকাডাকির পর কারো সাড়া না পাওয়ার সুমন এলাকার মানুষ ডেকে আনেন। পরে সবার উপস্থিতিতে দরজা ভাঙ্গা হলে ভেতরে মা-মেয়েকে অজ্ঞান অবস্থায় পাওয়া যায়। এ অবস্থায় দুজনকে উদ্ধার করে সিলেট ওসমানী হাসপাতালে ভর্তি করা হয়।এদিকে আজ সোমবার সন্ধ্যার দিকে শিশু কন্যাটি মারা গেছে বলে খবর ছড়িয়ে পড়লে বিশ্বনাথ থানা পুলিশ হাসপাতাল থেকে মাকে আটক করে।এ ব্যপারে বিশ্বনাথ থানার ভারপ্রাপ্ত কর্মকর্তা শামসুদ্দোহা পিপিএম জানান- সন্দেহাতীতভাবে মাকে আটকের পর প্রাথমিক জিজ্ঞাসাবাদে সে তার মেয়েকে গলা টিপে হত্যা করেছে বলে স্বীকার করে। তবে কি কারণে হত্যা করেছে এবং বিস্তারিত তথ্য এখনও জানা যায়নি।ছবি:প্রতীকী</body>
</article>
