<article>
  <headline>২০১৪ সালের মতো দেশে আর কোন নির্বাচন হতে দেয়া যাবেনা : রিপন</headline>
  <url>http://dainiksylhet.com/details/100726</url>
  <published_at>  প্রকাশিত হয়েছে : ১০:১৫:৩৫,অপরাহ্ন ১৪ জুন ২০১৭</published_at>
  <category>খুন</category>
  <body>দৈনিকসিলেটডটকম: বিএনপির কেন্দ্রীয় কমিটির বিশেষ সম্পাদক ও ছাত্রদলের সাবেক কেন্দ্রীয় সভাপতি ড. আসাদুজ্জামান রিপন বলেছেন- আওয়ামীলীগ গনতন্ত্রের হত্যাকারী ও লুটপাটকারীদের দল। তাদের দলের প্রতিষ্ঠাতা বঙ্গবন্ধু শেখ মুজিবুর রহমান মুক্তিযুদ্ধের পর বলেছিলেন তিনি দেশ স্বাধীন করে তিনি চোরের খনি পেয়েছেন। সুতরাং তাদের উত্তরসুরীদের হাতে গনতন্ত্র ও ভোটের অধিকার হরন নতুন কিছু নয়।  ২০১৪ সালের মতো দেশে আর কোন নির্বাচন হতে দেয়া যাবেনা। বিএনপিকে ছাড়া প্রহসনের যে কোন নির্বাচন জাতি ঐক্যবদ্ধভাবে প্রতিহত করবেই। বিএনপি উন্নয়ন, গনতন্ত্র, আইনের শাসন, ভোট ও ভাতের অধিকার প্রতিষ্ঠার রাজনীতিতে বিশ্বাস করে। আর আওয়ামীলীগ দুর্নীতি, লুটপাট, খুন, গুম, ধর্ষন ও সন্ত্রাসের রাজনীতিতে বিশ্বাস করে। ফ্যাসিস্ট ও বাকশালী সরকারের হাত থেকে গনতন্ত্র পুনরুদ্ধারের আন্দোলনে আপোষহীন দেশনেত্রী বেগম খালেদা জিয়ার ডাকে দেশপ্রেমিক জনতা আজ ঐক্যবদ্ধভাবে। সকল দলের অংশগ্রহনে জাতীয় নির্বাচন দিতে অবৈধ সরকারকে বাধ্য করা হবে। কোটি জনতার হৃদয়ের স্পন্দন জননেতা এম ইলিয়াস আলী সহ গুমকৃত সকল নেতাকর্মীদের অবিলম্বে অক্ষত অবস্থায় জনতার কাছে ফিরিয়ে দিতে হবে।তিনি বুধবার দক্ষিণ সুরমা উপজেলা বিএনপির উদ্যোগে অনুষ্ঠিত ইফতার ও দোয়া মাহফিলে প্রধান অতিথির বক্তব্যে উপরোক্ত কথা বলেন।উপজেলা বিএনপির সভাপতি হাজী শাহাব উদ্দিনের সভাপতিত্বে ও সাধারন সম্পাদক শামীম আহমদের পরিচালনায় দক্ষিণ সুরমার খালোমুখ বাজারস্থ হাজী মখদ্দস আলী কমিউনিটি সেন্টারে অনুষ্ঠিত মাহফিলে বিএনপি অঙ্গ ও সহযোগি সংগঠনের সহ¯্রাধিক নেতাকর্মী অংশ নেন। সাবেক ছাত্রনেতা ড. আসাদুজ্জামান রিপন আরো বলেন- শেখ হাসিনা দেশটাকে মগের মুল্লুক বানিয়ে দিয়েছেন। আমাদের দায়িত্ব হলো তাদের হাত থেকে দেশকে উদ্ধার করে সোনার বাংলাদেশ হিসেবে প্রতিষ্ঠা করা। ২০১৪ সালের জানুয়ারীর প্রহসনের নির্বাচনের সাথে জড়িতরা রেহাই পাবেনা। জনতার সরকার প্রতিষ্ঠিত হলে এর সাথে জড়িতদের বিচার বাংলার মাটিতে হবেই। আসন্ন জাতীয় সংসদ নির্বাচন থেকে শুরু করে যে কোন নির্বাচনে নৌকাকে চিরতরে ডুবিয়ে দিয়ে ধানের শীষের বিজয় নিশ্চিত করতে হবে। দেশে একটি অবৈধ সরকার ও সংসদে একটি ভুয়া বিরোধী দল রয়েছে। এরা মিলে গনতন্ত্রকে হত্যা করেছে। সুষ্ঠু নির্বাচন হলে সারাদেশে নৌকার প্রার্থীদের জামানত বাজেয়াপ্ত হবে। হাফিজ ক্বারী সেলিম আহমদের কোরআন তেলাওয়াতের মধ্য দিয়ে সুচীত মাহফিলে শহীদ প্রেসিডেন্ট জিয়াউর রহমান ও আরাফাত রহমান কোকোর রুহের মাগফেরাত, বিএনপি চেয়ারপার্সন দেশনেত্রী বেগম খালেদা জিয়া, সিনিয়র ভাইস চেয়ারম্যান দেশনায়ক তারেক রহমানের সুস্বাস্থ্য ও দীর্ঘায়ু কামনা, নিখোঁজ জননেতা এম ইলিয়াস আলী, ছাত্রদল নেতা ইফতেখার আহমদ দিনার, জুনেদ আহমদ ও গাড়ী চালক আনসার আলী সহ গুম হওয়া সকল নেতাকর্মীদের সন্ধান কামনা, দক্ষিণ সুরমা-ফেঞ্চুগঞ্জ ও বালাগঞ্জ একাংশের মাটি ও মানুষের নেতা আলহাজ্ব শফি আহমদ চৌধুরীর দীর্ঘায়ু কামনা ও দেশ জাতির মঙ্গল কামনায় বিশেষ মোনাজাত করা হয়। মোনাজাত পরিচালনা করেন মাওলানা আব্দুল হাকিম। অনুষ্ঠানে বিশেষ অতিথি হিসেবে বক্তব্য রাখেন- বিএনপির কেন্দ্রীয় নির্বাহী কমিটির সদস্য ও সিলেট জেলা বিএনপির সভাপতি আবুল কাহের চৌধুরী শামীম, জেলা সাধারন সম্পাদক আলী আহমদ, সিনিয়র যুগ্ম সম্পাদক মাহবুবুর রব চৌধুরী ফয়সল। উপজেলা বিএনপির সাংগঠনিক সম্পাদক বজলুর রহমান ফয়েজ-এর স্বাগত বক্তব্যের মধ্য দিয়ে সুচীত অনুষ্ঠানে অন্যান্যের মধ্যে বক্তব্য রাখেন ও উপস্থিত ছিলেন- জেলা বিএনপির উপদেষ্ঠা হাজী বাবুল মিয়া, হাজী তফাজ্জুল হোসেন, হাজী সিরাজুল ইসলাম, ফালাকুজ্জামান চৌধুরী জগলু, হাবিবুর রহমান হাবিব, আব্দুল হান্নান, দক্ষিণ সুরমা উপজেলা বিএনপি নেতা মকবুল আহমদ মামুন, মতিউর রহমান দুদু, এইচ এম খলীল চেয়ারম্যান, আজির উদ্দিন আহমদ, আব্দুল লতিফ খান, শাহ মাহমুদ আলী, বদরুল ইসলাম জয়দু, ইকবাল হোসেন, বোরহান উদ্দিন, আশরাফুল আলম বাহার, ময়নুল ইসলাম মঞ্জু, এডভোকেট আব্দুল মালেক,  শামসুর রহমান শামীম, মকসুদুল করিম নোহেল, আব্দুল হান্নান, আব্দুল মন্নান, ওলীউর রহমান ওলি, রুহেল আহমদ কালাম, আজাদ মিয়া, ফয়জুর রহমান পীর, ওলীউর রহমান ওলি, চান্দ আলী, দেলোয়ার হোসেন, বাবরুল হোসেন, শাহ জুনেদ, সুন্দর আলী, আবু সাঈদ হিরন, ইলিয়াস আলী, আশরাফ আহমদ, ফয়জুল ইসলাম বেলাল, ইসলাম উদ্দিন, উজ্জল আহমদ চৌধুরী, বাবর আহমদ, আহসান আহমদ মামুন, সুহেল ইবনে রাজা, আবু রায়হান রাজু, আজিজুর রহমান লায়েক, আরিফুর রহমান টিটো, খলিল আহমদ, জাকির আহমদ, আজাদুর রহমান ও ইমরান আহমদ প্রমুখ। ইফতার মাহফিলে নেতৃবৃন্দ বলেন- সিলেট-৩, দক্ষিণ সুরমা-ফেঞ্চুগঞ্জ ও বালাগঞ্জ একাংশের মাটি ও মানুষের প্রিয় নেতা বিএনপির কেন্দ্রীয় নির্বাহী কমিটির অন্যতম সদস্য আলহাজ্ব শফি আহমদ চৌধুরীর নেতৃত্বে দক্ষিণ সুরমা বিএনপি অতীতের যে কোন সময়ের চেয়ে অনেক বেশী শক্তিশালী। আগামীতে দেশনেত্রী বেগম খালেদা জিয়ার ডাকে যে কোন আন্দোলন সংগ্রামে দক্ষিণ সুরমা উপজেলা বিএনপি অঙ্গ ও সহযোগী সংগঠনের নেতাকর্মীরা যে কোন ত্যাগ শিকারে প্রস্তুত রয়েছে।</body>
</article>
