<article>
  <headline>সুনামগঞ্জের পার্বতীপুর তালুকগাঁও গ্রামে বিদ্যুৎ উদ্ভোধন</headline>
  <url>http://dainiksylhet.com/details/124404</url>
  <published_at>  প্রকাশিত হয়েছে : ৭:১৬:৩৬,অপরাহ্ন ০৪ এপ্রিল ২০১৮</published_at>
  <category>খুন</category>
  <body>সুনামগঞ্জ প্রতিনিধি : গণপ্রজাতন্ত্রী বাংলাদেশ সরকারের অর্থ ও পরিকল্পনা প্রতিমন্ত্রী এম এ মান্নান বলেছেন, আর মাত্র দু চার বছরের মধ্যে দেশে আর টিপসই দেওয়ার লোক খোঁজে পাওয়া যাবে না। আমরা গরীব ও গ্রামের অসহায় জনগনকে নিয়ে সব সময় চিন্তা করি। তাই গ্রামের একটি ঘর ও বিদ্যুতের বাহিরে থাকছে না। গ্রামের লোকজন সহজ সরল,গরীব ও দুর্বল,তাদেরকে সবল ও সাবলম্ভী করার দায়িত্ব আমাদের। শেখ হাসিনা ঘরে ঘরে বিদ্যুৎ ও সাকোহীন বাংলাদেশ চান। সেই ধারাবাহিকতায় দেশে এখন উন্নয়নের জোয়ার বইছে। আর ও দশ পনের বছর পরে দেশে কি পরিমান উন্নয়ন হবে তা আপনারা চিন্তা করতে পারবেন না। বর্তমান সময় সোনার ফসল ঘরে তুলার সময়, আপনার ফসল ঘরে তুলার জন্য প্রস্তুন হন। বিগত দিনে বোর ফসল বন্যায় তলিয়ে গেলেও আমরা বিনামূল্যে সার বীজ নগদ অর্থ,বিজিএফ বিজিডি দিয়ে সারা বছর চালিয়েছি,আপনারা কোন অভাব অনুভব করেন নি। আওয়ামীলীগ সরকার ক্ষমতায় থাকলে দেশের উন্নয়ন হবে, তাই উন্নয়ন বিরোধীদের কথায় কান না দিয়ে আপনারা ঐক্যবদ্ধ হয়ে উন্নয়নের ধারাকে অব্যাহত রাখুন, পূণরায় আওয়ামীলীগ সরকারকে বিজয়ী করুন। বুধবার বিকাল ৩ টায় উপজেলার জয়কলস ইউনিয়নের পার্বতীপুর ও তালুকগাঁও গ্রামে পল্লী বিদ্যুতের উদ্ভোধনী অনুষ্ঠানে প্রধান অতিথির বক্তব্যে উপরোক্ত কথাগুলো বলেন তিনি। জয়কলষ ইউপি চেয়ারম্যান মাসুদ মিয়ার সভাপতিত্বে ও জেলা ছাত্রলীগের সাবেক সাংগঠনিক সম্পাদক কামরুল ইসলাম শিপনের পরিচালনায় বিশেষ অতিথি হিসেবে বক্তব্য রাখেন দক্ষিণ সুনামগঞ্জ উপজেলা নির্বাহী অফিসার মোঃ হারুন অর রশীদ,এরিয়া পরিচালক ও জেলা পল্লী বিদ্যুৎ সমিতির সদস্য সচিব ফরিদুর রহমান ফরিদ, পল্লী বিদ্যুতের জিএম অকিল কুমার সাহা, জেলা পরিষদ সদস্য জহিরুল ইসলাম, ওসি মোঃ ইখতিয়ার উদ্দিন চৌধুরী, উপজেলা আওয়ামী লীগের সহ সভাপতি তহুর আলী, সাংগঠনিক সম্পাদক আব্দুল বাছিত সুজন, আওয়ামীলীগ নেতা তেরাব আলী, উপজেলা যুবলীগের সভাপতি এডভোকেট বোরহান উদ্দিন দোলন,সহ সভাপতি জুবেল আহমদ, রাজা মিয়া, ইউপি সদস্য আশরাফ আলী, পার্বতীপুর তালুকগাঁও গ্রামবাসীর পক্ষে আবুল খয়ের, তৌফিক মিয়া,রাহেল মিয়া,সাহেব আলী প্রমুখ। </body>
</article>
