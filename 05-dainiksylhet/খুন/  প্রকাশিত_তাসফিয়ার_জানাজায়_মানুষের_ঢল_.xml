<article>
  <headline>তাসফিয়ার জানাজায় মানুষের ঢল!</headline>
  <url>http://dainiksylhet.com/details/127139</url>
  <published_at>  প্রকাশিত হয়েছে : ১০:২৫:২০,অপরাহ্ন ০৪ মে ২০১৮</published_at>
  <category>খুন</category>
  <body>দৈনিকসিলেটডেস্ক:কক্সবাজারের টেকনাফে তাসফিয়ার দাফন সম্পন্ন হয়েছে। বৃহস্পতিবার (৩ মে) রাত পৌনে ৯টায় টেকনাফ ডিগ্রী কলেজ মাঠে জানাজা শেষে কলেজ সংলগ্ন কবরস্থানে তাকে দাফন করা হয়।জানাজায় আত্মীয়-স্বজন, পাড়া-প্রতিবেশী ছাড়াও শোকাহত শত শত মুসল্লী অংশগ্রহন করেন। এর আগে বিকাল সাড়ে ৬টার দিকে ময়নাতদন্ত শেষে তাসফিয়ার লাশ পৈত্রিক নিবাস টেকনাফ পৌরসভার ডেইলপাড়া এলাকায় পৌঁছলে এক হৃদয় বিদারক দৃশ্যের অবতারণা হয়।এসময় আত্মীয় স্বজন কান্নায় ভেঙ্গে পড়েন। তাদের আহাজারিতে বাতাস ভারি হয়ে উঠে। এসময় আত্মীয়-স্বজন ছাড়াও এলাকাবাসী ভিড় জমান বাড়িটিতে। উপস্থিত সবার একটিই দাবী এই নির্মম খুনের সঙ্গে জড়িতদের যেন দৃষ্টান্তমূলক শাস্তি হয়।উল্লেখ্য, ফেসবুকে বন্ধুত্ব গড়ে তুলে এক মাসের মাথায় স্কুলছাত্রী তাসফিয়াকে শবেবরাতের রাতে ডেকে নিয়ে গণধর্ষণের পর হত্যা করেছে পাষণ্ডরা। এমনকি ধর্ষণ শেষে হত্যা করে লাশটি ফেলে দেয়া হয় পতেঙ্গা সমুদ্র সৈকতের উপকূলে।বুধবার (২ মে) সকালে চট্টগ্রামের পতেঙ্গা সমুদ্রসৈকতে স্থানীয় পথচারীরা লাশটি দেখতে পেয়ে থানায় খবর দেয়। পরে পুলিশ গিয়ে লাশটি উদ্ধার করে।</body>
</article>
