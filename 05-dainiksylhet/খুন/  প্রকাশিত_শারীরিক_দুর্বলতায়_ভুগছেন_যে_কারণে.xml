<article>
  <headline>শারীরিক দুর্বলতায় ভুগছেন যে কারণে</headline>
  <url>http://dainiksylhet.com/details/114465</url>
  <published_at>  প্রকাশিত হয়েছে : ৯:০৭:২৬,অপরাহ্ন ০৪ ডিসেম্বর ২০১৭</published_at>
  <category>খুন</category>
  <body>দৈনিকসিলেটডেস্ক:আপনি তখনই দুর্বলতা অনুভব করবেন যখন আপনার দেহের কোনো অঙ্গপ্রত্যঙ্গ সঠিক কাজ করছে না অথবা আপনার দেহে প্রয়োজনীয় কোনো কিছুর অভাব হচ্ছে। কিছু খুব সাধারণ কারণ রয়েছে এই দুর্বলতা অনুভবের পেছনে যা অবহেলা করলে মারাত্মক আকার ধারণ করতে পারে। এই কারণগুলো দূর করার চেষ্টা করুন। দুর্বলতা কেটে যাবে। এমনকি অনেক বড় কোনো রোগের হাত থেকেও রেহাই পেতে পারেন।.আপনি পানি শূন্যতায় ভুগছেনপানিশূন্যতা দেহে রক্তের পরিমাণ একেবারেই কমিয়ে দেয়। এতে করে শরীর হয়ে পড়ে দুর্বল। আপনি অনুভব করেন দুর্বলতা। তাই পানি পানের অভ্যাসে আনুন পরিবর্তন। হেলথ এক্সপার্টদের মতে দিনে ৬-৮ গ্লাস পানি পান করা উচিৎ সকলের।আপনি অনেক মানসিক চাপ নিচ্ছেনমানসিক চাপের কারণে দেহে আসে দুর্বলতা। অনেক বেশি মানসিক চাপে থাকলে আমাদের মস্তিস্কের অনেক বেশি পরিমাণে কাজ হয়। আমরা খুব বেশি চিন্তা করতে থাকি। এতে করে মস্তিষ্কের ওপর অনেক চাপ পড়ে। ফলে মস্তিষ্ক অবসাদগ্রস্থ হয় এবং আমাদের দেহও দুর্বলতা অনুভব করে। তাই বেশি মানসিক চাপ নেয়া বন্ধ করুন।আপনার দেহে ভিটামিন সি এর অভাব রয়েছেভিটামিন সি এর অভাব দেহে দুর্বলতার সৃষ্টি করে। একজন পূর্ণবয়স্ক মানুষের প্রতিদিন ৪৫ মিলিগ্রাম ভিটামিন সি এর প্রয়োজন হয়। আপেল, কলা, কমলা, আনারস, ব্রকলি, ফুলকপি, বাঁধাকপি খাদ্য তালিকায় রাখুন।আপনার ম্যাগনেসিয়ামের অভাবদেহে ম্যাগনেসিয়ামের অভাব হলে আমাদের দেহে ভর করে দুর্বলতা। এই অভাব যদি পূরণ না হয় তবে এই দুর্বলতা দীর্ঘস্থায়ী হওয়ার সম্ভাবনা বেড়ে যায়। পূর্ণবয়স্ক মানুষ হিসেবে খাদ্য তালিকায় রাখুন ৩২০ থেকে ৪২০ মিলিগ্রাম ম্যাগনেসিয়াম। দই, মাছ, ব্রকলি, ভুট্টা ইত্যাদি ম্যাগনেসিয়াম জাতীয় খাবার খান।আপনি অনেক বেশি অলসবেশি কাজের চাপ ও মানসিক চাপে যেমন দুর্বলতা আসে, তেমনই আশ্চর্যজনক হলেও সত্যি যে অলসতাতেও দুর্বলতা ভর করে দেহে। আপনি যতো বেশি নিজেকে অলস করবেন ততো আপনার দেহ দুর্বল হতে থাকবে। কিছুটা কাজ করা এবং সামান্য মানসিক চাপ নেয়া আপনার দেহের ইমিউন সিস্টেম উন্নত করবে। এতে আপনি থাকবেন সবল।আপনার খাদ্যাভ্যাস সঠিক নয়যখনই দুর্বলতা অনুভব করবেন তখনই নিজের খাবারের তালিকা এবং খাবারের সময়ের দিকে নজর দিন। যদি আপনার খাবারের তালিকায় সুষম খাবার না থাকে এবং আপনার একবেলা খাবার সময় থেকে আরেকবেলা খাবারের সময়ে অনেক বেশি পার্থক্য থাকে তবে আপনার দেহ দুর্বল হয়ে পড়ে আপনাআপনিই। তাই সুষম খাবার খান এবং প্রতি ৩/৪ ঘণ্টা অন্তর অন্তর সামান্য কিছু হলেও খাবার খান।আপনি লিভারের সমস্যায় ভুগছেনগবেষণায় দেখা যায় লিভার যদি তার সঠিক কর্মক্ষমতা হারিয়ে ফেলে এবং ঠিকভাবে কাজ করতে না পারে তবে আমরা দুর্বলতা অনুভব করি। এর কারণ, লিভার কর্মক্ষমতা হারিয়ে ফেললে আমাদের দেহকে টক্সিনমুক্ত করতে পারে না। এতে করে সেই ক্ষতিকর টক্সিনগুলো আমাদের ইমিউন সিস্টেম দুর্বল করে ফেলে।তথ্য সূত্র: এইচবি</body>
</article>
