<article>
  <headline>জামায়াতের সঙ্গে মমতা ব্যানার্জীর সম্পর্ক!</headline>
  <url>http://dainiksylhet.com/details/103337</url>
  <published_at>  প্রকাশিত হয়েছে : ১১:২২:২০,অপরাহ্ন ১৯ জুলাই ২০১৭</published_at>
  <category>খুন</category>
  <body>সুখরঞ্জন দাশগুপ্ত : নিজের গদি বাঁচাতে ভারতের অঙ্গরাজ্য পশ্চিমবঙ্গের মুখ্যমন্ত্রী একের পর এক বিনা প্ররোচনায় বিদেশনীতিতে হস্তক্ষেপ করে চলেছেন। ইতিমধ্যে দার্জিলিং ও বসিরহাট কাণ্ড নিয়ে তিনি সরাসরি সার্ক সদস্যভুক্ত বাংলাদেশ, ভুটান এবং নেপালকে আক্রমণ করেছেন। যা তার এখতিয়ার-বহির্ভূত।শুধু এই প্রথম নয়, বাংলাদেশের সঙ্গে তিস্তা চুক্তি নিয়ে সাত বছর ধরে ভারতের বিদেশনীতির ওপর মমতা খড়গহস্ত। আর দার্জিলিং কাণ্ড নিয়ে তিনি নেপাল-ভুটানের ষড়যন্ত্র বলে দাপিয়ে বেড়াচ্ছেন। কোথাও বাঙালি চায় না, দার্জিলিং পশ্চিমবঙ্গ থেকে বেরিয়ে যাক। কিন্তু প্রতিবেশী রাষ্ট্রগুলোকে আক্রমণ করলে পরিণাম যে কী মারাত্মক হতে পারে, তিনি তো বটেই, তার উপদেষ্টারাও কল্পনা করতে পারছেন না।একটি অঙ্গরাজ্যের মুখ্যমন্ত্রী হয়ে পশ্চিমবঙ্গের সীমান্তবর্তী তিনটি দেশের বিরুদ্ধে কোন সাহসে তিনি অপপ্রচার চালিয়ে যাচ্ছেন। আর বসিরহাটে হিন্দু-মুসলমান সংঘর্ষের নেপথ্যে বিশেষজ্ঞ ও কেন্দ্রীয় গোয়েন্দা সংস্থাগুলো উল্লেখ করেছে, ২০১১ সালে মমতা ব্যানার্জির মুখ্যমন্ত্রী হওয়ার আগে থেকেই বাংলাদেশের উগ্রবাদী সংগঠন জামায়াতে ইসলামের সঙ্গে সুসম্পর্ক গড়ে তোলেন।ভারত সরকারের বিভিন্ন গোয়েন্দা সংস্থা এ ব্যাপারে সরাসরি অভিযোগ করেছে। বসিরহাটসহ গোটা উত্তর ২৪ পরগনা এবং কলকাতার আশপাশে জামায়াতিদের আশ্রয় দিয়ে চলেছেন তিনি। তবে তিনি খালি হাতে আশ্রয় দিচ্ছেন না। পাঠক একবার ভেবে দেখুন, কোথাও দাঙ্গা হলে পুলিশ কি লাঠি-বন্দুক হাতে নিয়ে তা দাঁড়িয়ে দাঁড়িয়ে দেখে? নাকি সঙ্গে সঙ্গে ব্যবস্থা নেয়? কলকাতা হাই কোর্ট মঙ্গলবার প্রসঙ্গটি উল্লেখ করে রাজ্য সরকারের কাছে কৈফিয়ৎ চেয়েছে, কেন পুলিশ নিষ্ক্রিয় ছিল? কার হুকুমে, কেন দাঙ্গাকে বাড়তে দেওয়া হলো?নোবেল জয়ী অর্থনীতিবিদ অমর্ত্য সেন বলেছেন, পশ্চিমবঙ্গের একটা ঐতিহ্য ছিল হিন্দু-মুসলিম একসঙ্গে থাকার। রাজনৈতিক নেতাদের হঠকারিতার ফলে তা ভাঙছে। তবে তা ভাঙতে দেওয়া যাবে না। ২০ জুন আমেরিকা থেকে ফিরে তিনি বলেন, বসিরহাটের ঘটনা আমি জানি। বিজেপি ও তৃণমূল উভয় সরকারেরই তীব্র নিন্দা করছি। বাংলার মানুষ এসব বেশি দিন সহ্য করবে না।অধ্যাপক সেন অতীতের কথা উল্লেখ করে বলেন, অতীতের মুখ্যমন্ত্রীরা দাঙ্গা হলে পুলিশকে দাঁড়িয়ে থাকতে বলতেন না। বলতেন, কড়া হাতে দমন করুন। যে যত সাম্প্রদায়িকতার বিষ ছড়াবে, তাকে ততটা ফল ভোগ করতেই হবে। এই অভিমত পশ্চিমবঙ্গের একাধিক বিশ্ববিদ্যালয়ের রাষ্ট্রবিজ্ঞানের অধ্যাপকদের। যাদবপুর বিশ্ববিদ্যালয়ের এক অধ্যাপক তো বলেই বসলেন, একটি ভোটের জন্য এক বালতি রক্ত দেওয়া যায় না।ভারতের প্রধানমন্ত্রী এবং পশ্চিমবঙ্গের মুখ্যমন্ত্রী দুজনই সংবিধানের প্রতি আনুগত্য জানিয়ে শপথ নিয়েছেন। আর সাম্প্রদায়িক দাঙ্গার আমি নিজেই একজন শিকার পূর্ব পাকিস্তানে। বয়স তখন আমার খুবই কম। আর চাকরি জীবনে সাংবাদিক হিসেবে একাধিক দাঙ্গা কভার করতে গিয়ে দেখেছি, কী বীভৎস নারকীয় কাণ্ড ঘটেছিল। তারপর তিনজন মুখ্যমন্ত্রীকে দেখেছি, তাদের নির্দেশই থাকত— শুট টু কিল। আর মমতা সরকার পুলিশকে বলল, তোমরা নজর রাখ। গুলি চালাতে হবে কিনা-সূত্র:এমটিনিউজ</body>
</article>
