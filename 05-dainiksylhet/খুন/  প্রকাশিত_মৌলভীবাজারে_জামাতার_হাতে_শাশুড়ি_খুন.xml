<article>
  <headline>মৌলভীবাজারে জামাতার হাতে শাশুড়ি খুন</headline>
  <url>http://dainiksylhet.com/details/128559</url>
  <published_at>  প্রকাশিত হয়েছে : ২:০৪:৩১,অপরাহ্ন ২০ মে ২০১৮</published_at>
  <category>খুন</category>
  <body>দৈনিকসিলেটডেস্ক: মৌলভীবাজার সদর উপজেলায় শাশুড়ি রোকেয়া বেগমকে (৫৫) কুপিয়ে হত্যা করেছেন আলী হোসেন নামে এক ব্যক্তি। নিহত রোকেয়া বেগম সদর উপজেলার চাঁনীঘাট ইউনিয়নের মাথারকাপন গ্রামের রাজ্জাক মিয়ার স্ত্রী। তিনি দীর্ঘদিন ধরে মেয়ে নারগিস আক্তার ও জামাতা আলী হোসেনের সঙ্গে শ্যামলী আবাসিক এলাকায় বাসা ভাড়া করে থাকতেন। শনিবার গভীররাতে পৌরসভার শ্যামলী আবাসিক এলাকায় নিজেদের বাসায় হত্যার শিকার হন তিনি।নিহত রোকেয়ার ছেলে হোসেন আহমদ জানান, ‘দীর্ঘদিন থেকে তার মা শহরের শ্যামলী এলাকায় মেয়ে নারগিস আক্তার ও মেয়ের জামাই আলী হোসেনের সাথে বাসা ভাড়া করে থাকতেন। পূর্ববিরোধের জেরে গত রাতে আলী হোসেন রোকেয়াকে দা ও শাবল দিয়ে কুপিয়ে হত্যা করে। পরে পরিবারের সদস্যরা রোকেয়াকে মৌলভীবাজার সদর হাসপাতালে নিয়ে গেলে কর্তব্যরত চিকিৎসক জানান অনেক আগেই তিনি মারা গেছেন।মৌলভীবাজার মডেল থানার অপারেশন অফিসার হারুন উর রশিদ জানান, মরদেহ উদ্ধার করে ময়না তদন্তের জন্য মৌলভীবাজার সদর হাসপাতাল মর্গে পাঠানো হয়েছে।</body>
</article>
