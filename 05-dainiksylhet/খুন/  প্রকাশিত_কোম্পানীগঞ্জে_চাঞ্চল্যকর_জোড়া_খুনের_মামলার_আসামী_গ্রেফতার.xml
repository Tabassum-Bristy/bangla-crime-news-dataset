<article>
  <headline>কোম্পানীগঞ্জে চাঞ্চল্যকর জোড়া খুনের মামলার আসামী গ্রেফতার</headline>
  <url>http://dainiksylhet.com/details/123037</url>
  <published_at>  প্রকাশিত হয়েছে : ২:২৩:৪৩,অপরাহ্ন ২১ মার্চ ২০১৮</published_at>
  <category>খুন</category>
  <body>দৈনিকসিলেটডটকম:কোম্পানীগঞ্জের দুলাইন বিলের চাঞ্চল্যকর জোড়া খুনের মামলার আসামী জমির উদ্দিনকে গ্রেফতার করেছেন র‌্যাব-৯ এর সদস্যরা। আটক আাসীর নাম জমির উদ্দিন(৪৮)। সে উপজেলার বেকিমুরার পাড় গ্রামের মৃত মহরম আলীর পুত্র। র‌্যাব জানায়, মঙ্গলবার রাতে আম্বরখানার ডিঙ্গি রেস্টুরেন্টের সম্মুখ থেকে এএসপি নাহিদ হাসানের নেতৃত্বে র‌্যাবের একটি বিশেষ দল তাকে গ্রেফতার করে। ২০১৫ সালের ৩১ অক্টোবর দুলাইন জলমহাল নিয়ে সংঘর্ষে বিলের পাহারাদার আব্দুল খালিক ও শেখ ফরিদ গুলিবিদ্ধ হয়ে ঘটনাস্থলে মারা যায়। এ ঘটনায় আরো ১২ জন আহত হয়। ঘটনার পর থেকে জমির উদ্দিন বিভিন্ন স্থানে আত্মগোপনে ছিল। তাকে কোম্পানীগঞ্জ থানায় হস্তান্তর করা হয়েছে বলে র‌্যাব জানিয়েছে।</body>
</article>
