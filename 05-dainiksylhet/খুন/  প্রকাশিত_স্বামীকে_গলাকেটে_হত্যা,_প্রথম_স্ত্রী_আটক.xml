<article>
  <headline>স্বামীকে গলাকেটে হত্যা, প্রথম স্ত্রী আটক</headline>
  <url>http://dainiksylhet.com/details/147812</url>
  <published_at>  প্রকাশিত হয়েছে : ১:৪৩:০৫,অপরাহ্ন ২২ জানুয়ারি ২০১৯</published_at>
  <category>খুন</category>
  <body>দৈনিকসিলেটডেস্ক:নিহত স্বামী ও ঘাতক স্ত্রী মীরসরাইয়ের জোরারগঞ্জে স্বামীকে গলাকেটে হত্যা করেছে প্রথম স্ত্রী। সোমবার রাত ১ টার সময় এ হত্যাকান্ডের ঘটনা ঘটে। রাতেই লাশ উদ্ধার করে জোরারগঞ্জ থানা পুলিশ। নিহত সনাতন মজুমদার প্রকাশ সনক (৪৫) উপজেলার জোরারগঞ্জ ইউনিয়নের দেওয়ানপুর গ্রামের অনু মিকার বাড়ির ভবরঞ্জনের পুত্র। ঘাতক প্রথম স্ত্রী লাকী মজুমদারকে (৩০) আটক করেছে পুলিশ।জানা গেছে, ঘটনার দিন রাত ১টার দিকে পারিবারিক কলহের জের ধরে উঠানে স্বামীকে লাঠি দিয়ে আঘাত করে প্রথম স্ত্রী। এতে তার মাথা ও মুখ ফেটে রক্ত বের হয়। এ সময় দ্বিতীয় স্ত্রী প্রিয়াংকা বাধা দিলেও প্রথম স্ত্রী স্বামীকে উঠান থেকে টেনে হিঁছড়ে ঘরের ভিতর নিয়ে দরজা বন্ধ করে দেয়। একপর্যায়ে ঘরে থাকা করাত দিয়ে স্বামীকে গলাকেটে হত্যা করে বস্তাবন্দি করে।পরে পুলিশকে খবর দিলে দরজা ভেঙে লাশ উদ্ধার করে এবং ঘাতক স্ত্রীকে আটক করে থানায় নিয়ে আসে। প্রথম স্ত্রীর ঘরে শান্তা ও অপূর্ব নামে দু’টি সন্তান রয়েছে। দ্বিতীয় ঘরে কোনো সন্তান নেই।এ ব্যাপারে জোরারগঞ্জ থানার উপ-পরিদর্শক আবেদ আলী জানান, লাশ উদ্ধার করে পোষ্ট মর্টেমের জন্য চট্টগ্রাম মেডিকেল কলেজ হাসপাতালে পাঠানো হয়েছে। খুনের ঘটনার সঙ্গে সম্পৃক্ত প্রথম স্ত্রী লাকী মজুমদারকে আটক করা হয়েছে।</body>
</article>
