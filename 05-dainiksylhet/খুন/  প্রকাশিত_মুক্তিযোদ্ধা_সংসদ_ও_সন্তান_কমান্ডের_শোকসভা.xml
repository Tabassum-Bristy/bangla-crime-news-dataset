<article>
  <headline>মুক্তিযোদ্ধা সংসদ ও সন্তান কমান্ডের শোকসভা</headline>
  <url>http://dainiksylhet.com/details/136876</url>
  <published_at>  প্রকাশিত হয়েছে : ৬:১৬:৩৮,অপরাহ্ন ২৯ আগস্ট ২০১৮</published_at>
  <category>খুন</category>
  <body>দৈনিকসিলেটডটকম:  বাংলাদেশ মুক্তিযোদ্ধা সংসদ সিলেট জেলা ইউনিট কমান্ড ও জেলা সন্তান কমান্ড এর যৌথ উদ্যোগে শোক সভা ও ঈদ পূর্নমিলনী অনুষ্ঠান ২৯শে আগস্ট বুধবার দুপুর আড়াইটায় জিন্দাবাজারস্থ মুক্তিযোদ্ধা সংসদ কার্যালয়ে অনুষ্ঠিত হয়। সিলেট জেলা কমান্ডার শ্রী সুব্রত চক্রবর্তী জুয়েলের সভাপতিত্বে ও সিলেট জেলা সন্তান কমান্ডের সভাপতি মোঃ সালাহ উদ্দিন পারভেজ এবং সাধারণ সম্পাদক মোঃ জবরুল হোসেনের যৌথ পরিচালনায় প্রধান অতিথির বক্তব্য রাখেন বীর মুক্তিযোদ্ধা এডভোকেট দেওয়ান গৌছ সুলতান। প্রধান অতিথির বক্তব্যে তিনি বলেন, আগামী জাতীয় সংসদ নির্বাচনে স্বাধীনতার প্রতীক নৌকার বিজয় নিশ্চিত করার জন্য জননেত্রী শেখ হাসিনা যাকে মনোনয়ন দিবেন তার পক্ষে সর্বস্তরের জনগন কে সাথে নিয়ে বীর মুক্তিযোদ্ধা ও তার সন্তানরা ঐক্যবদ্ধভাবে কাজ করে নৌকার বিজয় নিশ্চিত করতে হবে। বঙ্গবন্ধুর খুনিদেরকে দেশে এনে বিচারের আওতায় এনে শাস্তি প্রদান করতে হবে এবং বঙ্গবন্ধুর সোনার বাংলা বিনির্মাণে আগস্টের শোককে শক্তিতে পরিণত করে এগিয়ে যেতে হবে। বিশেষ অতিথির বক্তব্য রাখেন জেলা সহকারী কমান্ডার সুবল চন্দ্র পাল, সুবেদার মেজর রফিক উদ্দীন আহমেদ, দক্ষিণ সুরমা উপজেলা কমান্ডার কুটি মিয়া, বিশ্বনাথ উপজেলা কমান্ডার মোঃ ওয়াহিদ আলী, ডেপুটি কমান্ডার আলকাছ মিয়া, শ্রী রনজিৎ ধর। বক্তব্য রাখেন কাজী জাফর উদ্দীন চৌধুরী, মহানগর আওয়ামীলীগ নেতা ইঞ্জিনিয়ার সিরাজুল ইসলাম খান, সিলেট জেলা সন্তান কমান্ডের সহ-সভাপতি আব্দুল কাদির আবু তাহের, যুগ্ম সাধারণ সম্পাদক তোফায়েল আহমদ রাজু, সাংগঠনিক সম্পাদক শাহিন আহমদ, মাসুম আহমদ, দক্ষিণ সুরমা মুক্তিযোদ্ধা সন্তান কমান্ডের সাধারণ সম্পাদক জাবেদ আহমদ। এছাড়া উপস্থিত ছিলেন সেলিম আহমদ, আব্দুল মতিন, আছকির আলী, জুবের আহমদ, উজ্জল আহমদ, আনোয়ার হোসেন, রুবেল আহমদ (মিন্টু)। জেলা মহানগর কমান্ডার সুব্রত চক্রবর্তী জুয়েল বলেন, এই মুহুর্তে এ দেশে শেখ হাসিনার বিকল্প নেই। তিনি আগামী নির্বাচনে শেখ হাসিনার হাতকে শক্তিশালী করার আহ্বান জানান এবং আওয়ামীলীগে প্রধানের কাছে দাবী জানান সিলেট বিভাগের ১৯টি আসনে মুক্তিযোদ্ধা প্রার্থীকে নৌকা প্রতীক দিয়ে মনোনয়ন দেয়ার জন্য আহ্বান জানান। সিলেটের মুক্তিযোদ্ধা পরিবারের ২ লাখ কর্মী আওয়ামীলীগ নেত্রীকে ১৯টি আসন উপহার দিবো।</body>
</article>
