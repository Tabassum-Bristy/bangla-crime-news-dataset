<article>
  <headline>তামিমকে যে পরামর্শ দিলেন সাকিব</headline>
  <url>http://dainiksylhet.com/details/161511</url>
  <published_at>  প্রকাশিত হয়েছে : ৫:৩৫:৩৮,অপরাহ্ন ০১ আগস্ট ২০১৯</published_at>
  <category>খুন</category>
  <body>দৈনিকসিলেটডেস্ক:ফর্মহীনতায় ভোগা তামিম ইকবালের পাশে দাঁড়িয়েছেন তার বন্ধু সাকিব আল হাসান। আজ (বৃহস্পতিবার) বনানীর বিদ্যা নিকেতন স্কুল এন্ড কলেজে ডেঙ্গু বিষয়ক সচেতনতামূলক ক্যাম্পেইনে যোগ দেন সাকিব। সেখানেই বাংলাদেশ দলের বর্তমান অবস্থা ও তামিম ইকবালের ফর্ম প্রসঙ্গে কথা বলেন বিশ্বসেরা এই অলরাউন্ডার। সাকিব বলেন, ‘দেখুন, একজন ক্রিকেটারের এমন সময় আসতেই পারে। এখন আমার মনে হয় যে ওর জন্য যেটা দরকার, খুব ভালো একটা বিশ্রাম নেয়া, নিজেকে পুনরুদ্ধার করা, চনমনে হওয়া এবং আগের চেয়ে ভালোভাবে ফিরে আসা। আমি নিশ্চিত ও (তামিম) এটা করবে।’ শ্রীলঙ্কা সফর থেকে ছুটি নিয়েছিলেন সাকিব। তবে পরবর্তী সিরিজেই ফিরছেন তিনি। নিজের ক্রিকেটে ফেরার ব্যাপারে সাকিব বলেন, ‘আগামীকাল (আজ) হজ্বে যাচ্ছি ইনশাআল্লাহ।তো তারপর হজ্ব শেষে আমাদের যে খেলা আছে, আফগানিস্তানের বিপক্ষে গুরুত্বপূর্ণ একটা সিরিজ। দেখা যাক, আশা করছি যদি ফিট থাকি তাহলে খেলবো।’-মানবজমিন</body>
</article>
