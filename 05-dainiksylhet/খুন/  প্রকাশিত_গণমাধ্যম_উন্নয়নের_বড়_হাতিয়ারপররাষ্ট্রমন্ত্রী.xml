<article>
  <headline>গণমাধ্যম উন্নয়নের বড় হাতিয়ার:পররাষ্ট্রমন্ত্রী</headline>
  <url>http://dainiksylhet.com/details/161023</url>
  <published_at>  প্রকাশিত হয়েছে : ১০:২৯:৪৩,অপরাহ্ন ২৭ জুলাই ২০১৯</published_at>
  <category>খুন</category>
  <body>দৈনিকসিলেটডটকম:সিলেট অঞ্চলের পাঠক প্রিয় অনলাইন নিউজ পোর্টাল সিলেটভিউ২৪ডটকম’র প্রতিনিধি সম্মেলন অনুষ্ঠিত হয়েছে। শুক্রবার সকাল ১১টা থেকে জিন্দাবাজারের একটি অভিজাত রেষ্টুরেন্টে শুরু হওয়া সম্মেলন শেষ হয় সন্ধ্যা ৬টায়। সমাপনী অধিবেশনে প্রধান অতিথি হিসাবে উপস্থিত ছিলেন পররাষ্ট্রমন্ত্রী ড. একে আব্দুল মোমেন এমপি।তিনি তার বক্তব্যে বলেন, সংবাদপত্র ও সাংবাদিকরা দেশের উন্নয়নে প্রধান হাতিয়ার। তারা সমাজের প্রয়োজনীয়তাগুলো তুলে ধরেন সরকার সে অনুয়ায়ী পদক্ষেপ গ্রহন করে। তিনি বলেন, সাংবাদিকরা দিনকে রাত আবার রাতকে দিনে পরিণত করতে পারেন। তবে তা ভালো সাংবাদিকতা নয়। দিনকে দিন এবং রাতকে রাত রাখার প্রত্যাশা ব্যাক্ত করে ড. মোমেন বলেন, সিলেটের বিভিন্ন চাহিদার কথা তুলে ধরে আপনারা বরাদ্দ আদায়ে গুরুত্বপূর্ণ ভূমিকা রাখতে পারেন।এ প্রসঙ্গে পররাষ্ট্রমন্ত্রী আরো বলেন, সিলেট-ঢাকা মহাসড়ক চারলেন প্রকল্প, মাতৃ ও শিশু মৃত্যুর হার নিয়ে আপনারা লিখুন। লিখুন প্রধানমন্ত্রীর উচ্চ পররাষ্ট্রনীতি নিয়ে। শেষ পর্বে বিশেষ অতিথি হিসাবে উপস্থিত ছিলেন সিলেট মহানগর আওয়ামী লীগের সভাপতি ও সাবেক মেয়র বদর উদ্দিন আহমদ কামরান, সাবেক সাংসদ ও সিলেট জেলা আওয়ামী লীগের সাধারণ সম্পাদক শফিকুর রহমান চৌধুরী, যুবলীগের প্রেসিডিয়াম সদস্য ও রূপালী ব্যাংকের সাবেক চেয়ারম্যান ড. আহমদ আল কবির ও সিলেট সিটি কর্পোরেশনের কাউন্সিলর আজাদুর রহমান আজাদ।এর আগে দুপুর ১২টার দিকে শুরু হয় উদ্বোধনী অধিবেশন। পর্বে প্রধান অতিথি হিসাবে উপস্থিত থেকে প্রতিনিধি সম্মেলনের উদ্বোধন করেন সিলেট সিটি কর্পোরেশনের মেয়র আরিফুল হক চৌধুরী। এসময় তিনি বলেন, সিলেটভিউ সত্য সংবাদ তাৎক্ষনিকভাবে পরিবেশন কওে জনিপ্রয়তা অর্জন করেছে। এই জনপ্রিয়তা ধরে রাখতে সুযোগ্য সাংবাদিকরা সক্ষম হবেন বলেও তিনি প্রত্যাশা ব্যাক্ত করেন। মেয়র আরিফ এ সময় সিলেটভিউর সংবাদ দেখে অনেক গুরুত্বপূর্ণ সিদ্ধান্ত গ্রহন করেনও অ্যাকশনে নামেন বলে ঘোষণা দিলেও তুমুল করতালিতে ফেটে পড়ে পুরো হল।সিলেটভিউর সম্পাদক শাহ দিদার আলম চৌধুরী নবেলের সভাপতিত্বে এ পর্বে বিশেষ অতিথি হিসাবে উপস্থিত ছিলেন দি সিলেট চেম্বারের পরিচালক ও মহানগর আওয়ামী লীগের সাধারণ সম্পাদক আসাদ উদ্দিন আহমদ আসাদ ও সিলেট জেলা প্রেসক্লাবের সভাপতি তাপস দাশ পুরকায়স্থ। অনুষ্ঠানের শুরুতে অতিথিদের ফুল দিয়ে বরণ করেন সিলেটভিউর নিউজ রুম অ্যাডিটর এনামুল কবীর, স্টাফ রিপোর্টার সুব্রত দাস ও আনোয়ার হোসেন। অনুষ্ঠানের শেষের দিকে র‌্যাফেল ড্র’র পুরস্কার বিতরণ করেছেন জেলা আওয়ামী লীগের সাধারণ সম্পাদক শফিকুর রহমান চৌধুরী।এছাড়া প্রধান অতিথি পররাষ্ট্রমন্ত্রীর হাত থেকে সিলেটভিউর পক্ষ থেকে বিশেষ সম্মাননা গ্রহন করেন সিলেটের ৪ কৃতি ব্যাডমিন্টন খেলোয়াড়। তারা হলেন জাতীয় ব্যাডমিন্টনে একক চ্যাম্পিয়ন মো. সালমান খান, রানার আপ গৌরব সিংহ, দ্বৈত চ্যাম্পিয়ন জামিল আহমদ দুলাল ও রাহাত কবীর খালেদ। এরমধ্যে গৌরব সিংহ টুর্ণামেন্ট খেলতে চীনে অবস্থান করায় তার পক্ষ থেকে সম্মাননা গ্রহন করেন সিলেট ব্যাডমিন্টন উন্নয়ন পরিষদের সাধারণ সম্পাদক আব্দুল কাদির। অনুষ্ঠানে সিলেটভিউর পদোন্নতি প্রাপ্ত উপজেলা প্রতিনিধিদেরও সম্মাননা জানানো হয়।সমস্ত অনুষ্ঠান পরিচালনায় ছিলেন সিলেটভিউর সহ সম্পাদক দিব্যজ্যোতি সী ও স্টাফ রিপোর্টার দিব্যজ্যোতি সী।</body>
</article>
