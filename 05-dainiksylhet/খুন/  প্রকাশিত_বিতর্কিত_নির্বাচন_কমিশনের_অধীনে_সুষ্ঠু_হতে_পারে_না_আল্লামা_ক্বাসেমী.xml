<article>
  <headline>বিতর্কিত নির্বাচন কমিশনের অধীনে সুষ্ঠু হতে পারে না: আল্লামা ক্বাসেমী</headline>
  <url>http://dainiksylhet.com/details/140918</url>
  <published_at>  প্রকাশিত হয়েছে : ৫:০৯:১৭,অপরাহ্ন ২০ অক্টোবর ২০১৮</published_at>
  <category>খুন</category>
  <body>দৈনিকসিলেটডটকম : ২০দলীয় জোটের অন্যতম শরীক দল জমিয়তে উলামায়ে ইসলাম বাংলাদেশের মহাসচিব আল্লামা নুর হোসাইন ক্বাসেমী বলেছেন, দেশের স্বাধীনতা সার্বভৌমত্ব আজ হুমকির সম্মুখীন। দেশে কোন আইন নেই, আইনের শাসন নেই। মানুষের জানমালের নিরাপত্তা নেই। জনগণ আজ তাদের নিরাপত্তা নিয়ে শঙ্কীত। সরকার যা ইচ্ছা তাই করছে।জনগণের ভোটাধিকার হরণ করছে। মানুষ এখন পরিবর্তনের অপেক্ষায়। দেশবাসী আর প্রহসনের নির্বাচন দেখতে চায়না।দেশে ইউনিয়ন-ওয়ার্ড থেকে শুরু কেন্দ্র পর্যন্ত শাসকদলের নেতাকর্মীরা দুর্নীতিতে ডুবে আছে। চুরি, ডাকাতি, সন্ত্রাসী, গুম, খুন, রাহাজানি দিন দিন বাড়ছে। এ সরকারের অধীনে মানুষ নিরাপদ নয়। সব সময় মৃত্যুর ঝুঁকি ও ভয় নিয়ে চলতে হচ্ছে জনগণকে। এ থেকে পরিত্রান পেতে হলে দেশ ও জাতির স্বার্থে ওলামায়ে কেরামগণকে মাঠে ময়দানে আন্দোলনে ঝাঁপিয়ে পড়তে হবে। আল্লামা ক্বাসেমী বলেন, আমরা বারবার বলে আসছি, বর্তমান সরকারের অধীনে কোন সুষ্ঠ নির্বাচন সম্ভব নয়। বিগত স্থানীয় নির্বাচন থেকে শুরু করে সিটি নির্বাচন সহ যতগুলো নির্বাচন হয়েছে। তা থেকে প্রমাণ হয়- বিতর্কিত নির্বাচন কমিশনের অধীনে সুষ্ঠ নির্বাচন সম্ভব নয়। সুষ্ঠ ও গ্রহণযোগ্য নির্বাচনের স্বার্থে নির্বাচন কমিশন পূণর্গঠন, ২০ দলীয় জোটের শীর্ষ নেত্রী সাবেক প্রধানমন্ত্রী বেগম খালেদা জিয়া সহ বিরোধী দলীয় সকল রাজবন্ধিদের মুক্তি ও সংসদ ভেঙ্গে নিরপেক্ষ নির্দলীয় সরকারের অধীনে নির্বাচন দিতে হবে। জনগণ এবার ৫ জানুয়ারির মতো কোন তামাশার নির্বাচন মেনে নিবেনা। তিনি শনিবার (২০ অক্টোবর) দুপুরে সিলেটে এক সংক্ষিপ্ত সফরে আসলে ওসমানী আন্তর্জাতিক বিমানবন্দরে সংবর্ধনা প্রদানকালে উপরোক্ত কথাগুলো বলেন। এসময় উপস্থিত ছিলেন জমিয়তে উলামায়ে ইসলাম বাংলাদেশের প্রচার সম্পাদক মাওলানা জয়নুল আবেদীন, সিলেট মহানগর জমিয়তের সভাপতি মাওলানা খলিলুর রহমান, জেলার সাধারণ সম্পাদক মাওলানা আতাউর রহমান, ছাত্র জমিয়তের কেন্দ্রীয় সভাপতি এম. সাইফুর রহমান, মহানগর জমিয়তের সাংগঠনিক সম্পাদক মাওলানা সৈয়দ ছলিম ক্বাসেমী, সহ সাধারণ সম্পাদক মাওলানা শফিউল আলম, গোয়াইনঘাট উপজেলা জমিয়তের সভাপতি মাওলানা আব্দুল আজিজ, বিশ্বনাথ উপজেলা জমিয়তের সাধারণ সম্পাদক মাওলানা শিব্বির আহমদ, জেলা জমিয়তের প্রচার সম্পাদক মাওলানা সালেহ আহমদ শাহবাগী, মহানগর জমিয়তের সহ সাংগঠনিক সম্পাদক মাওলানা ছদরুল আমিন, জেলা যুব জমিয়তের সভাপতি মাওলানা মোহাম্মদ আলী, মহানগর যুব জমিয়তের সভাপতি মাওলানা কবির আহমদ, জেলার সাধারণ সম্পাদক মাওলানা রায়হান উদ্দিন, যুবনেতা মাওলানা জফির উদ্দিন, আব্দুল্লাহ আল মামুন খান, মাওলানা জামাল উদ্দিন হক্কানী, আব্দুল আহাদ আল আতিক, মহানগর ছাত্র জমিয়তের সভাপতি মো. লুৎফুর রহমান, সহ সভাপতি আবুল খয়ের, মো. লোকমান হাকীম, ছাত্রনেতা আব্দুর রহমান নাদিম, হাফিজ ফুযায়েল আহমদ, শামীম আহমদ, নজরুল ইসলাম, আতিকুর রহমান, কামরুল ইসলাম প্রমুখ। ওসমানী বিমাবন্দর থেকে জমিয়ত মহাসচিব আল্লামা ক্বাসেমীকে নিয়ে দলীয় নেতাকর্মীরা কাজীর বাজার মাদ্রাসায় বাংলাদেশ খেলাফত মজলিসের আমীর ও জামেয়া ইসলামিয়া কাজীর বাজার মাদ্রাসার প্রতিষ্ঠাতা প্রিন্সিপাল মাওলানা হাবিবুর রহমান (রহঃ)-এর মাজার জিয়ারত করেন।</body>
</article>
