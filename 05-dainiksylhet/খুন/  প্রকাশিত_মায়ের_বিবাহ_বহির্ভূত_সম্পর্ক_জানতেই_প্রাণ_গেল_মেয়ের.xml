<article>
  <headline>মায়ের বিবাহ বহির্ভূত সম্পর্ক জানতেই প্রাণ গেল মেয়ের</headline>
  <url>http://dainiksylhet.com/details/117890</url>
  <published_at>  প্রকাশিত হয়েছে : ৯:৩০:৪৮,অপরাহ্ন ২২ জানুয়ারি ২০১৮</published_at>
  <category>খুন</category>
  <body>দৈনিকসেলেটডেস্ক:মেয়েকে বিষ খাইয়ে খুন করার অভিযোগ উঠেছে মায়ের বিরুদ্ধে। ঘটনাটি ঘটেছে ভারতের পূর্ব মেদিনীপুরের ভূপতিনগর।স্থানীয়রা জানায়, ১৩ জানুয়ারি থেকে নিখোঁজ ছিল ১২ বছরের মেয়ে দিপালী কামিলা। এ ব্যাপারে থানায় একটি সাধারণ ডায়েরি করেন তার বাবা।শনিবার হেঁড়িয়া স্টেশন সংলগ্ন এলাকা থেকে উদ্ধার করা হয় পঞ্চম শ্রেণির ছাত্রীর মৃতদেহ। পুলিশ জানায়, খালের পাশে একটি জায়গায় মৃতদেহের কিছু অংশ পোঁতা ছিল।এরপর মাকে জিজ্ঞাসাবাদ করে পুলিশ। সূত্র জানায়, খুনের কথা স্বীকার করেছে অভিযুক্ত মা।স্থানীয়দের ধারণা, মায়ের বিবাহ বহির্ভূত সম্পর্কের কথা জেনে ফেলাতেই খুন হতে হয়েছে মেয়েকে।গ্রামবাসীদের দাবি, ধৃত মা স্বীকার করেছেন, বিষাক্ত ফলের রস খাইয়ে তিনি মেয়েকে খুন করেছেন। এদিকে পুলিশ বলছে, ময়না তদন্তের প্রাথমিক রিপোর্ট অনুযায়ী কিশোরীকে শ্বাসরোধ করে খুন করা হয়েছে।</body>
</article>
