<article>
  <headline>ধর্ষক রাম রহিমের ডেরার নিচে ৬০০ কঙ্কাল!</headline>
  <url>http://dainiksylhet.com/details/108254</url>
  <published_at>  প্রকাশিত হয়েছে : ৭:৩৭:৪০,অপরাহ্ন ২০ সেপ্টেম্বর ২০১৭</published_at>
  <category>খুন</category>
  <body>আন্তর্জাতিক ডেস্ক ভারতের ডেরা সচ্চা সওদার চেয়ারপারসন বিপশনা ইনসা এবং ভাইস প্রেসিডেন্ট ড. পিআর ন্যানকে জিজ্ঞাসাবাদ অব্যাহত রেখেছে হরিয়ানা পুলিশের এসআইটি। পুলিশি তদন্ত থেকে জানা গেছে, ডেরা সাচ্চা সওদার প্রধান দফতরের জমির নিচে প্রায় ৬০০ জনের কঙ্কাল-হাড় রয়েছে। পুলিশি জিজ্ঞাসাবাদের সময় এই কথা স্বীকার করেছে পিআর ন্যান। ন্যান পুলিশকে জানিয়েছে, ডেরার ভক্তদের বিশ্বাস, মৃত্যুর পর যদি তাদের অস্থি ডেরার জমির নিচে পুঁতে দেয়া হয় তাহলে তারা মোক্ষ লাভ করবে। আর তাই জমির নিচে এত কঙ্কাল রয়েছে। যদিও, পুলিশের অনুমান, মানুষদের হত্যা করেই জমির নিচে পুঁতে রাখা হতে পারে। সূত্র জানায়, ডেরার কিছু সাবেক কর্মকর্তা অভিযোগ জানিয়ে বলেছেন, রামরহিমের বিরুদ্ধে যারাই বলেছে তাদেরই খুন করে পুঁতে দেয়া হয়েছে। আর তার ওপর বৃক্ষরোপন করে দেয়া হত যাতে এই বিষয়ে কেউ কিছু জানতে না পারে। তবে সমগ্র বিষয়টিতে নজর রেখেছে পুলিশ। সন্তোষজনক উত্তর না পেলে গ্রেপ্তার হতে পারে ডেরার আরো অনেকেই।</body>
</article>
