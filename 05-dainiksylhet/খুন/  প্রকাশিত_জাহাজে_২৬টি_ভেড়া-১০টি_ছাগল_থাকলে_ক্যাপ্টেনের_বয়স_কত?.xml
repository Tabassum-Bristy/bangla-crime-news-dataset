<article>
  <headline>জাহাজে ২৬টি ভেড়া-১০টি ছাগল থাকলে ক্যাপ্টেনের বয়স কত?</headline>
  <url>http://dainiksylhet.com/details/118615</url>
  <published_at>  প্রকাশিত হয়েছে : ৮:১৪:৩৭,অপরাহ্ন ৩১ জানুয়ারি ২০১৮</published_at>
  <category>খুন</category>
  <body>দৈনিকসিলেটডেস্ক:চীনে ক্লাস ফাইভের প্রশ্ন একটি জাহাজে ২৬টি ভেড়া এবং ১০টি ছাগল আছে। তা হলে জাহাজের ক্যাপ্টেনের বয়স কত? অবাক হচ্ছেন? ভাবছেন, এমন প্রশ্ন হয় নাকি? কিন্তু হয়েছে।প্রশ্নটি করা হয়েছে চীনের ক্লাস ফাইভের অঙ্ক পরীক্ষায়। যে প্রশ্নের উত্তর খুঁজতে আপাতত নাজেহাল সোশ্যাল মিডিয়া।অনেকে দাবি করেছেন, এই প্রশ্নের উত্তর দেয়া কখনোই সম্ভব নয়। কারণ প্রশ্নে ভুল রয়েছে। কিন্তু যারা এই প্রশ্নটি করেছেন, সেই চীনের শিক্ষা দফতর কিন্তু জানিয়ে দিয়েছে প্রশ্নটি ঠিক এবং এর উত্তরও পাওয়া সম্ভব!বিবিসির খবর অনুযায়ী, এই প্রশ্নটির সারবত্তা নিয়ে এক প্রশ্নের উত্তরে চীনের শিক্ষা দফতরের এক কর্তা বলেন, প্রশ্নটি একদম ঠিক।তিনি বলেন, সাম্প্রতিক কয়েকটি সমীক্ষায় দেখা গেছে, আমাদের প্রাইমারি স্তরের শিশুদের বাস্তববোধের যথেষ্ট অভাব। অঙ্কের ক্ষেত্রে এই সমস্যা আরও বেশি। আর তাই এই ধরনের একটি ‘বাস্তব’ জ্ঞানের প্রশ্ন করা হয়েছে বলা জানান তিনি।ক্লাস ফাইভের ওই পরীক্ষার্থীরা তো বটেই, সোশ্যাল মিডিয়ারও নাভিশ্বাস উঠেছে এই প্রশ্নের উত্তর খুঁজতে। উত্তর খুঁজতে কি আপনিও নাজেহাল? তা হলে দেখুন চীনের শিক্ষা দফতর কী বলছে এই প্রশ্নের উত্তর নিয়ে।চীনে একটি ভেড়া এবং একটি ছাগলের গড় ওজন অনুযায়ী ২৬টি ভেড়া এবং ১০টি ছাগলের মোট ওজন কমপক্ষে সাত হাজার সাতশো কেজি। চীনে পাঁচ হাজার কেজি ওজনের বেশি পণ্য পরিবহণের ক্ষেত্রে জাহাজের ক্যাপ্টেনের অন্তত পাঁচ বছরের লাইসেন্সের প্রয়োজন। দেশটিতে জাহাজ চালানোর ন্যূনতম বয়স ২৩। সে হিসেবে এই জাহাজের ক্যাপ্টেনের বয়স ২৮ (২৩+৫) বছরের কম নয়।</body>
</article>
