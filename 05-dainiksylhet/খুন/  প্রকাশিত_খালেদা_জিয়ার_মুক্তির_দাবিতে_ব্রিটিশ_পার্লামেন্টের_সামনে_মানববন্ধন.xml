<article>
  <headline>খালেদা জিয়ার মুক্তির দাবিতে ব্রিটিশ পার্লামেন্টের সামনে মানববন্ধন</headline>
  <url>http://dainiksylhet.com/details/128837</url>
  <published_at>  প্রকাশিত হয়েছে : ৩:৫৯:১০,অপরাহ্ন ২৩ মে ২০১৮</published_at>
  <category>খুন</category>
  <body>দৈনিকসিলেটডেস্ক:বিএনপি চেয়ারপার্সন বেগম খালেদা জিয়ার নি:শর্ত মুক্তির দাবি ও বিএনপির ভারপ্রাপ্ত চেয়ারপার্সন তারেক রহমানের প্রতি সকল হুলিয়া ও মামলা প্রত্যাহারে আন্দোলন কর্মসূচির অংশ হিসেবে গত ২১মে সোমবার যুক্তরাজ্য বিএনপির আয়োজনে ব্রিটিশ পার্লামেন্টের সামনে এক মানববন্ধন কর্মসূচি অনুষ্ঠিত হয় | যুক্তরাজ্য বিএনপির সভাপতি এম এ মালিকের সভাপতিত্বে এবং সাধারণ সম্পাদক কয়ছর এম আহমেদের পরিচালনায় অনুষ্ঠিত মানববন্ধন কর্মসূচিতে যুক্তরাজ্যে বিএনপির নেতৃবৃন্দ, জোনাল কমিটির নেতৃবৃন্দ, অঙ্গ ও সহযোগী সংগঠনের শত শত নেতাকর্মীসহ ব্রিটিশ বাংলাদেশী কমিউনিটির নেতৃবৃন্দগণ বিভিন্ন পোস্টার, ব্যানার ও ফেস্টুন হাতে নিয়ে দেশনেত্রী বেগম খালেদা জিয়ার নিঃশর্ত মুক্তি দাবী করে।মানববন্ধনকালে যুক্তরাজ্য বিএনপির সভাপতি এম এ মালিক তার বক্তব্যে বেগম খালেদা জিয়ার নিঃশর্ত মুক্তি দাবি করে বলেন, অবৈধ সরকার জেল-জুলুম ও নির্যাতন করে ক্ষমতা দখল চিরস্থায়ী করতে পারবে না। জেলখানায় দেশনেত্রী বেগম খালেদা জিয়া কিছু হলে তার দায়দায়িত্ব সরকারকে বহন করতে হবে। গণতন্ত্রের অতন্ত্র প্রহরী জনতার মা দেশনেত্রী বেগম জিয়া কারা মুক্ত না হয়া পর্যন্ত যুক্তরাজ্য বিএনপির প্রতিবাদ কর্মসূচি অব্যাহত থাকবে। তিনি বলেন, দেশনেত্রী বেগম খালেদা জিয়া ছাড়া আগামীতে দেশে কোন নির্বাচন হবে না।সাধারণ সম্পাদক কয়ছর এম আহমেদ বলেন, স্বৈরাচারী হাসিনা সরকার তাদের বাকশালী ক্ষমতা চিরস্থায়ী করতে দেশনেত্রী বেগম খালেদা জিয়াকে বন্দি করে রেখেছে। তার কোন জামিন মঞ্জুর করা হচ্ছে না। গুম খুনের নায়ক এই দুর্নীতিবাজ সরকারের সময় শেষ হয়ে আসছে। তিনি বলেন, আওয়ামীলীগের সকল ষড়যন্ত্র মোকাবেলা করে দেশনেত্রী বেগম খালেদা জিয়াকে মুক্ত করে জনগনের মধ্যে ফিরিয়ে আনব।</body>
</article>
