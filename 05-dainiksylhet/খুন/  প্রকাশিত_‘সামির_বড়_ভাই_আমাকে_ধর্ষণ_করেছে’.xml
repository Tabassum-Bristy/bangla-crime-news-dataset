<article>
  <headline>‘সামির বড় ভাই আমাকে ধর্ষণ করেছে’</headline>
  <url>http://dainiksylhet.com/details/121988</url>
  <published_at>  প্রকাশিত হয়েছে : ১২:১৯:০৬,অপরাহ্ন ১০ মার্চ ২০১৮</published_at>
  <category>খুন</category>
  <body>দৈনিকসিলেটডেস্ক:ভারতীয় ক্রিকেটার মোহাম্মদ সামির ব্যক্তি জীবনের নানা চাঞ্চল্যকর তথ্য ফাঁস করে তুমুল আলোচনার জন্ম দিয়েছেন তার স্ত্রী হাসিন জাহান। সেই রেশ কাটতে না কাটতেই নতুন আরেক বোমা ফাটালেন জাহান। সামির বড় ভাই হাসিব আহমেদের বিরুদ্ধে ধর্ষণের অভিযোগ তুলেছেন তিনি।আজ শুক্রবার মোহাম্মদ সামির স্ত্রী হাসিন জাহানের বরাত দিয়ে ভারতীয় সংবাদমাধ্যম হিন্দুস্তান টাইমস এ খবর জানিয়েছে।হাসিন বলেন, গত বছর উত্তর প্রদেশে শ্বশুরের বাসায় গেলে সামির বড় ভাই হাসিব আহমেদ তাকে ধর্ষণ করে। আজ দুপুরে তার বিবৃতি নেওয়া জন্য তিনি পুলিশ অবহিত করেন।এ বিষয়ে কলকাতা পুলিশ কমিশনার রাজীব কুমার এবং যুগ্ম কমিশনার (অপরাধ বিভাগ) প্রবীন কুমার টিপাটির সঙ্গে কোনো ধরনের যোগাযোগ করা সম্ভব হয়নি।জাহানের আইনজীবী জাকির হোসেইন বলেন, ‘কলকাতা পুলিশের কর্মকর্তারা আমাকে ফোনে জানায় হাসিন জাহান সামির বিরুদ্ধে অজামিনযোগ্য মামলা দায়ের করেছেন। মামলাগুলো হলো- স্ত্রী নির্যাতন, মারধর, খুনের চেষ্টা, বিষ দিয়ে হত্যার চেষ্টা, অস্ত্র দিয়ে আঘাতের চেষ্টা এবং ধর্ষণ।হাসিন জাহান বলেন, ‘গত দুই বছর ধরে সামি আমাকে শারীরিক ও মৌখিকভাবে নির্যাতন করে আসছে।’২০১২ সালে আইপিএলের একটি দল কোলকাতা নাইট রাইডার্সের পার্টিতে দেখা হয় সামি ও জাহানের। এর দুই বছর পর ২০১৪ সালের ৭ এপ্রিল তারা বিবাহ বন্ধনে আবদ্ধ হন। তাদের আড়াই বছরের একটি কন্যা সন্তান আছে।এর আগে গত মঙ্গলবার জাহান সামাজিক যোগাযোগ মাধ্যম ফেসবুকে আপত্তিজনক বার্তা আদানপ্রদানের স্ক্রিন শট পোস্ট করেন। তিনি দাবি করেন যে, এই কথোপকথন সামির মোবাইল থেকে পেয়েছেন। ফেসবুকে জাহান লেখেন, ‘অনেক সহ্য করেছি। আর নয়।’এরপর থেকেই একের পর এক বেরিয়ে আসতে থাকে সামির বিতর্কিত কাণ্ডের খবর। ভারতীয় ক্রিকেটার যদিও পরে টুইটারে সব অভিযোগকে ‘মিথ্যা’ দাবি করেন। এটাকে ক্যারিয়ার ধ্বংসের ষড়যন্ত্র হিসেবেও উল্লেখ করেন তিনি। টুইটারে সামি লিখেছেন, ‘আমার ব্যাক্তিগত বিষয় নিয়ে যেসব সংবাদ প্রকাশিত হয়েছে তা সম্পূর্ণ মিথ্যা। আমার সুনাম ও খেলা নষ্ট করার জন্য অনেক বড় একটা ষড়যন্ত্র চলছে।’</body>
</article>
