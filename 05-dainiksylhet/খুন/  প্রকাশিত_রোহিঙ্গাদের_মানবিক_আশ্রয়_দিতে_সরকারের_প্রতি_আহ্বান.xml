<article>
  <headline>রোহিঙ্গাদের মানবিক আশ্রয় দিতে সরকারের প্রতি আহ্বান</headline>
  <url>http://dainiksylhet.com/details/106679</url>
  <published_at>  প্রকাশিত হয়েছে : ৫:০৯:২৫,অপরাহ্ন ২৯ আগস্ট ২০১৭</published_at>
  <category>খুন</category>
  <body>দৈনিকসিলেটডটকম:  রোহিঙ্গা ও দুনিয়ার সব গণহত্যা ও ধক্ষংসযজ্ঞের প্রতিরোধে বিশ্ব বিবেক স্বোচ্চার করার লক্ষ্যে বিশ্ব সুন্নী আন্দোলন ও বিশ্ব ইনসানিয়াত বিপ্লবের প্রতিষ্ঠিতা আল্লামা ইমাম হায়াতের নির্দেশনায় বিশ্ব সুন্নী আন্দোলন সিলেট মহানগর শাখার উদ্যোগে কেন্দ্রীয় শহীদ মিনারে মঙ্গলবার সকাল ১১টায় এক মানববন্ধন অনুষ্ঠিত হয়। মানবনব্ধনে বক্তারা নির্মম গণহত্যার শিকার অসহায় রোহিঙ্গাদের মানবিক আশ্রয় দানের জন্য সরকারের প্রতি বিনীত আহ্বান করেছেন। বক্তাগণ বলেন, সরকারী ভাবেই এথনিক ক্লিনজিং বা জাতিগত নির্মূল অভিযানের শিকার মা-বোন-শিশু সবাই আজ চরম নির্যাতন ও ব্যাপক হত্যাকান্ডের মূখে বিপন্ন, যাদের আশ্রয় ব্যতীত মৃত্যু ছাড়া পথ নেই। নিশ্চিত মৃত্যুর মূখে সীমান্ত রূদ্ধ করে তাদের বিতাড়িত করে দেয়া মানবতা বিরুদ্ধ নিষ্ঠুর অবস্থান হবে। তাঁরা বলেন, এ ভয়ংকর অবস্থায় কিছু আশ্রয়প্রার্থীকে বিতাড়িত করার খবরে আমরা দেশ ও দুনিয়ার মানবিক বোধসম্পন্ন সমস্ত মানুষ বিস্মিত ও মর্মাহত।  সব কিছুর উধের্ক্ষ জীবন ও মানবতা এবং জীবন ও মানবতা রক্ষাই সর্বোচ্চ এবাদত। তাঁরা বলেন, জীবন ও মানবতার সংকটে আর্তনাদে সাড়া দিতে অক্ষম হলে রাষ্ট্রব্যবস্থার কোন মানবিক মূল্য থাকেনা এবং মনুষত্ত্ব্যের দাবী অসার হয়ে যায়। বক্তারা আরো বলেন, মানবতা সব প্রকৃত ধর্মের অলংঘনীয় মূল্যবোধ যা রাজনৈতিক সীমান্ত-ভাষা-গোত্র-বর্ণের উধের্ক্ষ এক অখন্ড বিবেকবোধ এবং যে কোন অজুহাতেই মানবতার সংকটে নির্বিকার থাকা অমানুষিকতা। দুনিয়াব্যাপী চলমান ক্রমবর্ধমান খুন-সন্ত্রাস-অরাজকতা-যুদ্ধ বিগ্রহ-ধ্বংসযজ্ঞের পিছনে ধর্মের প্রকৃত শিক্ষা ও মূল্যবোধের বিলুপ্তি এবং বিভিন্ন ধর্মের নামে অধর্ম উগ্রবাদের ভয়াবহ রাজনৈতিক উত্থানকে দায়ী করে সকলকে অভিলম্বে সতর্ক হওয়ার জন্য বক্তাগণ আহ্বান জানান। ইমাম হায়াত মানবতার মুক্তি সাধনায় শান্তিময় নিরাপদ জীবন ও বিশ্ব গড়ে তোলার লক্ষ্যে প্রচলিত একক গোষ্ঠিবাদী অপরাজনীতির কবলমুক্ত হয়ে সর্বজনীন মানবিক রাষ্ট্রব্যবস্থা ও বিশ্বব্যবস্থা গড়ে তোলার লক্ষ্যে ধর্মের মূল্যবোধ ও মানবতায় বিশ্বাসী সব মানুষকে অবিলম্বে ঐক্যবদ্ধ হওয়ার আকুল আবেদন জানিয়েছেন। মানববন্ধনে উপস্থিত ছিলেন সংগঠনের সচিব হাসান মাসুদ, যুগ্ম সদস্য সচিব হিরন লাল শিকদার, আফজাল উদ্দিন, ইফতেখার হোসাইন, আহমেদ রিয়াজ শুভ, ফজল আহমদ, অর্থ সচিব সিরাজুল ইসলাম, যুগ্ম সচিব নিশাত তাসমিন, বিউটি আক্তার লিলি, সুমাইয়া আক্তার প্রমুখ।</body>
</article>
