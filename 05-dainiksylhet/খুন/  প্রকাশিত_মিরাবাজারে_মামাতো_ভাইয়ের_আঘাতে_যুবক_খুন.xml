<article>
  <headline>মিরাবাজারে মামাতো ভাইয়ের আঘাতে যুবক খুন</headline>
  <url>http://dainiksylhet.com/details/130907</url>
  <published_at>  প্রকাশিত হয়েছে : ৬:৩২:৪৯,অপরাহ্ন ২১ জুন ২০১৮</published_at>
  <category>খুন</category>
  <body>দৈনিকসিলেটডটকম: নগরীর মিরাবাজারে মামাতো ভাইয়ের আঘাতে স্বপন আহমদ (২৫) নামে এক যুবকের মৃত্যু হয়েছে। বৃহস্পতিবার সকালে সিলেট এমএজি ওসমানী মেডিকেল কলেজ হাসপাতালে চিকিৎসাধীন অবস্থায় মারা যান তিনি। স্বপন মিরাবাজারের মৌসুমী আবাসিক এলাকার ৭৬ নম্বর বাসার বাসিন্দা মৃত আহমদ মিয়ার ছেলে।জানা যায়, গতকাল বুধবার রাতে পারিবারিক বিরোধের জেরে নগরীর মিরাবাজারে স্বপন আহমদ নামের এক যুবককে তাঁর মামাতো ভাই সোহেল পাথর দিয়ে আঘাত করলে সে গুরুতর আহত হয়। পরে আহত অবস্থায় তাঁকে উদ্ধার করে সিলেট এমএজি ওসমানী মেডিকেল হাসপাতালে ভর্তি করা হয়। পরে আজ বৃহস্পতিবার চিকিৎসাধীন অবস্থায় মারা যান তিনি।সিলেট কোতোয়ালী মডেল থানার ভারপ্রাপ্ত কর্মকর্তা (ওসি) মোশাররফ হোসেন জানান, মরদেহটি ময়নাতদন্ত ছাড়াই দাফনের উদ্যোগ নিয়েছিল তাদের পরিবার। পরে পুলিশের হস্তক্ষেপে মরদেহটি ময়নাতদন্তের জন্য ওসমানী মেডিকেল কলেজ হাসপাতালে মর্গে পাঠানো হয়।</body>
</article>
