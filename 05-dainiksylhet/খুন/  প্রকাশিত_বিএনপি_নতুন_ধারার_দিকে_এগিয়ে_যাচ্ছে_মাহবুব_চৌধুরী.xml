<article>
  <headline>বিএনপি নতুন ধারার দিকে এগিয়ে যাচ্ছে: মাহবুব চৌধুরী</headline>
  <url>http://dainiksylhet.com/details/99046</url>
  <published_at>  প্রকাশিত হয়েছে : ৭:০৪:০৭,অপরাহ্ন ২২ মে ২০১৭</published_at>
  <category>খুন</category>
  <body>নবগঠিত সিলেট মহানগর বিএনপির সাংগঠনিক সম্পাদক,সুনামগঞ্জ-২ আসনের সংসদ সদস্যপ্রার্থী ,ছাত্রদলের সাবেক কেন্দ্রীয় নেতা মাহবুব চৌধুরী  বলেছেন,শাসক গোষ্ঠীর দুঃশ্বাসন,লুটপাট,অর্থ পাচার,দখলবাজি,দুর্নীতি ও হত্যা গুম-খুনের রাজনীতিতে জনগণ অতীষ্ঠ । আগামী নির্বাচনে এ দেশের মানুষ এই সরকারকে ভোটের মাধ্যমে প্রত্যাখ্যান করবে । পালাতে হবে জেনেই ক্ষমতা ছাড়তে চায় না তারা । তিনি বলেন,বিএনপি নতুন ধারার রাজনীতি ও সরকার গঠনের দিকে এগিয়ে যাচ্ছে । সুশাসনই আমাদের ভিশন,সুনীতি-জনগণের সরকার প্রতিষ্ঠা করতে আমরা বদ্ধ পরিকর । নবগঠিত সিলেট মহানগর কমিটির সাংগঠনিক সম্পাদক নির্বাচিত হওয়ায় সিলেটে অবস্থানরত দিরাই-শাল্লার নাগরিক ফোরাম-এর সদস্য,শুভানুধ্যায়িরা গতকাল সোমবার সকালে তার বাসভবনে তার সঙ্গে দেখা করে অভিনন্দিত করতে এলে তাদের উদ্দেশ্যে তিনি এসব কথা বলেন। তিনি আগামী দিনে সকল নেতাকর্মীকে ঐক্যবদ্ধ  থেকে লক্ষ্য পূরণে এগিয়ে আসার আহবান জানান । বিজ্ঞপ্তি</body>
</article>
