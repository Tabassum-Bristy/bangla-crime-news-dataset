<article>
  <headline>দুঃখ একটাই, জিয়ার বিচার করতে পারলাম না: প্রধানমন্ত্রী</headline>
  <url>http://dainiksylhet.com/details/135057</url>
  <published_at>  প্রকাশিত হয়েছে : ৯:৪৯:৪০,অপরাহ্ন ০১ আগস্ট ২০১৮</published_at>
  <category>খুন</category>
  <body>দৈনিকসিলেটডেস্ক:ধানমন্ডির বঙ্গবন্ধু ভবন প্রাঙ্গণে আগস্ট শোকের মাস উপলক্ষে কৃষক লীগের মাসব্যাপী রক্তদান কর্মসূচির উদ্বোধনী অনুষ্ঠানে প্রধানমন্ত্রী শেখ হাসিনা বলেন, জিয়ার যে পরিণতি হয়েছিল— তা তার অবধারিত।তবে, আমার দুঃখ একটাই তার বিচারটা আমি করতে পারলাম না। তার আগেই সে মরে গেলো। শেখ হাসিনা বলেন, জিয়াউর রহমান এই হত্যার সঙ্গে সম্পূর্ণ জড়িত ছিল বলেই বঙ্গবন্ধুর খুনিদের দূতাবাসে চাকুরি দিয়ে পুরষ্কৃত করে। আমাকে আর রেহানাকে দেশে আসতে দেয়নি।রেহানার পাসপোর্ট আটকে দেওয়া হয়েছিল। বাংলাদেশের ইতিহাস থেকে জাতির পিতার নাম মুছে ফেলা হয়েছিল।বিকৃত ইতিহাস এদেশের মানুষকে শোনানো হয়েছিল।কিন্তু ইতিহাস মুছে ফেলা যায় না। সত্যকে চাপিয়ে রাখা যায় না।কৃষক লীগের সভাপতি মোতাহার হোসেন মোল্লার সভাপতিত্বে অনুষ্ঠানটি পরিচালিত হয়। অনুষ্ঠানে আওয়ামী লীগ ও কৃষক লীগের সিনিয়র নেতারা বক্তব্য রাখেন।</body>
</article>
