<article>
  <headline>মিয়াদ হত্যার প্রতিবাদে ছাত্রলীগের বিক্ষোভ</headline>
  <url>http://dainiksylhet.com/details/110537</url>
  <published_at>  প্রকাশিত হয়েছে : ১০:৫৩:৩৫,অপরাহ্ন ১৭ অক্টোবর ২০১৭</published_at>
  <category>খুন</category>
  <body>দৈনিকসিলেটডটকম:ছাত্রলীগ কর্মী ওমর আলী মিয়াদ নিহত হওয়ার জেরে নগরীর চৌহাট্টা পয়েন্টে সড়ক অবরোধ করেছে ছাত্রলীগ নেতাকর্মীরা। সোমবার রাত ৮টার দিকে মিছিল নিয়ে চৌহাট্টা পয়েন্টে জড়ো হয় বিক্ষোব্ধ ছাত্রলীগ নেতাকর্মীরা। এরপর চৌহাট্টা পয়েন্টে সড়ক অবরোধ করে রাখে তারা। বিক্ষোভকারীদের সাথে আওয়ামী লীগ নেতারাও যোগ দিয়েছেন। এসময় বিক্ষোভকারীরা জেলা ছাত্রলীগের সাধারণ সম্পাদক এম রায়হান চৌধুরীর বিরুদ্ধে শ্লোগান দিতে শোনা যায়। বিপুল সংখ্যক পুলিশও চৌহাট্টা পয়েন্টে অবস্থান নিয়েছে। তাদের উপস্থিতিতেই বিক্ষোভ করেছে ছাত্রলীগ। অবরোধের ফলে চৌহাট্টা  পয়েন্টে যানজট তীব্র আকার ধারণ করেছে। বিক্ষোভকারীরা ২৪ ঘন্টার মধ্যে মিয়াদের খুনিদের গ্রেপ্তারের দাবি জানিয়েছেন। ছাত্রলীগ নেতাকর্মীদের মধ্যে উপস্থিত ছিলেন জেলা ছাত্রলীগের যুগ্ম সাধারণ সম্পাদক কামরুল ইসলাম, সঞ্জয় চৌধুরী, সহ সভাপতি হুসাইন আহমদ চৌধুরী, ইমরুল আহমদ, জেলা ছাত্রলীগের সাবেক সদস্য নজমুল ইসলাম, জেলা ছাত্রলীগের সাবেক স্কুল ও ছাত্র বিষয়ক সম্পাদক হুসাইন আহমদ, শিক্ষা বিষয়ক সম্পাদক মওদুদ আহমদ আকাশ, সাংস্কৃতিক বিষয়ক সম্পাদক বিপ্লব দাস, পরিবেশ বিষয়ক সম্পাদক সাদিকুর রহমান, গ্রন্থনা ও প্রকাশনা উপ সম্পাদক ফাইয়াদ আহমদ জামিল, উপ আইন বিষয়ক সম্পাদক কাওছার উদ্দিন আহমদ, ছাত্র বিষয়ক উপ সম্পাদক বখতিয়ার আকরাম চৌধুরী অনি, সদস্য সৌরভ দাস, এমসি কলেজ ছাত্রলীগ নেতা দিলোয়ার হোসেন, সজীব চৌধুরী, রাজিব, রুবেল আহমদ, অনুপম দাস, রাসেল, মুরাদ, সোহেল, জয়াশীষ লিটন, রাহি, সাইফুল,  সরকারি কলেজ ছাত্রলীগ নেতা রুয়েল, তানিম, নাঈম, আনাছ, ইঞ্জিনিয়ারিং কলেজ ছাত্রলীগের শিপু দাস প্রমুখ। এছাড়াও এমসি কলেজ ছাত্রলীগ, সরকারি কলেজ ছাত্রলীগ, ইঞ্জিনিয়ারিং কলেজ ছাত্রলীগ সহ অন্যান্য ইউনিট ছাত্রলীগের নেতাকর্মীরা উপস্থিত ছিলেন।</body>
</article>
