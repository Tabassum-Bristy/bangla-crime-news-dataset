<article>
  <headline>কিশোরগঞ্জে দুই সন্তানসহ মাকে কুপিয়ে হত্যা, ঘাতক আটক</headline>
  <url>http://dainiksylhet.com/details/114334</url>
  <published_at>  প্রকাশিত হয়েছে : ১২:১১:০৫,অপরাহ্ন ০২ ডিসেম্বর ২০১৭</published_at>
  <category>খুন</category>
  <body>দৈনিকসিলেটডেস্ক:কিশোরগঞ্জরে পাকুন্দিয়ায় দুই শিশুসন্তানসহ মাকে ধারালো দা দিয়ে কুপিয়ে হত্যা করেছে মবিন নামে মাস্টার্সের এক ছাত্র। এ ঘটনায় বাবাও গুরুতর আহত হয়েছেন। শনিবার সকাল পৌনে সাতটার দিকে উপজেলার তারাকান্দি পূর্বপাড়ায় ঘটনাটি ঘটেছে। এ ঘটনায় ঘাতক মাস্টার্সের ছাত্র মবিন (২৬) কে জনতা আটক করে পুলিশে দিয়েছে। ঘাতক মবিন তারাকান্দি পূর্বপাড়া গ্রামের প্রবাসী আলম মিয়ার ছেলে এবং কিশোরগঞ্জের সরকারি গুরুদয়াল কলেজের মাস্টার্সের শিক্ষার্থী।অন্যদিকে নিহতরা হলো, তারাকান্দি পূর্বপাড়ার মোশারফ হোসেনের স্ত্রী তাসলিমা আক্তার (২৮), ছেলে নিলয় (১০) ও মেয়ে রাইসা (৮)। সম্পত্তি নিয়ে বিরোধের জের ধরে নৃশংস এই তিন খুনের ঘটনা ঘটেছে বলে পুলিশ ও এলাকাবাসী জানিয়েছেন।</body>
</article>
