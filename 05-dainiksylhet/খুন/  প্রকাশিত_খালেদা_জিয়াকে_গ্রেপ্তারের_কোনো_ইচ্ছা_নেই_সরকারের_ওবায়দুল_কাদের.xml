<article>
  <headline>খালেদা জিয়াকে গ্রেপ্তারের কোনো ইচ্ছা নেই সরকারের: ওবায়দুল কাদের</headline>
  <url>http://dainiksylhet.com/details/110619</url>
  <published_at>  প্রকাশিত হয়েছে : ১১:২২:৫৬,অপরাহ্ন ১৮ অক্টোবর ২০১৭</published_at>
  <category>খুন</category>
  <body>ঢাকা: আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, বিএনপি চেয়ারপারসন বেগম খালেদা জিয়াকে গ্রেপ্তারের কোনো ইচ্ছা নেই সরকারের।বুধবার সকালে তিনি সাংবাদিকদের এ কথা বলেন।এর আগে মঙ্গলবার বিকেলে বঙ্গবন্ধু এভিনিউস্থ আওয়ামী লীগের কেন্দ্রীয় কার্যালয়ের সামনে ঢাকা মহানগর দক্ষিণ আওয়ামী লীগ আয়োজিত সদস্য সংগ্রহ ও নবায়ন কার্যক্রমের উদ্বোধনী অনুষ্ঠানে প্রধান অতিথি বক্তব্যে ওবায়দুল কাদের বলেন, চিহ্নিত চাঁদাবাজ, সন্ত্রাসী ও কোনো সাম্প্রদায়িক পক্ষের শক্তির মানুষকে আওয়ামী লীগের দলীয় সদস্য পদ না দিতে নির্দেশ দিয়েছেন দলের ।তিনি বলেন, ‘ঘরে ঘরে গিয়ে সদস্য সংগ্রহ করতে হবে। কোন চিহ্নিত চাঁদাবাজ, কোন চিহ্নিত সন্ত্রাসী, চিহ্নিত সাম্প্রদায়িক শক্তির মানুষ আওয়ামী লীগের সদস্য হতে পারবেন না।’ঢাকা মহানগর দক্ষিণ আওয়ামী লীগের সভাপতি আবুল হাসনাতের সভাপতিত্বে সভায় খাদ্যমন্ত্রী এডভোকেট কামরুল ইসলাম, আওয়ামী লীগের দপ্তর সম্পাদক ড. আবদুস সোবহান গোলাপ, মহানগর দক্ষিণ আওয়ামী লীগের সাধারণ সম্পাদক শাহে আলম মুরাদ, যুগ্ম সাধারণ সম্পাদক আব্দুল হক সবুজ, সাংগঠনিক সম্পাদক হেদায়তুল ইসলাম স্বপন প্রমুখ বক্তব্য রাখেন।ওবায়দুল কাদের বলেন, ‘এই নগরীতে সুশিক্ষিত, ভদ্রলোক, যারা মুক্তিযুদ্ধের চেতনায় বিশ্বাসী তাদের সদস্য করতে হবে। জোর করে কাউকে দলের সদস্য করবেন না। যারা আওয়ামী লীগকে ভালোবাসে, নেত্রীকে ভালোবাসে তাদের সদস্য করবেন।’আওয়ামী লীগের সদস্য করতে নারী ও তরুণ প্রজন্মকে অধিক গুরুত্বরোপ করার নির্দেশ দিয়ে তিনি বলেন, সদস্য করার ক্ষেত্রে নারী ও তরুণ প্রজন্মকে অধিক গুরুত্ব দিতে হবে। নারীদের বাদ দিয়ে দেশেকে এগিয়ে নিয়ে যাওয়া সম্ভব নয়। তাই নারীদেরকে আওয়ামী লীগের সদস্য পদ দিতে অধিক গুরুত্ব দিবেন।সকল ভেদাভেদ ভুলে দলীয় নেতাকর্মীদের ঐক্যবদ্ধ হবার আহবান জানিয়ে ওবায়দুল কাদের বলেন, দলকে ঐক্যবদ্ধ রাখুন আগামী নির্বাচনে বিজয়ী হতে হবে। বিএনপিকে নিয়ে চিন্তা করার কোনো কারণ নেই। বিএনপি এখন এলোমেলো পার্টি। নির্বাচনের মাঠে তারা আওয়ামী লীগ থেকে অনেক পিছিয়ে।২০১৮ সালের ডিসেম্বরে একাদশ জাতীয় সংসদ নির্বাচন অনুষ্ঠিত হবে জানিয়ে তিনি বলেন, ‘২০১৮ সালের ডিসেম্বর মাসে ফাইনাল খেলা হবে। বিজয়ের মাসে আমরা আর একটি বিজয় লাভ করতে চাই। এজন্য সবাইকে ঐক্যবদ্ধ থাকতে হবে। এর আগে ঢাকা মহানগর দক্ষিণ আওয়ামী লীগের সভাপতি আবুল হাসনাত এবং সাধারণ সম্পাদক শাহে আলম মুরাদের সদস্য পদ নবায়নের মাধ্যমে এই কর্মসূচির উদ্বোধন করেন ওবায়দুল কাদের।এর আগে সোমবার বিকেলে ওবায়দুল কাদের বলেছেন, জিয়াউর রহমানকে বহুদলীয় গণতন্ত্রের প্রবক্তা প্রধান নির্বাচন কমিশনার নূরুল হুদা বলেছেন কি না সেটা নিশ্চিত হতে হবে, বলে থাকলে সেটি বিএনপিকে নির্বাচনে আনার কৌশল হতে পারে।ওবায়দুল কাদের বলেন, প্রধান নির্বাচন কমিশনার জিয়াউর রহমান নিয়ে যেসব কথা বলেছেন, তা কোনো সংবাদ সম্মেলনে বলেননি। তিনি নির্বাচন কমিশনের ভেতরে বলেছেন। ফলে তিনি কী বলেছেন তা নিশ্চিত হতে হবে। আগামী ১৮ অক্টোবর আওয়ামী লীগের সঙ্গে নির্বাচন কমিশনের বৈঠক আছে। সেখানে এ বিষয়ে বিস্তারিত জানার সুযোগ হবে।সেতুমন্ত্রী আরো বলেন, প্রধান নির্বাচন কমিশনার জিয়াউর রহমান নিয়ে যেসব কথা বলেছেন, তা বিএনপিকে নির্বাচন আনার কৌশলও হতে পারে। সে জন্য মির্জা ফখরুলকে বেশ খুশি খুশি লাগছে। নির্বাচন পর্যন্ত ওই খুশি খুশি ভাব থাকলেই হয়।আওয়ামী লীগের সাধারণ সম্পাদক এও বলেন, নির্বাচন কমিশনের কাছে আওয়ামী লীগ কোনো কোনো অনুগ্রহ ও সুবিধা আশা করে না, নিরপেক্ষতা প্রত্যাশা করে। বাংলাদেশের আশা-আকাঙ্ক্ষার সঙ্গে সংগতি রেখে নির্বাচন কমিশন কথা বলবে, আওয়ামী লীগ তা আশা করে।</body>
</article>
