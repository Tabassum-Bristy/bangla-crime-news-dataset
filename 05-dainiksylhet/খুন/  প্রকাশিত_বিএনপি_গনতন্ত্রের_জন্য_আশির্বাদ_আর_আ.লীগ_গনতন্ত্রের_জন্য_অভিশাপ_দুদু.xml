<article>
  <headline>বিএনপি গনতন্ত্রের জন্য আশির্বাদ আর আ.লীগ গনতন্ত্রের জন্য অভিশাপ: দুদু</headline>
  <url>http://dainiksylhet.com/details/96570</url>
  <published_at>  প্রকাশিত হয়েছে : ৪:৪১:৩৬,অপরাহ্ন ২৪ এপ্রিল ২০১৭</published_at>
  <category>খুন</category>
  <body> দৈনিকসিলেটডটকম:  বিএনপির ভাইস চেয়ারম্যান, এডভোকেট শামসুজ্জামান দুদু বলেছেন, কোটি জনতার হৃদয়ের স্পন্দন জননেতা ইলিয়াস আলীসহ বিরোধী রাজনৈতিক দলের নেতাকর্মীদের গুম করে আওয়ামীলীগ তাদের দীর্ঘদিনের লালিত অপরাজনীতির বহিঃপ্রকাশ ঘটিয়েছে। বিএনপি হচ্ছে গনতন্ত্রের জন্য আশির্বাদ আর আওয়ামীলীগ সবসময় গনতন্ত্রের জন্য অভিশাপ। কোন ষড়যন্ত্রই সফল হবেনা। কারন ইতিহাস স্বাক্ষী স্বৈরাচারদের পরিনতি কখনোই ভাল হয়না। অবশ্যই ইলিয়াস আলী সহ গুমকৃত নেতাকর্মীদের অক্ষত অবস্থায় ফিরিয়ে দিতে হবে। অন্যথায় আওয়ামীলীগকে চরম মূল্য দিতে হবে। তিনি  সোমবার সিলেট জেলা বিএনপি আয়োজিত বিক্ষোভ সমাবেশে প্রধান অতিথির বক্তবে উপরোক্ত কথা বলেন। নিখোঁজ হওয়া সিলেটের কোটি জনতার হৃদয়ের স্পন্দন বিএনপির সাবেক কেন্দ্রীয় সাংগঠনিক সম্পাদক, সিলেট জেলা বিএনপির সাবেক সভাপতি ও সাবেক সংসদ সদস্য জননেতা এম. ইলিয়াস আলী সহ গুমকৃত নেতাকর্মীদের সন্ধান ও সরকার কর্তৃক নিরীহ নেতাকর্মীদের গুম-খুনের প্রতিবাদে সিলেট জেলা বিএনপি উক্ত প্রতিবাদী বিক্ষোভ সমাবেশের আয়োজন করে। বিএনপির কেন্দ্রীয় নির্বাহী কমিটির সদস্য ও সিলেট জেলা সভাপতি আবুল কাহের চৌধুরী শামীম এর সভাপতিত্বে ও জেলা সাধারন সম্পাদক আলী আহমদের পরিচালনায় নগরীর দরগাহ গেইটস্থ কেন্দ্রীয় মুসলিম সাহিত্য সংসদের শহীদ সুলেমান হলে অনুষ্ঠিত সমাবেশে বিশেষ অতিথির বক্তব্য রাখেন বিএনপি কেন্দ্রীয় সিলেট বিভাগীয় সাংগঠনিক সম্পাদক ডা. সাখাওয়াত হাসান জীবন। বিপুল সংখ্যক দলীয় নেতাকর্মীদের উপস্থিতিতে অনুষ্ঠিত সমাবেশে সুবক্তা এডভোকেট শামসুজ্জামান দুদু বলেন, শহীদ জিয়া আদর্শের লড়াকু যোদ্ধা খাটি জাতীয়তাবাদী সৈনিক ইলিয়াস আলীর সাহসী নেতৃত্ব সিলেট তথা দেশবাসীর জন্য অনুকরনীয়। আমরা বিশ্বাস করি সরকার তাকে গুম করে রেখেছে। অবিলম্বে আমাদের কাছে ফিরিয়ে দিতে বাধ্য হবে। সুনামগঞ্জ তথা হাওরাঞ্চলের মানুষের জন্য ত্রান সহ প্রয়োজনীয় সহায়তা প্রদান করতে হবে। সুনামগঞ্জ নিয়ে ত্রান ও দুর্যোগ সচিবের বক্তব্য ক্ষতিগ্রস্থ হাওরাঞ্চলের মানুষের সাথে উপহাসের শামিল। ওদের কান্ডজ্ঞানহীন বক্তব্যের নিন্দা জানানোর ভাষাটুকু আমরা হারিয়ে ফেলেছি। সারাদেশে বিএনপি তথা বিরোধী রাজনৈতিক দলের নেতাকর্মীদের উপর আওয়ামী বাকশালীদের হামলা, মামলা, নিপীড়ন, নির্যাতন, খুন, গুম ১৯৭১ সালের বর্বরতাকেও হার মানাচ্ছে। বিএনপিকে বাদ দিয়ে আর কোন নির্বাচন বাংলাদেশের মাটিতে হতে দেয়া হবেনা। সময় থাকতে সরকারের শুভ বুদ্ধির উদয় হবে বলে আমরা মনে করি।সমাবেশে অন্যন্যের মধ্যে বক্তব্য রাখেন ও উপস্থিত ছিলেন, মহানগর বিএনপির সভাপতি নাসিম হোসাইন, সাবেক জেলা সভাপতি ও ওসমানীনগর উপজেলা চেয়ারম্যান আলহাজ্ব মঈনুল হক চৌধুরী, বালাগঞ্জ উপজেলা বিএনপি সভাপতি কামরুল হুদা জায়গীরদার, গোলাপগঞ্জ উপজেলার সাবেক আহ্বায়ক নজরুল ইসলাম ময়ুর, জেলা বিএনপির সাবেক যুগ্ম সম্পাদক একেএম তারেক কালাম, বিশ্বনাথ উপজেলা সভাপতি জালাল উদ্দিন চেয়ারম্যান, ওসমানীনগর উপজেলা সভাপতি মোতাহির আলী, সদর উপজেলা সিনিয়র সহ-সভাপতি আজির উদ্দিন চেয়ারম্যান, শ্রমিক দলের কেন্দ্রীয় সাংগঠনিক সম্পাদক সুরমান আলী, জেলা যুবদলের সাধারন সম্পাদক মামুনুর রশীদ মামুন চেয়ারম্যান, জেলা মহিলা দলের সভাপতি পাপিয়া চৌধুরী, মহানগর মহিলা দলের সভাপতি অধ্যাপিকা সামিয়া চৌধুরী, জেলা ছাত্রদলের সভাপতি সাঈদ আহমদ, বিএনপি নেতা আব্দুল জব্বার তুতু, আবুল কাশেম, শামীম আহমদ, তাজ মো: ফখর উদ্দিন, লল্লিক আহমদ চৌধুরী, ডা. আশরাফ আলী, জসিম উদ্দিন, ইউনুছ মিয়া, কাউন্সিলার সালেহা কবির শেপি, বিশ্বনাথ উপজেলা ভাইস চেয়ারম্যান নুর উদ্দিন, আব্দুল মুনিম চেয়ারম্যান, আব্দুল লতিফ খান, বজলুর রহমান ফয়েজ, হাবিবুর রহমান হাবিব, মনিরুল ইসলাম তুরন প্রমুখ। সভার শুরুতে কোরআন তেলাওয়াত করেন দক্ষিণ সুরমা উপজেলা বিএনপির সহ-সভাপতি এইচ এম খলীলুর রহমান চেয়ারম্যান। এছাড়া সমাবেশে সিলেট জেলা, মহানগগর বিএনপি, যুবদল, ছাত্রদল, স্বেচ্ছাসেবক দল সহ অঙ্গ ও সহযোগি সংগঠনের বিপুল সংখ্যক নেতাকর্মী উপস্থিত ছিলেন।</body>
</article>
