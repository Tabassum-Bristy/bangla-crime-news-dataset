<article>
  <headline>কানাইঘাটে জাতীয় শোক দিবস পালিত</headline>
  <url>http://dainiksylhet.com/details/105643</url>
  <published_at>  প্রকাশিত হয়েছে : ৮:৩৩:৫৩,অপরাহ্ন ১৫ আগস্ট ২০১৭</published_at>
  <category>খুন</category>
  <body>কানাইঘাট প্রতিনিধি :  কানাইঘাটে গভীর শ্রদ্ধা ও শোকাবহ পরিবেশে সর্বকালের শ্রেষ্ট বাঙালি জাতির জনক বঙ্গবন্ধু শেখ মুজিবুর রহমানের ৪২তম শাহাদত বার্ষিকী ১৫ই আগস্ট জাতীয় শোক দিবস পালিত হয়েছে।জাতীয় শোক দিবস উপলক্ষ্যে উপজেলা প্রশাসন, আ’লীগ এবং বিভিন্ন শিক্ষা প্রতিষ্ঠান ও সামাজিক সংগঠনের উদ্যোগে দিন ব্যাপী ১৫ আগস্টের কালো রাত্রিতে বঙ্গবন্ধু সহ তার পরিবারের সদস্যদের আত্মার মাগফেরাত কামনা করে মিলাদ, দোয়া মাহফিল ও বঙ্গবন্ধুর প্রতিকৃতিতে শ্রদ্ধাঞ্জলি এবং আলোচনা সভার আয়োজন করা হয়।সকাল ১১টায় প্রশাসনের উদ্যোগে উপজেলা সম্মেলন কক্ষে নির্বাহী কর্মকর্তা তাহসিনা বেগমের সভাপতিত্বে ও উপজেলা পরিষদের সিও বিপ্লব কান্তি দাস অপুর পরিচালনায় ১৫ই আগস্টের আলোচনা সভায় বক্তব্য রাখেন, উপজেলা আ’লীগের আহ্বায়ক সাবেক পৌর মেয়র লুৎফুর রহমান, উপজেলা সহকারী কমিশনার ভূমি সুমন আচার্য, কানাইঘাট থানার ওসি (তদন্ত) মোঃ নুনু মিয়া, উপজেলা আ’লীগের যুগ্ম আহ্বায়ক রফিক আহমদ, উপজেলা ভাইস চেয়ারম্যান জাহাঙ্গীর আলম রানা, কৃষি কর্মকর্তা মুন্সী তোফায়েল ইসলাম, উপজেলা প্রকৌশলী রিয়াজ মাহমুদ, বড়চতুল ইউপি চেয়ারম্যান মাওঃ আবুল হোসেন, আ’লীগ নেতা কাউন্সিলার মাসুক আহমদ, ফারুক আহমদ, ইকবাল হোসেন, উপজেলা যুবলীগের আহ্বায়ক এনামুল হক, উপজেলা ছাত্রলীগের সভাপতি আখতার হোসেন, সহ সভাপতি মামুন রশিদ রাজু, শ্রমিকলীগের সভাপতি জসিম উদ্দিন, পৌর ছাত্রলীগের সভাপতি রোমান আহমদ নোমান সহ আ’লীগ ও সহযোগী সংগঠনের নেতৃবৃন্দ উপস্থিত ছিলেন। আলোচনা সভার পূর্বে উপজেলা প্রশাসনের পক্ষ থেকে জাতি র জনক বঙ্গবন্ধুর প্রতিকৃতিতে শ্রদ্ধাঞ্জলি নিবেদন করা হয়। আলোচনা সভায় বক্তারা বলেন, বঙ্গবন্ধু শুধুমাত্র বাংলাদেশের স্বাধীনতার স্থপতি ছিলেন না। তিনি ছিলেন, বিশে^র মজলুম জনতার বলিষ্ট কন্ঠস্বর অবিসংবাধিত নেতা এবং একজন সফল বিশ^ রাষ্ট্র নায়ক। তাঁকে হত্যার মধ্য দিয়ে বাঙালি জাতির  আশা আকাংখাকে বুলোন্ডিত করা হয়েছিল। আজ ইতিহাসের ধারাবাহিকতায় বঙ্গবন্ধুর খুনীদের ফাঁসির রায় কার্যকর করা হয়েছে, পলাতক আসামীদের একদিন ফাঁসির কাঠগরাতে দাঁড়াতেই হবে।বঙ্গবন্ধুর আদর্শকে লালন করে তার স্বপ্নের সোনার বাংলাদেশ গড়তে সবাইকে একসাথে কাজ করার আহ্বান জানানো হয়। এছাড়া উপজেলা প্রশাসনের উদ্যোগে, বাদ যোহর কানাইঘাট কেন্দ্রীয় জামে মসজিদে বঙ্গবন্ধু সহ তার পরিবারের সদস্যদের আত্মার মাগফেরাত কামনা করে মিলাদ ও দোয়া মাহফিল অনুষ্ঠিত হয়। অন্যান্য ধর্মের ধর্মীয় উপাসনালয়ে এ উপলক্ষ্যে প্রার্থনা সভার আয়োজন করা হয়। এছাড়া উপজেলা আ’লীগের উদ্যোগে শোক দিবসের আলোচনা সভা, মিলাদ ও দোয়া মাহফিল অনুষ্ঠিত হয়।</body>
</article>
