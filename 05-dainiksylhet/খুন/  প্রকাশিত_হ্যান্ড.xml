<article>
  <headline>হ্যান্ড</headline>
  <url>http://dainiksylhet.com/details/153983</url>
  <published_at>  প্রকাশিত হয়েছে : ৯:৩৬:২৫,অপরাহ্ন ১৮ এপ্রিল ২০১৯</published_at>
  <category>খুন</category>
  <body>ফকির ইলিয়াস ………………………………….. আপনারা হাত ভেতরে ঢুকিয়ে দিন। আপাতত হাতগুলো বাসের ভেতরে রাখুন। হ্যাঁ, হাত ভরে দিন বাস ড্রাইভারদের কলজের ভেতর। সুযোগ পেলে- হাত ঢুকিয়ে দিন বাস মালিকদের পাঁজরে.. যারা কিছুই শুনবে না, কিংবা যারা থেঁতলে দিতে চাইবে রাজীবদের হাত, তাদের হাত টেনে ধরুন। সম্ভব হলে কান টেনে ধরে ম’লে দিন। . যেখানে কেউ কারো কথা শুনে না, সেখানে খুব জোরে কথা বলতে হয়। চিল্লাতে হয়।চেঁচিয়ে বলতে হয়- ‘এই যে শুনুন’.. ‘থামুন,থামিয়ে দিন এই তাণ্ডব’ আজ আবার হাত হারিয়েছেন গোপালগঞ্জ সদরের হৃদয় মিনার। দুটি বাসের চিপায়, তার হাত খসে পড়েছে মহাসড়কে। . কারা খেলছে এই হাত নিয়ে? এবং কেন? আমি এই প্রশ্নগুলোর উত্তর জানতে চাই। . আমি জানি পৃথিবীতে হাত নিয়ে অনেক কবিতা লেখা হয়েছে। কেউ কেউ চুরি করেছে অন্যের হাত। কেউ কেউ- ইংরেজি থেকে বাংলায় অনুবাদ করে নিজের নামেই চালিয়ে দিয়েছে, অন্যের কবিতা। . সেসব বিষয়ে আমি আপাতত আলোচনায় যাবো না। আমি শুধু জানতে চাইবো- আপনারা আর কতটা হাত হারালে, আপনাদের হাতগুলো মুষ্টিবদ্ধ করতে পারবেন! কবে আপনারা খুব জোরে চিল্লিয়ে বলতে পারবেন- ‘এই! হ্যান্ডস আপ! ‘</body>
</article>
