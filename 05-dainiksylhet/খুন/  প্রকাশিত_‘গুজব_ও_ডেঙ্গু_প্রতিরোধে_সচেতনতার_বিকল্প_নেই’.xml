<article>
  <headline>‘গুজব ও ডেঙ্গু প্রতিরোধে সচেতনতার বিকল্প নেই’</headline>
  <url>http://dainiksylhet.com/details/161817</url>
  <published_at>  প্রকাশিত হয়েছে : ১০:১৬:৩২,অপরাহ্ন ০৬ আগস্ট ২০১৯</published_at>
  <category>খুন</category>
  <body>দৈনিকসিলেটডটকম:সিলেট নগরের ঘাসিটুলা এলাকায় ইউসেপ ঘাসিটুলা স্কুলের উদ্যোগে গুজব ও ডেঙ্গু প্রতিরোধে সচেনতামূলক মতবিনিময় সভা অনুষ্ঠিত হয়েছে। মতবিনিময় সভায় বক্তারা বলেন, তিনদিনের বেশি জমে থাকা পানিতে এডিস মশা বসবাস ও প্রজনন করে থাকে। এছাড়া বাসাবাড়ির টবে, ফ্রিজের পেছনে জমে থাকা পানি, এসির পানি, কমোডে আটকে থাকা পানি ইত্যাদিতে বংশবিস্তার করে এডিস মশা। রাস্তার খানাখন্দ, পড়ে থাকা পুরোনো টায়ার, যেকোনো রকমের পাত্র, জেরিক্যান, মোটকথা যেখানে পানি কিছুদিন জমে থাকতে পারে, সেখানেই এদের বসবাস। তাই সব কিছুতেই পরিস্কার থাকতে হবে। বক্তারা বলেন, ডেঙ্গু প্রতিরোধে সরকারের পাশাপাশি সমাজের সচেতন নাগরিকদের এগিয়ে আসতে হবে। সে লক্ষ্যে সবাইকে এক যোগে কাজ করা প্রয়োজন। নিজেরা নিজেদের বাসাবাড়ির আঙ্গিনা পরিস্কার রাখুন এবং ডেঙ্গুর জিবানু বহনকারী এডিস মশার আবাসস্থল ধবংস করুন। মঙ্গলবার বিকেলে ইউসেপ ঘাসিটুলা স্কুল প্রাঙ্গণে স্কুলের প্রধান শিক্ষক মো. আব্দুল লতিফ ভূঞার সভাপতিত্বে ও শিক্ষক মেরিনা জাহান ও কৃষ্ণ চন্দ্র দেবের পরিচালনায় অনুষ্ঠিত মতবিনিময় সভায় প্রধান অতিথির বক্তব্যে সিলেট মহানগর পুলিশের সহকারী কমিশনার (এসি কোতোয়ালি থানা) মো. ঈসমাইল পিপিএম। বিশেষ অতিথির বক্তব্য রাখেন ইউসেপ বাংলাদেশ, সিলেট অঞ্চলের আঞ্চলিক ব্যবস্থাপক সেতু কুমার বড়–য়া, সিলেট সিটি কর্পোরেশনের ১০ নম্বর ওয়ার্ডের কাউন্সিলর তারেক উদ্দিন তাজ, মহানগর আওয়ামী লীগের ১০ নম্বর ওয়ার্ডের সভাপতি জালাল উদ্দিন শাহাবুল, বাংলাদেশ পরিবেশ আন্দোলন (বাপা) সিলেটের যুগ্ম সাধারণ সম্পাদক ও দৈনিক শুভ প্রতিদিনের বার্তা সম্পাদক ছামির মাহমুদ। প্রধান অতিথির বক্তব্যে মো. ঈসমাইল পিপিএম কল্লা কাটা বা ছেলেধরা গুজব প্রসঙ্গে বলেন, দুষ্কৃতিকারীরা দেশে পরিকল্পিতভাবে বিশৃঙ্খলা সৃষ্টি করতে গুজব ছড়াচ্ছে। বাস্তবে কোনো সেতুতে কল্লা লাগেনা। এটা যারা প্রচার করে এরা সমাজে অশান্তি সৃষ্টি করে। কাউকে ছেলেধরা সন্দেহে গণপিঠুনি দেওয়া আইন বিরুদ্ধকাজ। এটি কেউ করবেন। আইন নিজের হাতে তোলে নেওয়া যাবেনা। কারো গতিবিধি সন্দেহজনক হলে ৯৯৯ এ কল দিয়ে পুলিশের সহায়তা নিন। যারা আইন নিজের হাতে তুলে নিবেন তাদের বিরুদ্ধে পুলিশ ব্যবস্থা নিতে বাধ্য হবে। সিলেট সিটি কর্পোরেশনের ১০ নম্বর ওয়ার্ডের কাউন্সিলর তারেক উদ্দিন তাজ বলেন, নিরাপদ পরিষ্কার পরিচ্ছন্ন শহর গড়ে তোলতে সিলেট সিটি করপোরেশনের কর্মীদের নিয়ে আমরা নিরলসভাবে কাজ করে যাচ্ছি। পাশাপাশি নগরবাসীকে জনসচেতন হতে হবে। আমরা যদি সচতেন হয়ে উঠলে সকল প্রকার গুজব ও ডেঙ্গু প্রতিরোধ করা সম্ভব। নিজেদের স্বার্থে সকলকে আরো বেশি সচেতন হওয়া দরকার।সেতু কুমার বড়–য়া বলেন, আমাদের সমাজ ও দেশকে বদলাতে সবাইকে জাগ্রত থাকতে হবে। সকল প্রকার গুজবের বিরুদ্ধে আইনশৃঙ্খলা রক্ষাকারী বাহিনীর পাশাপাশি সামাজিকভাবে আমাদের সচেতন হতে হবে। গুজবে কান না দিয়ে সবাইকে দেশের কল্যাণে কাজ করার জন্য তিনি অনুরোধ করেন। অনুষ্ঠানে উপস্থিত ছিলেন, ইউসেপ-হাফিজ মজুমদার টেকনিক্যাল স্কুলের প্রধান শিক্ষক সুকুমার চন্দ্র সাহা ও ইউসেপ সিলেট অঞ্চলের ডিপিও মো. আক্তারুজ্জামান, ইউসেপ ঘাসিটুলা স্কুলের শিক্ষক আব্দুর রশিদ, শিক্ষক মো. নজরুল ইসলাম, শাহিদা জামান, সমীর কুমার ভট্টাচার্য, গনেশ চন্দ্র মহন্ত, সহকারী শিক্ষক নাজিম উদ্দিন, রুহুল আমিন সুমন প্রমুখ। অনুষ্ঠানের শুরুতে পবিত্র কুরআন থেকে তেলওয়াত করে স্কুলের সপ্তম শ্রেণির ছাত্র মো. আলিম উদ্দিন, শুভেচ্ছা বক্তব্য দেন স্কুলের সিসিএম সদস্য নবম শ্রেণির ছাত্রী সুমি আক্তার। অনুষ্ঠানে শোকের মাস আগস্ট উপলক্ষ্যে জাতির জনক বঙ্গবন্ধু শেখ মুজিবুর রহমানের স্মৃতির প্রতি সম্মান জানিয়ে দাড়িয়ে এক মিনিট নিরবতা পালন করা হয়। বিজ্ঞপ্তি</body>
</article>
