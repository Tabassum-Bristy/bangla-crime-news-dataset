<article>
  <headline>ত্বকের ৯টি সমস্যা সমাধানে কাঁচা হলুদের ব্যবহার</headline>
  <url>http://dainiksylhet.com/details/109105</url>
  <published_at>  প্রকাশিত হয়েছে : ৯:২৫:৩৫,অপরাহ্ন ০২ অক্টোবর ২০১৭</published_at>
  <category>খুন</category>
  <body>দৈনিকসিলেটডেস্ক:ত্বক উজ্জ্বল ও মসৃণ করতে-যুগে যুগে কাঁচা হলুদ ব্যবহৃত হয়ে আসছে সুন্দর ও উজ্জ্বল ত্বক পাবার আকাঙ্ক্ষায়। তবে ব্যবহার করতে হবে সঠিক পদ্ধতিতে। বলিরেখা, রোদে পোড়া ও অ্যালার্জির জন্য ও ব্রণ সারাতে হলুদের মতোন চমৎকার প্রাকৃতিক উপাদান খুব কমই আছে। ব্রণের ইনফেকশন কমানো হতে শুরু করে ব্রণের দাগ দূর করা পর্যন্ত হরেক রকম ব্যবহার আছে এর। এমনই কিছু টিপস বা হলুদের ব্যবহার সম্পর্কে জানাচ্ছেন জুলিয়া আজাদ, বিউটি এক্সপার্ট, আকাঙ্খা বিউটি পার্লার।১) ব্রনের প্রচুর ব্রণ ওঠে তাদের জন্য কাঁচা হলুদ জাদুর মতো কাজ দেয়। ব্রনের সমস্যা থেকে মুক্তি পেতে কাঁচা হলুদ বাটা, আঙ্গুরের রস ও গোলাপ জল মিশিয়ে ব্রনের উপরে লাগান। কিছু সময় পর ধুয়ে ফেলুন। ব্রণ মিলিয়ে যাবে ও ইনফেকশন হবে না। ২) কাঁচা হলুদ বেটে রস করে নিন। এই হলুদের রসের সাথে মুলতানি মাটি ও নিমপাতার রস এক সঙ্গে মিশিয়ে পেস্ট করে ফেস প্যাকের মতন মুখে লাগান। প্যাক শুকিয়ে এলে গোলাপজল দিয়ে আলতো হাতে ম্যাসাজ করে করে নিন এবং পানির সাহায্যে ধুয়ে ফেলুন। নিয়মিত ব্যবহারে ব্রণের প্রকোপ কমবে। ৩) ব্রনের দাগ দূর করতে কাঁচা হলুদ ও নিমপাতা বেটে দাগের উপর লাগান। কিছুদিন লাগালে দাগ মিলিয়ে যাবে। ৪) কাঁচা হলুদ বাটা,বেসন, চালের গুঁড়া ও টক দই একসাথে মিশিয়ে নিন। এবার সারা মুখে ও গলায় লাগান। শুকিয়ে গেলে হালকা হাতে ঘষে তুলে ফেলুন। এই প্যাকটি সপ্তাহে তিনদিন লাগালে ত্বক উজ্জ্বল ও মসৃণ হবে। ৫) কাঁচা হলুদ ও মসুর ডাল একত্রে বেটে নিয়ে সাথে মুলতানি মাটি ও গোলাপজল সহযোগে পেস্ট তৈরি করে ত্বকে লাগান। নিয়মিত ব্যবহারে ত্বক হয়ে উঠবে উজ্জ্বল ও মসৃণ। ৬) কাঁচা হলুদ ও শুকনো কমলার খোসা একত্রে বেটে স্ক্রাবার হিসাবে পুরো শরীরে ব্যবহার করতে পারেন। ত্বকে আসবে অন্য রকম জেল্লা। ৭) বলিরেখা দূর করতে কাঁচা হলুদের সাথে দুধের সর মিশিয়ে মুখে মাখুন ফেস প্যাক হিসাবে। নিয়মিত লাগালে অবশ্যই দারুন উপকার পাবেন। ৮) রোদে পোড়া দাগ কমাতে মসুর ডাল বাটা, কাঁচা হলুদ বাটা ও মধু একসাথে মিশিয়ে ত্বকে লাগান। ৯) যাদের অ্যালার্জি আছে তারা হলুদের পানিতে গোসল করলে সমস্যা অনেকটাই কমে যায় ।</body>
</article>
