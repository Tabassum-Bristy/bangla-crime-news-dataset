<article>
  <headline>সিলেটে হত্যার দায়ে ৬ জনের যাবজ্জীবন</headline>
  <url>http://dainiksylhet.com/details/106694</url>
  <published_at>  প্রকাশিত হয়েছে : ৫:৪২:১১,অপরাহ্ন ২৯ আগস্ট ২০১৭</published_at>
  <category>খুন</category>
  <body>দৈনিকসিলেটডটকম: সিলেটের বিশ্বনাথের ওলিউর রহমান জলিল (২১) নামে এক দিনমজুরকে হত্যার দায়ে মামলার ৬ আসামীর যাবজ্জীবন কারাদণ্ড প্রদান করেছেন আদালত। মঙ্গলবার দুপুরে সিলেট অতিরিক্ত জেলা ও দায়রা জজ ১ম  আদালতের বিচারক এ এম জুলফিকার হায়াত এ রায় ঘোষণা করেন। রায়ে প্রত্যেককে বিশ হাজার টাকা করে জরিমানাও করা হয়। যাবজ্জীবন কারাদণ্ড প্রাপ্ত ৬ আসামিরা হলেন- বিশ্বনাথের দেওকলস ইউনিয়নের কাদিপুর গ্রামের মৃত মজমিল আলীর দুই ছেলে সামছুল ইসলাম, মনিরুল ও  মৃত জমির মিয়ার ছেলে তাজ উদ্দিন, বশির  উদ্দন, মৃত ইছাক আলীর ছেলে ময়নুল ইসলাম ও সেবুল মিয়া। তবে রায়ে অসন্তোষ প্রকাশ করে নিহতের মা বাদী নুরেছা বেগম বলেন, আমি চেয়েছিলাম তাদের ফাঁসির আদেশ দিবেন আদালত। ফাঁসির দাবিতে আমি উচ্চ আদালতে যাব। আদালত সূত্রে জানা যায়, বিশ্বনাথে পুর্ব বিরোধের জের ধরে গত ২০১২ সালের ২৪ মে দিন দুপুরে প্রতিপক্ষের হামলায় খুন হন কাদিপুর গ্রামের সুনুর আলী’র পুত্র দিন মজুর ওলিউর রহমান জলিল (২১)। এঘটনায় নিহত জলিলের মা নুরেছা বেগম বাদি হয়ে ছয় জনের নাম উল্লেখ করে বিশ্বনাথ থানায় একটি হত্যা মামলা দায়ের করেন।</body>
</article>
