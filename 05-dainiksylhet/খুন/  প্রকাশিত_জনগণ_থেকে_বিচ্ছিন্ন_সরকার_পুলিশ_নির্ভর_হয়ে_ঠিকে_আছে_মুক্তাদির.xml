<article>
  <headline>জনগণ থেকে বিচ্ছিন্ন সরকার পুলিশ নির্ভর হয়ে ঠিকে আছে: মুক্তাদির</headline>
  <url>http://dainiksylhet.com/details/110951</url>
  <published_at>  প্রকাশিত হয়েছে : ৮:৩২:১২,অপরাহ্ন ২১ অক্টোবর ২০১৭</published_at>
  <category>খুন</category>
  <body>দৈনিকসিলেটডটকম:  বিএনপি চেয়ারপার্সন বেগম খালেদা জিয়ার উপদেষ্টা খন্দকার আব্দুল মুক্তাদির বলেছেন, গণতন্ত্র ও মানুষের স্বাধীনতা হরনকারী বিনাভোটের সরকার জনগণ থেকে গণবিচ্ছিন্ন হয়ে পড়েছে। জনগণের উপর কোনো নির্ভরশীলতা না থাকায় সরকার আজ পুলিশের উপর নির্ভর করে ঠিকে আছে। বর্তমান সময়ে ক্ষমতালোভী আওয়ামী সরকারের নির্যাতন-নিপীড়নে মানুষ দিশেহারা। ক্রান্তিলগ্নে দেশ সম্পূর্ণ অভিভাবক শূন্য হয়ে পড়েছে। এই সরকার দেশে শিক্ষক অমর্যাদা, নারী নির্যাতন, খুন, গুম, ধর্ষন, ছিনতাই, টেন্ডারবাজি, চাঁদাবাজি ও লুটপাঠের রাজত্ব কায়েম করেছে। তাই দেশের সাধারণ মানুষ সুষ্ঠু নির্বাচন এবং সাবেক প্রধানমন্ত্রী বেগম খালেদা জিয়ার পথ চেয়ে আছেন। ১৭ নং ওয়ার্ড বিএনপির উদ্যোগে প্রবাসী নেতা ফরহাদ উদ্দিন বাবলুর সম্মানে আয়োজিত সংবর্ধনা অনুষ্ঠানে প্রধান অতিথির বক্তব্যে তিনি এ কথাগুলো বলেন। ২০ অক্টোবর শুক্রবার রাতে নগরীর কাজিটুলাস্থ মহানগর বিএনপির সহ-সভাপতি হুমায়ুন কবির শাহীনের বাসভবনে এই সংবর্ধনা অনুষ্ঠানের আয়োজন করা হয়। ১৭ নং ওয়ার্ড বিএনপির সভাপতি আব্দুল কাহিরের সভাপতিত্বে অনুষ্ঠানে বিশেষ অতিথির বক্তব্য রাখেন সিলেট মহানগর বিএনপির সাধারণ সম্পাদক বদরুজ্জামান সেলিম, সহ-সভাপতি ও সিসিকের সাবেক কাউন্সিলর হুমায়ুন কবির শাহীন। সংবর্ধিত অতিথির বক্তব্য রাখেন প্রবাসী নেতা ফরহাদ উদ্দিন বাবলু। ১৭ নং ওয়ার্ড স্বেচ্ছাসেবক দলের যুগ্ম আহ্বায়ক রুহুল আমিন এবং মদনমোহন কলেজ ছাত্রদল নেতা নাঈম আহমদের পরিচালনায় অনুষ্ঠানে বক্তব্য রাখেন এবং উপস্থিত ছিলেন মোস্তাক উদ্দিন আহমদ, মির্জা বেলায়েত আহমদ লিটন, নুরুল মুমিন চৌধুরী খোকন, রমজান আলী কালা মিয়া, আব্দুল কাইয়ুম শানু, ফয়েজ উদ্দিন মুরাদ, ইমরান খান, আমির হোসেন, ছায়েম খান, গিয়াস আহমদ, আমির হোসেন, আমিনুর, ফয়েজ, ইয়াছিন, আব্দুল করিম জোনাক, মুন্না মিয়া, আতাউর, কামাল, দেলু, বাচ্চু, নাসিম, মুমিনুল, কামরান, ইমন, কাওসার, শরিফ, নুরুল, আহমেদ হোসেন রাজু প্রমুখ। অনুষ্ঠানের শুরুতে পবিত্র কুরআন থেকে তেলাওয়াত করেন মহানগর বিএনপির সহ-গণ শিক্ষা বিষয়ক সমআপাদক আলী হায়দার মঞ্জু। বিশেষ অতিথির বক্তব্যে সিলেট মহানগর বিএনপির সাধারণ সম্পাদক বদরুজ্জামান সেলিম বলেন, দেশ পরিচালনায় ব্যর্থ আওয়ামী সরকার মিথ্যাচারে এগিয়ে গেছে। তার মন্ত্রী-এমপিরা কথায় কথায় মিথ্যা-বানোয়াট প্রলাপে বিএনপিকে হেয় করার পায়তারা করছে। কিন্তু কোনো ষড়যন্ত্রই বিএনপির জনপ্রিয়তা রুখতে পারবে না। এ জন্য দলকে সুসংগঠিত এবং নেতাকর্মীদের ঐক্যবদ্ধ থাকতে হবে। মহানগর বিএনপির সহ-সভাপতি ও সিসিকের সাবেক কাউন্সিলর হুমায়ুন কবির শাহীন বলেন, বিএনপি এবং বেগম খালেদা জিয়ার জনপ্রিয়তায় শেখ হাসিনা আজ চোখে ঝাঁপসা দেখছেন। ক্ষমতার বড়াই পুঁজি করা অত্যাচারী এই সরকার আর বেশি ঠিকে থাকতে পারবে না। বুলেটের চেয়ে শক্তিশালী ব্যালেটের জবাবে পালিয়ে যাওয়ার সময় এসে গেছে সরকারের। তাই দেশ, মাটি ও মানুষ রক্ষায় শহিদ জিয়ার আদর্শে উজ্জিবিত জাতীয়তাবাদী পরিবার বেগম জিয়ার নেতৃত্বে ঐক্যবদ্ধ হয়েছে। বিজ্ঞপ্তিক্যাপশন ১৭ নং ওয়ার্ড বিএনপির উদ্যোগে প্রবাসী নেতা ফরহাদ উদ্দিন বাবলুর সম্মানে আয়োজিত সংবর্ধনা অনুষ্ঠানে প্রধান অতিথির বক্তব্য রাখছেন বিএনপি চেয়ারপার্সন বেগম খালেদা জিয়ার উপদেষ্টা খন্দকার আব্দুল মুক্তাদির।বার্তা প্রেরক রুহুল আমিন যুগ্ম আহ্বায়ক স্বেচ্ছাসেবক দল, ১৭ নং ওয়ার্ড, সিলেট। তাং ২১.১০.১৭</body>
</article>
