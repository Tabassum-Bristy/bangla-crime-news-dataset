<article>
  <headline>ঐশ্বরিয়ার রূপ-রহস্য ফাঁস</headline>
  <url>http://dainiksylhet.com/details/150647</url>
  <published_at>  প্রকাশিত হয়েছে : ২:২৬:২৯,অপরাহ্ন ০৯ মার্চ ২০১৯</published_at>
  <category>খুন</category>
  <body>দৈনিকসিলেটডেস্ক: বলিউডের সাবেক বিশ্বসুন্দরী ঐশ্বরিয়া রাই বচ্চন। নব্বইয়ের দশক ও তার পরের বছরগুলোর সুপারস্টার নায়িকা তিনি। বর্তমানে অভিনয়ে অনিয়মিত হলেও তাকে নিয়ে আলোচনার কমতি নেই। প্রসঙ্গ তার রূপ-রহস্য। বয়স ৪০ পার করেও কীভাবে তিনি রূপ-লাবণ্য ধরে রেখেছেন, সেসব রহস্য সবাই জানতে চান। এতদিন যেগুলো ছিল গোপনে। নারী দিবসে সেই গোপন তথ্য ঐশ্বরিয়াই ফাঁস করলেন।ফেসপ্যাকবিশ্বসুন্দরীর সৌন্দর্যের গোপন রহস্য লুকিয়ে রয়েছে তার বাড়ির অন্দরেই। ঠিকরে পড়া রূপ দেখে মনে প্রশ্ন জাগতেই পারে, তার এই ত্বক, এই চুল, এই ঔজ্জ্বল্যের জন্য নিশ্চয়ই কোনো বিশেষ ব্র্যান্ডের প্রসাধনী রয়েছে। বিশেষ কোম্পানির এমন ফেসপ্যাক নিশ্চয়ই তিনি ব্যবহার করেন, যা তাকে করে রেখেছে আর সকলের চেয়ে আলাদা।আপনি যদি এমন কথা ভেবে থাকেন, তবে তা ভুল। ঐশ্বরিয়া জানিয়েছেন, তারই তত্ত্বাবধানে কীভাবে বাড়িতেই তার ফেশিয়ালের জন্য ফেসপ্যাক তৈরি করা হয়। কী সেই ফেসপ্যাক? তাহলে জানুন, একটা পরিষ্কার বাটিতে বেসন, দুধ, হলুদ এবং টক দই একসঙ্গে মেশান। এবার সেই মিশ্রণটি মুখে, ঘাড়ে, গলায় লাগিয়ে কিছুক্ষণ রেখে, ধুয়ে ফেলুন। দেখুন কিছুদিন পর এর কামাল।সৌন্দর্যে ওয়াটার থেরাপিঐশ্বরিয়ার ত্বক এত উজ্জ্বল, এত ঝলমলে হয় কী করে! এর গোপন রহস্য কি কেবলই ফেশিয়াল? না, তা নয়। ফেসপ্যাক যদি তার ত্বকের বাহ্যিক সৌন্দর্যকে জাগিয়ে তোলে, তাহলে জানবেন তার সৌন্দর্যের আরেক গোপন রহস্য হল ‘ওয়াটার থেরাপি’। তিনি জানিয়েছেন সারাদিনে প্রচুর পরিমাণে পানি পান করেন। আর এই পানিই তার শরীরের টক্সিন ধুয়ে বের করে দিয়ে, তাকে করে তোলে চাঙ্গা, সতেজ। আর সেই তাজা ঔজ্জ্বল্যই ধরা পড়ে তার ত্বকের সৌন্দর্যে।খাওয়া দাওয়াদৈনিক খাবারের অভ্যাস আপনার শরীরে ছাপ ফেলবেই। যেমন বাঙালিদের চেহারায় ভাত-আলু জাতীয় কার্বোহাইড্রেট্রের ছাপ স্পষ্ট বোঝা যায়। ঐশ্বরিয়া জানিয়েছেন, প্রোটিন-কার্বোহাইড্রেট ইত্যাদি খাদ্যগুণ-সম্পন্ন ব্যালান্স ডায়েট তার নিয়মিত খাবারের রুটিন। তেল-মশলা জাতীয় খাবার নয়, কেবলমাত্র সেদ্ধর উপরই চলে তার ডায়েট। সবচেয়ে বড় কথা, ব্রেকফাস্ট-লাঞ্চ-স্ন্যাক্স-ডিনারে বড় মিল না খেয়ে, তিনি ছোট ছোট ছয়টি মিল খেতেই পছন্দ করেন। ফলে ডায়েটও তার রূপ-রহস্যের এক গোপন হদিশ।কিপ ফিটঐশ্বরিয়া ‘জিম-পাগল’ নন। তার সমসাময়িক অভিনেতা-অভিনেত্রীরা যেমন দিনের অনেকটা অংশই জিমে ব্যস্ত থাকেন, তিনি কিন্তু তা করেন না। সেই জন্য সোশ্যাল মিডিয়াতেও তার জিম ফেরত বা জিমে যাচ্ছেন তেমন ছবি বিশেষ দেখা যায় না। তাহলে শরীরচর্চায় কী করেন তিনি? ‘ব্রিস্ক ওয়াক’ আর ‘পাওয়ার যোগা’। অর্থাৎ খুব জোরে হাঁটা, সঙ্গে সঠিক যোগাসন, প্রাণায়াম আর মেডিটেশনই তার শরীরচর্চার রহস্য। যা তাকে করে তোলে সুস্থ, চনমনে, ফিট।গোলাপি আভাঅনেকেরই মনে প্রশ্ন জাগে, ঐশ্বরিয়ার গালে সবসময়ই গোলাপি আভা দেখা যায়। এর রহস্য কী? সুস্থ ও নিয়ন্ত্রিত জীবনযাপন যেমন তার সৌন্দর্যের রহস্য, তেমনই তার কাছে মজুত থাকে অত্যন্ত উন্নতমানের নানা ধরনের প্রসাধনী সামগ্রী। যে মেক-আপের সামান্যতম ব্যবহারেই তার গাল হয়ে ওঠে গোলাপি, যা দেখলে মনে হয় অত্যন্ত স্বাভাবিক। তিনি যেহেতু গোলাপি রঙ দারুণ পছন্দ করেন, তাই তার মেক আপ কিটে সবসময়ই থাকে গোলাপির নানা শেডের ও পিচ রঙের প্রসাধন।</body>
</article>
