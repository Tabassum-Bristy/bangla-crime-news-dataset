<article>
  <headline>পিতা-পুত্রে নায়িকা হয়েছেন যে অভিনেত্রীরা</headline>
  <url>http://dainiksylhet.com/details/116297</url>
  <published_at>  প্রকাশিত হয়েছে : ৮:৫৮:৫১,অপরাহ্ন ৩১ ডিসেম্বর ২০১৭</published_at>
  <category>খুন</category>
  <body>দৈনিকসিলেটডেস্ক:গ্ল্যামার দুনিয়ায় সবই সম্ভব। গতানুগতিকতার বাইরে গিয়েও নতুন নজির তৈরি করেছেন এমন উদাহরণ ভুরি ভুরি। জানেন কি, চরিত্রের প্রয়োজনে কখনও বাবার সঙ্গে, আবার কখনও ছেলের সঙ্গে ‘অনস্ক্রিন’ রোমান্স করতে দেখা গেছে এই বলিউড সুন্দরীদের? দেখুন কোন কোন সিনেমায় জুটি বেঁধেছিলেন তারা।মাধুরী দীক্ষিত: ‘দয়াবান’ ছবিতে বিনোদ খান্নার সঙ্গে চুটিয়ে অভিনয় করেছিলেন মাধুরী। ‘মহব্বত’ ছবিতে বিনোদ খান্নার ছেলে অক্ষয় খান্নার সঙ্গে মাধুরীর ‘অনস্ক্রিন’ রোমান্স দর্শকমহলে জনপ্রিয় হয়েছিল।হেমা মালিনী: ড্রিম গার্লের ঝুলিতে রয়েছে অসংখ্য হিট সিনেমা। রাজ কাপুরের সঙ্গে ‘স্বপ্নো কা সৌদাগর’ ছবিতে যেমন নজর কেড়েছিলেন হেমা, তেমনি রনধীর কাপুরের সঙ্গে ‘হাত কা সাফাই’ এবং ঋষি কাপুরের সঙ্গে ‘চাদর মইলি সি’ ছবিতেও অভিনয় করতে দেখা গেছে তাকে।অমৃতা সিং: এক সময় বড় পর্দা কাঁপানো এই নায়িকা ধর্মেন্দ্রর সঙ্গে ‘সাচ্চাই কি তাকত’ ছবিতে জুটি বেঁধেছিলেন। পরবর্তীকালে সানি দেওলের বিপরীতে ‘বেতাব’ ছবিতেও তাকে নায়িকার ভূমিকায় দেখা যায়।ডিম্পল কাপাডিয়া: বিনোদ খান্নার সঙ্গে ‘খুন কা কর্জ’ ও ‘ইনসাফ’ ছবিতে দেখা গিয়েছিল ডিম্পলকে। পরবর্তীকালে ‘দিল চাহতা হ্যায়’ ছবিতে অক্ষয় খান্নার বিপরীতে অভিনয় করেছিলেন তিনি। ধর্মেন্দ্রর সঙ্গে ‘শেহজাদে’, ‘বাতওয়ারা’-সহ একাধিক ছবির পাশাপাশি সানি দেওলের সঙ্গে ‘নরসিমা’, ‘অর্জুন’, ‘আগ কা গোলা’র মতো ছবিতে রোমান্স করেছেন তিনি।রানি মুখোপাধ্যায়: ‘অনস্ক্রিন’ রোমান্সের পাশাপাশি অফস্ক্রিনেও অভিষেক-রানির সম্পর্ক নিয়ে অনেক গসিপ হয়েছিল। ‘বান্টি অউর বাবলি’ ছবিতে এই অনস্ক্রিন জুটিকে দেখেছেন দর্শক। পাশাপাশি ‘ব্ল্যাক’ ছবিতে অমিতাভ বচ্চনের সঙ্গে রানির অভিনয় মুগ্ধ করেছিল দর্শককে।শ্রীদেবী: ধর্মেন্দ্রর সঙ্গে ‘নাকাবন্দি’ সিনেমায় জুটি বেঁধেছিলেন শ্রীদেবী। পরবর্তীকালে ‘চালবাজ’, ‘রাম অবতার’-সহ একাধিক ছবিতে সানি দেওলের সঙ্গে অনস্ক্রিন রোমান্স করতে দেখা গেছে শ্রীদেবীকে।</body>
</article>
