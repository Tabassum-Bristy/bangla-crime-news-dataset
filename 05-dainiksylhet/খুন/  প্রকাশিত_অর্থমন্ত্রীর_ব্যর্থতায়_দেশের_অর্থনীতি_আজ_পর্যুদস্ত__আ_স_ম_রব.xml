<article>
  <headline>অর্থমন্ত্রীর ব্যর্থতায় দেশের অর্থনীতি আজ পর্যুদস্ত : আ স ম রব</headline>
  <url>http://dainiksylhet.com/details/144804</url>
  <published_at>  প্রকাশিত হয়েছে : ১:১৭:০৬,অপরাহ্ন ১৩ ডিসেম্বর ২০১৮</published_at>
  <category>খুন</category>
  <body>সিলেট:  জাতীয় ঐক্যফ্রন্টের শীর্ষ নেতা, জাসদ সভাপতি আ স ম আব্দুর রব বলেছেন, গত ১০ বছরে সিলেটে যেমন উন্নয়ন হয়নি। সারা দেশেও তেমনি উন্নয়ন হয়নি। যা হয়েছে, তা শুধুই লুটপাট।মহাজোট সরকারের অর্থমন্ত্রীর ব্যর্থতায় দেশের অর্থনীতি আজ পর্যুদস্ত।গত ১০ বছরে ব্যাংক খাত থেকে সাড়ে ২২ হাজার কোটি টাকা লুটপাট হয়েছে- এটা গবেষণায় প্রমাণিত। অথচ, অর্থমন্ত্রী বলেন, রাবিশ। অর্থমন্ত্রী হিসেবে তিনি যেমন ব্যর্থ, সিলেটের জনপ্রতিনিধি হিসেবেও কাঙ্খিত উন্নয়ন করতে না পারায় তিনি ব্যর্থ। এ ব্যর্থতা আওয়ামী লীগে। তাই ব্যর্থ আওয়ামী লীগকে আর ক্ষমতায় দেখতে চায় না মানুষ। ঐক্যফ্রন্টের শীর্ষ নেতারা আজ বৃহষ্পতিবার সকালে সিলেট নগরীতে গণসংযোগকালে বন্দরবাজার হকার্স পয়েন্টে অনুষ্ঠিত এক পথ সভায় আ স ম আব্দুর রব এসব কথা বলেন।আ স ম রব বলেন, সিলেটের যেদিকেই তাকাই বিএনপি তথা সাইফুর রহমানের আমলের উন্নয়ন চোখে পড়ে। বর্তমান অর্থমন্ত্রীর আমলের উন্নয়ন দেখতে হলে মাইক্রোস্কোপ দিয়ে খুঁজতে হবে।পথসভায় বিএনপির স্থায়ী কমিটির শীর্ষ নেতা নজরুল ইসলাম খান বলেন, সিলেটের মানুষ তাদের অনির্বাচিত এমপি মুহিত সাহেবকে দেখেছেন। সিলেটের মানুষের সাথে তার কোন সম্পর্ক ছিলনা। ভোট নিয়ে তিনি ঢাকায় বসেছিলেন। সিলেটে আসেননি। আর এ কারণেই তিনি প্রত্যাখ্যাত হওয়ার ভয়ে ভোট থেকে সরে গেছেন। তার ভাই মোমেনও সারা জীবন সিলেটের বাইরে কাটিয়েছেন। এখন বসন্তের কোকিলের মত ভোট চাইতে এসেছেন। ভোটের পরে আর তাকে কাছে পাবেনা সিলেটবাসী।তিনি বিএনপি তথা ঐক্যজোট মনোনীত প্রার্থী খন্দকার আব্দুল মুক্তাদিরকে সিলেট-১ আসনে বিজয়ী করার আহবান জানিয়ে বলেন, বিজয়ী হলে খন্দকার মুক্তাদির সব সময় সিলেটের মানুষের পাশে থাকবেন। পথ সভায় ঐ ফ্রন্টের কেন্দ্রীয় নেতা জাফরুল্লাহ চৌধুরী বলেন, দেশে আজ গণতন্ত্র নেই। আইনের শাসন নেই। গত ১০ বছরে ২২ হাজার মানুষ রাষ্ট্রীয়ভাবে খুন হয়েছেন।ঐক্যফ্রন্ট ক্ষমতায় গেলে এর বিচার হবে।  এর আগে সকালে নগরীর কুমারপাড়ায় সিটি মেয়র আরিফুল হক চৌধুরীসহ জেলা ও মহানগর বিএনপি নেতৃবৃন্দকে নিয়ে সিলেট-১ আসনের প্রার্থী খন্দকার আব্দুল মুক্তাদিরের পক্ষে গণসংযোগ করেন। পরে তারা বন্দরবাজার, কোর্টপয়েন্ট হয়ে দক্ষিণ সুরমার বাবনা পয়েন্ট, স্টেশন রোড, ভার্থখলাসহ ২৫, ২৬ ও ২৭ নং ওয়ার্ডে প্রচারপত্র বিলি ও পৃথক পৃথক পথসভায় বক্তব্য রাখেন।এ সব পথ সভায় সিলেট-১ আসনে বিএনপি তথা ঐক্যফ্রন্ট মনোনীত প্রার্থী খন্দাকার আব্দুল মুক্তাদির ছাড়াও বক্তব্য রাখেন সিলেট সিটি কর্পোরেশনে মেয়র ও বিএনপির কেন্দ্রীয় নেতা আরিফুল হক চৌধুরী, সিলেট জেলা বিএনপির সভাপতি আবুল কাহের শামীম, মহানগর বিএনপির সভাপতি নাসিম হোসাইন, জেলা বিএনপির সাধারণ সম্পাদক আলী আহমদ, মহানগর বিএনপির ভারপ্রাপ্ত সাধারণ সম্পাদক আজমল বক্ত সাদেক, বিএনপির কেন্দ্রীয় নেতা মুক্তিযোদ্ধা আব্দুর রাজ্জাক, সিলেট মহানগর বিএনপির সহ সভাপতি রেজাউল হাসান কয়েস লোদী, সাবেক ইউপি চেয়ারম্যান আফরোজ মিয়া, বিএনপি নেতা এমরান আহমদ চৌধুরী, সৈয়দ মঈন উদ্দিন সোহেল, সাদিকুর রহমান সাদিক, ইশতিয়াক সিদ্দিকী, সিলেট সিটি কর্পোরেশনের কাউন্সিলর রোকসানা বেগম শাহনাজ, শ্রমিক দল নেতা সুরমান আলী, মহানগর ছাত্রদলের সাবেক সভাপতি নুরুল আলম সিদ্দিকী খালেদ, বিএনপি নেতা আখতার রশিদ, সাবেক কাউন্সিলর সেলিম আহমদ রনি, মোর্শেদ মুকুল, আব্দুস সাত্তার, আব্দুল হক, নজরুল ইসলাম, আবুল কালাম, কামাল হাসান জুয়েল  নাজিম উদ্দিন, সাজ্জাদুর রহমান, দেলোয়ার হোসেন, মহানগর ছাত্রদল সভাপতি সুজিৎ জ্যোতি এষ, নজরুল ইসলাম প্রমুখ।বিএনপি নেতারা দক্ষিণ সুরমার ভার্থখলা মাদ্রাসায় গেলে সেখানে এক দোয়া মাহফিলে মোনাজাত করা হয়। মোনাজাত পরিচালনা করেন ভার্থখলা মাদ্রাসার মুহতামিম হাফিজ মাওলানা মজদুদ্দিন আহমদ। সকালে মেয়র আরিফুল হক চৌধুরীর বাসায় মেয়রপতœী, বিএনপি নেত্রী সামা হকের সাথে সাক্ষাৎ করে ঐক্যফ্রন্ট নেতৃবৃন্দ জাতীয়তাবাদী মহিলা দলের নেত্রীবৃন্দকে সিলেট-১ আসনে খন্দকার মুক্তাদিরকে বিজয়ী করতে কাজ করার আহবান জানান।-বিজ্ঞপ্তি</body>
</article>
