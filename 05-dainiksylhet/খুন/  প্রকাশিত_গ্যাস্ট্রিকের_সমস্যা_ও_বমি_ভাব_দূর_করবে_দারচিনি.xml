<article>
  <headline>গ্যাস্ট্রিকের সমস্যা ও বমি ভাব দূর করবে দারচিনি</headline>
  <url>http://dainiksylhet.com/details/117322</url>
  <published_at>  প্রকাশিত হয়েছে : ৯:৪৫:২৭,অপরাহ্ন ১৪ জানুয়ারি ২০১৮</published_at>
  <category>খুন</category>
  <body>দৈনিকসিলেটডেস্ক:গা গুলানো বা বমি বমি ভাব হলেই প্রথমে আসে লেবু-পানির কথা। কিন্তু এই সমস্যার আরও ভাল একটি সমাধান রয়েছে। মাত্র একটু দারচিনিতেই এই সমস্যার সমাধান হতে পারে অতি সহজেই।শুধু বমি বমি ভাবই নয়, পেট খারাপ ও খুব তেলযুক্ত খাবার খাওয়ার পরেও দারচিনি খেলে সহজেই ফল পাওয়া যায়। আমাদের আজকের এই প্রতিবেদন থেকে জেনে নিন, কীভাবে খাবেন এই দারচিনি-প্রথমত, এক গ্লাস পানির মধ্যে দারচিনি ভিজিয়ে রাখুন সারা রাত। পরের দিন সেই পানি খান। প্রায়ই যদি বমি বমি ভাব হয়, তা হলে দারচিনি ভেজানো পানি সঙ্গে রাখুন।এছাড়া বাড়িতে দারচিনি দিয়ে চা বানিয়েও খেতে পারেন। পানি গরম করার সময়ে দারচিনি দিয়ে খান। এতেও চটজলদি গ্যাস্ট্রিকের সমস্যা বা বমি ভাব কমবে।দারচিনি সাধারণত বিরিয়ানি এবং মশলাদার খাবারে স্বাদ বাড়াতে ব্যবহার করা হয়। কিন্তু আযুর্বেদ অনুযায়ী, মশলাদার খাবার খেয়ে বমি ভাব হলেও তখন দারচিনিই ওষুধের কাজ করে। পেটও ঠান্ডা রাখে এই মিশ্রণ। গাড়িতে যাতায়াত করার সময়ে বমি বমি ভাব হলেও দারচিনি ভেজানো পানি সঙ্গে রাখুন।</body>
</article>
