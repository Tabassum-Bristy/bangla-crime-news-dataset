<article>
  <headline>রোহিঙ্গা মুসলমানদের উপর নির্যাতনের প্রতিবাদে মানববন্ধন</headline>
  <url>http://dainiksylhet.com/details/106950</url>
  <published_at>  প্রকাশিত হয়েছে : ২:১৩:৩৭,অপরাহ্ন ০৫ সেপ্টেম্বর ২০১৭</published_at>
  <category>খুন</category>
  <body>দৈনিকসিলেটডটকম:বার্মায় মায়ানমারের  রোহিঙ্গা মুসলমানদের উপর ইতিহাসের সবচেয়ে বর্বরোচিত মানবতাহীন মুসলমানদের উপর নৃশংস গণহত্যা, ধর্ষণ, হামলা  অব্যাহত খুন ও নির্যাতনের  প্রতিবাদে ১ সেপ্টেম্বর শুক্রবার বিকেলে  নগরীর কেন্দ্রীয় শহিদ মিনারের সামনে বিশাল মানববন্ধন কর্মসৃচী অনুষ্ঠিত হয়। সিলেট বিভাগ শিক্ষা উন্নয়নও সমাজ কল্যাণ সংস্থা এর  চেয়ারম্যান শেখ জাহেদুর রহমান মাসুমের  সভাপতিত্বে  এবং  সমাজসেবী কয়েছ আহমদ সাগরের পরিচালনায় মানববন্ধনে উপস্থিত ছিলেন, এপেক্্র  ক্লাব অব বাংলাদেশের ভাইস প্রেসিডেন্ট, আল আরাফাহ ইসলামী ব্যাংকের আম্বর খানা শাখার ম্যানেজার সৈয়দ মোয়াজ্জেম হোসেন সেবুল, গাজী বুরহান উদ্দিন মাদ্রাসা ম্যানেজিং কমিটির সভাপতি বিশিষ্ট আইনজীবী  আব্দুল মালিক, গাজী বুরহান উদ্দিন মাদ্রাসার মুহতামিম শায়খ মাওলানা নাসির উদ্দিন, দক্ষিন সুরমা তেতলী ইউনিয়নের ৪ নং ওয়ার্ড আওয়ামীলীগের সভাপতি সাবেক মেম্বার সোনা মিয়া, সাহেদুর রহমান সাহেদ,এপেক্্র ক্লাব অব গ্রিনহিলের সাবেক সভাপতি আদিল আহমদ,দক্ষিন সুরমা থানা তালামীযের সহ-প্রচার সম্পাদ হাফিজ বিলাল আহমদ, দিএইডেড হাইস্কুলের শিক্ষক মো. তরিকুল ইসলাম, রাজা  ম্যানশন ব্যবসায়ী সমিতির সদস্য সালমান আহমদ,মুজাক্কির আহমদ,ফাহাদ আহমদ প্রমুখ। মানববন্ধন  সমাবেশে বক্তারা বলেন, বার্মায় রোহিঙ্গা মুসলমানদের উপর বার বার নৃশংসভাবে নারকীয় হত্যা, ধর্ষণ  চালানো হচ্ছে। রোহিঙ্গা মুসলমানদের উপর মিয়ানমারের বৌদ্ধ সন্ত্রাসী এবং সে দেশের সেনাবাহিনী যে বর্বরতা চালাচ্ছে তা সকল পাশবিকতাকে হার মানিয়েছে। বক্তারা মিয়ানমার সরকারের প্রতি হুশিয়ারী উচ্চারণ করে বলেন, অবিলম্বে নির্যাতন বন্ধ করুন, অন্যথায় কঠিন কর্মসূচি দেয়া হবে বক্তারা আন্তর্জাতিক সম্প্রদায়কে নির্যাতন বন্ধে উদ্যোগ গ্রহণ করার আহবান জানান। বক্তারা আরো বলেন  জীবন ও মানবতার বিরুদ্ধে কোন ধর্ম হয় না, ধর্মের ছদ্মনামে অধর্ম হয়। রাজনীতির লক্ষ্য হতে হবে একমাত্র মানবতা। বক্তারা, রোহিঙ্গা মুসলিমদের ওপর নির্যাতনের তীব্র নিন্দা ও প্রতিবাদ জানান এবং মানবিক কারণে নির্যাতিত রোহিঙ্গাদের বাংলাদশে আশ্রয় প্রদানে সরকারের প্রতি অনুরোধ জানান।</body>
</article>
