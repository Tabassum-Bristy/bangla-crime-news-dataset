<article>
  <headline>ডেঙ্গুজ্বর নিরাময়ে যেভাবে কাজ করে পেঁপে পাতার রস</headline>
  <url>http://dainiksylhet.com/details/161130</url>
  <published_at>  প্রকাশিত হয়েছে : ১১:২৮:২৪,অপরাহ্ন ২৮ জুলাই ২০১৯</published_at>
  <category>খুন</category>
  <body>দৈনিকসিলেটডেস্ক:স্বাস্থ্যকর ফলগুলোর মধ্যে অন্যতম হলো পেঁপে। এটি শুধু সহজলভ্য নয়, দামেও সস্তা। আবার কাঁচা-পাকা দুভাবেই খাওয়া যায়। নানা পুষ্টি উপাদান বিদ্যমান থাকায় রোগ নিরাময়ে এর জুড়ি মেলাও ভার। তবে অনেকগুলো নিরাময় বৈশিষ্ট্য থাকার কারণে পেঁপের পাতাও কিন্তু অনেক উপকারী।পেঁপের পাতা প্লেটলেটের সংখ্যা বাড়ানোর জন্য সুপরিচিত। এ ছাড়া এতে অ্যান্ট-ম্যালেরিয়াল বৈশিষ্ট্য রয়েছে, যা ডেঙ্গুজ্বর প্রতিরোধে কার্যকারী ভূমিকা রাখে। এটি অন্যান্য রোগের বিরুদ্ধে যুদ্ধ করেও আমাদের সুস্থ থাকতে সাহায্য করে।এবার ইন্ডিয়া টাইমস অবলম্বনে জেনে নিন কীভাবে ডেঙ্গু প্রতিরোধে সাহায্য করে পেঁপে পাতার রস-ডেঙ্গু রোগীর প্লেটলেটের সংখ্যা বাড়ায়ডেঙ্গুতে আক্রান্ত রোগীদের প্লেটলেট সংখ্যা বাড়াতে সাহায্য করে পেঁপে পাতার রস। গবেষণায় দেখা গেছে, ডেঙ্গুজ্বরে আক্রান্ত ৪০০ রোগীকে মানসম্মত চিকিৎসা দেওয়া হয়েছিল। তাদের মধ্যে অর্ধেকের ডেঙ্গু ছিল নিয়ন্ত্রণে। কারণ ট্যাবলেট আকারে তাদের পেঁপে পাতার রসের একটি নির্দিষ্ট ডোজ দেওয়া হয়েছিল। গবেষণায় দেখা গেছে, যেসব রোগীকে পেঁপে পাতার রস দেওয়া হয়েছিল তাদের ডেঙ্গু নিয়ন্ত্রণে ছিল। তাদের শরীরে প্লেটলেটের সংখ্যারও উন্নতি হয়েছে। একই সঙ্গে তাদের রক্ত পরিবর্তনেরও প্রয়োজন হয়নি।ডেঙ্গুর লক্ষণগুলো কমিয়ে আনেঅনেক স্বাস্থ্য বিশেষজ্ঞ ডেঙ্গু জ্বরের চিকিৎসার কার্যকর প্রতিকার হিসেবে পেঁপে পাতার রস খাওয়ার পরামর্শ দেন। এই মারাত্মক রোগটি এডিস মশার কারণে হয়ে থাকে। এই মশা আমাদের রক্তে এই রোগের সংক্রমণ করে। এতে করে অনেক জ্বর, ত্বকের ফুসকুড়ি এবং প্লেটলেট সংখ্যা কমে যায়। তবে পেঁপে পাতার রস ডেঙ্গুর এসব লক্ষণ কমাতে সহায়তা করে।শক্তিশালী অ্যান্টি-ম্যালেরিয়াল বৈশিষ্ট্যপেঁপের পাতায় শক্তিশালী অ্যান্টি-ম্যালেরিয়াল বৈশিষ্ট্য রয়েছে, যা ডেঙ্গুজ্বর নিরাময়ে কার্যকর ভূমিকা রাখে। এতে অ্যাসেটোজেনিন নামে এমন এক ধরনের যৌগ রয়েছে, যা ম্যালেরিয়া এবং ডেঙ্গুর মতো রোগগুলো প্রতিরোধে সহায়তা করে।রোগ প্রতিরোধ ক্ষমতা বাড়ায়পেঁপে পাতায় ফেনলিক যৌগ, পেপেইন, অলকালয়েড এবং শক্তিশালী অ্যান্টিঅক্সিডেন্ট নামে এমন কিছু উপাদান রয়েছে, যা শরীরের রোগ প্রতিরোধ ক্ষমতা বাড়াতে সাহায্য করে। এ ছাড়া পেপেইন এবং অন্য যৌগের সংমিশ্রণটি প্রয়োজনীয় প্রোটিনগুলো কার্যকরভাবে হজম করতে সহায়তা করে। এর ফলে হজম সংক্রান্ত যেকোনো সমস্যা দূর হয়।ডেঙ্গু জ্বর নিরাময়ে পেঁপে পাতা ব্যবহার করার কিছু উপায়…পদ্ধতি-১কিছু মাঝারি আকারের পেঁপে পাতা ভালো করে ধুয়ে নেওয়ার পরে আংশিকভাবে শুকিয়ে নিন। এবার এগুলো ছোট ছোট টুকরো করে কেটে নিন। একটি সসপ্যানে দুই লিটার পানি নিয়ে এর মধ্যে পাতার টুকরাগুলো ছেড়ে দিন। এবার পানি ও পাতা ফুটিয়ে একসঙ্গে মিশিয়ে নিন। সসপ্যানের পানি অর্ধেকে না আসা পর্যন্ত এর ঢাকনা সরাবেন না। পরে পানি কমে আসলে ঢাকনা সরিয়ে মিশ্রণটি কাঁচের ভরে রাখুন। প্রতিদিন এই মিশ্রণ খেলে দ্রুত ডেঙ্গু নিরাময় হয়।পদ্ধতি-২আরেকটি উপায় হলো- প্রতিদিন পাকা পেঁপে খাওয়া। এ ছাড়া এক গ্লাস পেঁপের রসের সঙ্গে সামান্য লেবুর রস মিশিয়েও পান করতে পারেন। দিনে কমপক্ষে ২-৩ বার এই রস পান করলে ডেঙ্গুজ্বর নিরাময় হয়।পদ্ধতি-৩পেঁপের কিছু পাতা পিষে নিন। এবার তা থেকে যে রস বের করে নিন। এই রস দিনে দুবার দুই চামচ করে পান করলেও দ্রুত ডেঙ্গু নিরাময় হবে।</body>
</article>
