<article>
  <headline>দক্ষিণ সুরমায় সংঘর্ষের ঘটনায় মামলা দায়ের</headline>
  <url>http://dainiksylhet.com/details/121912</url>
  <published_at>  প্রকাশিত হয়েছে : ৬:৫৮:৫৫,অপরাহ্ন ০৮ মার্চ ২০১৮</published_at>
  <category>খুন</category>
  <body>দৈনিকসিলেটডটকম: সিলেটের দক্ষিণ সুরমার বরইকান্দিতে সংঘর্ষের ঘটনায় ৭-৮শ’ জনকে আসামী করে মামলা দায়ের  হয়েছে। নিহত দুইজনের পরিবারের পক্ষ থেকে নিহত বাবুলের ভাই সেবুল আহমদ বাদী হয়ে দক্ষিণ সুরমা থানায় বৃহস্পতিবার মামলা দায়ের করেন। মামলায় ১০৯ জনের নাম উল্লেখ করা হয়েছে। অজ্ঞাত আসামী করা হয়েছে বাকিদের।এ ঘটনায় একজনকে আটক করা হয়েছে। জানা গেছে, জোড়া খুনের ঘটনায় বরইকান্দি ইউনিয়নের ১০নং রোডের কাজি বাড়ির বাসিন্দা, কোম্পানীগঞ্জ উপজেলার ৩নং তেলিখাল ইউনিয়নের চেয়ারম্যান আব্দুল ওয়াদুদ আলফু মিয়াকে প্রধান আসামী করা হয়েছে। এ মামলায় বৃহস্পতিবার দুপুরে শাহজাহান নামক একজনকে আটক করেছে থানা পুলিশ। এলাকায় অনাকাঙ্খিত ঘটনা এড়াতে এখনো পুলিশ মোতায়েন রয়েছে। এ ব্যাপারে দক্ষিণ সুরমা থানার ওসি খায়রুল ফজলের সাথে যোগাযোগ করা হলে তিনি জানান এলাকার পরিস্থিতি শান্ত রয়েছে।</body>
</article>
