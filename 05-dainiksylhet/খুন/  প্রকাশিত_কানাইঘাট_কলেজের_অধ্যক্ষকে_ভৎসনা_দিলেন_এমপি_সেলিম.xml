<article>
  <headline>কানাইঘাট কলেজের অধ্যক্ষকে ভৎসনা দিলেন এমপি সেলিম</headline>
  <url>http://dainiksylhet.com/details/98973</url>
  <published_at>  প্রকাশিত হয়েছে : ৮:১৩:৫০,অপরাহ্ন ২১ মে ২০১৭</published_at>
  <category>খুন</category>
  <body>কানাইঘাট প্রতিনিধিঃ কানাইঘাট কলেজের অধ্যক্ষ সামছুল আলম মামুনকে ভৎসনা করলেন কলেজ গভর্ণিং বডির সভাপতি সিলেট ৫ কানাইঘাট-জকিগঞ্জ আসনের সংসদ সদস্য বিরোধীদলীয় হুইপ কেন্দ্রীয় জাতীয় পাটির যুগ্ম মহাসচিব আলহাজ্ব সেলিম উদ্দিন। গতকাল রবিবার বিকাল ২টায় কানাইঘাট কলেজকে সরকারীকরণের লক্ষে দলিল সম্পাদন উপলক্ষ্যে এক সভায় তিনি এ ভৎসনা দেন। এ সময় তিনি কলেজের বিভিন্ন কার্যক্রম দেখে অধ্যক্ষ সামছুল আলম মামুনের প্রতি তীব্র ক্ষুব্দ প্রতিক্রিয়া ব্যাক্ত করেন। আলহাজ্ব সেলিম উদ্দিন এমপি তার বক্তব্যে বলেন যেখানে শিক্ষক কর্মচারী সহ ৬৪ জন এবং আড়াই হাজারের উপরে শিক্ষার্থী রয়েছেন সেখানে বর্তমান শিক্ষা বান্ধব সরকারের মাননীয় প্রধান মন্ত্রী জাতির জনকের সুযোগ্য কন্যা শেখ হাসিনার প্রতিশ্রুত বেসরকারী কলেজ সরকারী করণ প্রক্রিয়ার একটি বৃহৎ অনুষ্টানে গোটি কয়েক ছাত্র ও আট,দশ জন শিক্ষক দেখে তিনি দুঃখ প্রকাশ করেন। কারন এখন যদি শিক্ষকদের এই অবস্থা হয় তাহলে সরকারী করণের পর কি হবে এমন প্রশ্নও রাখেন তিনি। এ সময় কলেজের অধ্যক্ষ সামছুল আলম মামুনের সভাপতিত্বে ও অধ্যাপক ফরিদ আহমদের পরিচালনায় বক্তব্য রাখেন কলেজ গভর্ণিং বডির প্রতিষ্টাতা সভাপতি আব্দুল কাহির চৌধুরী, প্রতিষ্টাতা অধ্যক্ষ সিরাজুল ইসলাম, কানাইঘাট প্রেসক্লাবের প্রতিষ্টাতা সভাপতি কলেজ গভর্ণিং বডির সাবেক সদস্য দৈনিক সিলেটবাণীর নির্বাহী সম্পাদক এমএ হান্নান, উপজেলা পরিষদের ভাইস চেয়ারম্যান জাহাঙ্গীর আলম রানা, সদর ইউপির চেয়ারম্যান মামুন রশিদ, দিঘীরপাড় ইউপির চেয়ারম্যান আলী হোসেন কাজল, কলেজের উপাধ্যক্ষ লোকমান হোসেন, কলেজ গভণিং বডির সদস্য মঈন উদ্দিন মেম্বার, মখলিছুর রহমান, ইয়াকুব আলী, সাবেক সদস্য সাংবাদিক আব্দুন নুর, জাতীয় পাটির নেতা হাজী আব্দুল মালিক বটই মহাজন প্রমুখ। সভা শেষে কলেজ গভর্ণিং বডির সভাপতি সিলেট-৫ আসনের সংসদ সদস্য বিরোধীদলীয় হুইপ আলহাজ্ব সেলিম উদ্দিন বাংলাদেশ সচিবালয়ের সচিব,মাধ্যমিক ও উচ্চ শিক্ষা বিভাগের কাছে কলেজের সকল জমি, স্থাবর ও অস্থাবর সম্পত্তির দলিল সম্পাদন করেন। এমপি কলেজ ক্যাম্পাস ত্যাগের সময় অধ্যক্ষ সামছুল আলম মামুন তার গাড়িতে গিয়ে জড়িয়ে ধরার চেষ্টা করলে আলহাজ্ব সেলিম উদ্দিন পরিষ্কার ভাষায় বলে দেন আপনি কলেজের অধ্যক্ষ, মানুষকে সম্মান দিতে শিখুন।</body>
</article>
