<article>
  <headline>সালমানের মামা সিলেটের কুমকুম নিচু জাতের : হীরা</headline>
  <url>http://dainiksylhet.com/details/105014</url>
  <published_at>  প্রকাশিত হয়েছে : ১০:১৫:৪০,অপরাহ্ন ০৯ আগস্ট ২০১৭</published_at>
  <category>খুন</category>
  <body>আহমেদ জামান শিমুল:সালমান শাহর মামা আলমগীর কুমকুমকে একদমই চেনেন না বলে দাবি করেছেন ঢালিউডের এক সময়ের হার্টথ্রব এই নায়কের শ্বশুর  সাবেক ক্রিকেটার শফিকুল হক হীরা। এমনকি সংবাদমাধ্যমে দেয়া আলমগীর কুমকুমের বক্তব্যকে মিথ্যা, ভিত্তিহীন এবং ভিডিও বার্তা প্রকাশ করা রুবিকে মানসিকভাবে অসুস্থ বলেছেন তিনি।সম্প্রতি গণমাধ্যমে সালমান শাহ্‌র মামা আলমগীর কুমকুম অভিযোগ করেন, সালমানের শ্বশুর শফিকুল হক হীরা তার (সালমান শাহ) স্ত্রী সামিরাকে লাশের সাথে সিলেট যেতে দেননি। অন্যদিক সালমান আত্মহত্যা নয়, খুন হয়েছে— এ মর্মে ভিডিও বার্তা প্রকাশকারী রুবি বলেন, সামিরার পরিবারকে ধরলে সব রহস্য বেরিয়ে আসবে।এসব প্রসঙ্গে শফিকুল হক হীরা বলেন, ‘আমার শ্বশুরবাড়ীর লোকজন অনেক আগে থেকে কানাডায় থাকে। আমরা যদি সালমান হত্যার সাথে জড়িত থাকতাম তাহলে তো ওখানে অনেক আগেই চলে যেতে পারতাম। ১৯৭৪ সাল থেকেই তারা আমাদের বলছিল চলে যেতে। আমেরিকাতে আত্মীয় আছে, ওখানেও যেতে পারতাম।’চিত্রনায়ক সালমান শাহ’র মামাতিনি বলেন, ‘সামিরাকে নাকি আমি লাশের সাথে সিলেটে যেতে দিইনি। কিন্তু আমি তো ওখানেই ছিলাম না। আমি খবর পাই দুপুর সাড়ে বারোটায়। পৌঁছেছিলাম সাড়ে সাতটায়। এর আগেই লাশ নিয়ে চলে গিয়েছিল তারা। আমি এসে মেয়েকে ও বিল্ডিংয়ের দোতলায় ইনকাম ট্যাক্সের একজন ডেপুটি কমিশনারের বাসায় পাই খালি পায়ে। সেখান থেকে পুলিশের অনুমতি পাওয়ার পর তাকে আমার ধানমন্ডির বাসায় নিয়ে যাই।’শফিকুল হক হীরা বেশ ক্ষুব্ধ স্বরে বলেন, ‘আলমগীর কুমকুম কে? তাকে আমি চিনি না। তার মত স্বস্তা লোকের সাথে আমি কথা বলি না। সে তো আমাদের চেয়ে নিচু জাতের।’তিনি আরও বলেন, ‘আমার নানা আফতাব চৌধুরী আইয়ুব খানের আমলে মুসলিম লীগের এমএলএ ছিলেন। গান্ধীজী, জিন্না সাহেব ওনাদের সাথে তার সম্পর্ক ছিল।’সামীরার দ্বিতীয় বিয়ের ব্যাপারে হীরা বলেন, ‘কোন পরিবার আছে আমাদের দেশে যে একটা মেয়ে স্বামী খুনের সাথে জড়িত জেনে তাকে বিয়ে করবে। ও যদি দোষীই হত তাহলে ১৯৯৯ সালে মোস্তাকের পরিবার কিভাবে ওকে বউ হিসেবে নিল?’সালমান-সামিরা বিয়ে প্রসঙ্গে বলেন, ‘বাচ্চা মেয়ে না বুঝে চলে গিয়েছিল। প্রথমে তো আমরা মেনেই নিইনি।’হীরা প্রশ্ন রাখেন, ‘সালমান কেন এফডিসি থেকে এক মাসের জন্য ব্যান (নিষিদ্ধ) হয়েছিল। কেন সে সামিরাকে নিয়ে আলাদা ফ্ল্যাটে উঠতে বাধ্য হয়েছিল?’তিনি বলেন, ‘আমি তো আইনের উর্ধ্বে না। আমি বলব রুবির কাছে যদি প্রমাণ থাকে তাহলে দেশে এসে প্রমাণ করুক। আর যদি প্রমাণ না করতে পারে তাহলে তার শাস্তি হোক।’রুবিকে নিয়ে তিনি আরও বলেন, ‘রুবির প্রথম স্বামী ক্যাপ্টেন জামিল মারা যাবার পর থেকেই তো কিছুটা মানসিকভাবে সমস্যায় ভুগছে। তাছাড়া ও হোটেল থেকে কেন ভিডিও ছাড়লো?’-পরিবর্তনডটকম</body>
</article>
