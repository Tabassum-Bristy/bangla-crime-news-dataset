<article>
  <headline>সিলেট পুলিশ লাইন্সের কনস্টেবল সুনামগঞ্জে খুন</headline>
  <url>http://dainiksylhet.com/details/124516</url>
  <published_at>  প্রকাশিত হয়েছে : ৯:৪১:০০,অপরাহ্ন ০৬ এপ্রিল ২০১৮</published_at>
  <category>খুন</category>
  <body>সুনামগঞ্জ প্রতিনিধি: পারিবারিক কলহের জের ধরে সুনামগঞ্জ সদর উপজেলার গৌরারং ইউনিয়নের ইনাতনগর গ্রামে বড়ভাইয়ের হাতে সিলেট জেলা পুলিশ লাইন্সে কনস্টেবল পদে কর্মরত ছোটভাই নিজাম উদ্দিন (২৫) খুন হয়েছেন। বৃহস্পতিবার (৫ এপ্রিল) রাতে এ ঘটনা ঘটে। পুলিশসূত্রে জানা যায়, গত মঙ্গলবার (২ এপ্রিল) সাত দিনের ছুটি কাটাতে নিজ বাড়িতে আসেন নিজাম।সিলেট জেলা পুলিশের অতিরিক্ত পুলিশ সুপার (মিডিয়া) মো. মাহবুবুল আলম জানান, কনস্টেবল নিজাম উদ্দিন (৩২) কিছুদিন ধরে ছুটিতে ছিলেন। বৃহস্পতিবার পারিবারিক দ্বন্দ্বে তার ভাইয়ের সাথে তার সংঘর্ষ হয়। এ সময় নিজাম উদ্দিন (৩২) মাথায় গুরুতর আঘাতপ্রাপ্ত হন। পরে তাকে সিলেট ওসমানী মেডিকেল কলেজ হাসপাতালে নিয়ে আসা হলে কর্তব্যরত চিকিৎসক তাকে মৃত ঘোষণা করেন। খবর পেয়ে পুলিশ ঘটনাস্থল পরিদর্শন করেছে। এখন পর্যন্ত কাউকে আটক করা সম্ভব হয়নি।</body>
</article>
