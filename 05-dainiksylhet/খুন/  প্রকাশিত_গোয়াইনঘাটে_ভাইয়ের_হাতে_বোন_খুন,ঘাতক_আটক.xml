<article>
  <headline>গোয়াইনঘাটে ভাইয়ের হাতে বোন খুন,ঘাতক আটক</headline>
  <url>http://dainiksylhet.com/details/100278</url>
  <published_at>  প্রকাশিত হয়েছে : ৪:০৩:৪৬,অপরাহ্ন ০৭ জুন ২০১৭</published_at>
  <category>খুন</category>
  <body>গোয়াইনঘাট সংবাদদাতা: সিলেটের গোয়াইনঘাটে কিশোরী বোনকে জবাই করে খুন করেছে এক ভাই। নিহত তামান্না আক্তার (১৬) উপজেলার পশ্চিম জাফলং ইউনিয়নের আলীছড়া গ্রামের আব্দুল হাসিমের মেয়ে। বুধবার সকালে হত্যাকান্ডের এ ঘটনা ঘটে। নিহতের পরিবার ও স্থানীয় সূত্রে জানা যায় তামান্নার সাথে একই গ্রামের চান মিয়ার ছেলে জাফর মিয়ার (২০) প্রেমের সম্পর্ক ছিল। মঙ্গলবার রাত ১২টার দিকে বাড়িতে ফিরে তামান্না ও জাফরকে ঘনিষ্ঠ অবস্থায় দেখতে পেয়ে ক্ষিপ্ত হয় তামান্নার ভাই তাজুল ইসলাম। এ নিয়ে ভাই বোনের মধ্যে ঝগড়া হয়। এর জের ধরে সকাল ৮টার দিকে তাজুল বাড়ির পাশে তামান্নাকে জবাই করে খুন করে। ঘটনার পর ঘাতক ভাই তাজুল ইসলামকে আটক করে পুলিশে সোপর্দ করেছে স্থানীয় এলাকাবাসী। খবর পেয়ে থানার ওসি (তদন্ত) হিল্লোল রায় ঘটনাস্থল পরিদর্শন ও লাশের প্রাথমিক সুরতহাল রিপোর্ট তৈরী করে ময়না তদন্তের জন্য সিলেট ওসমানী মেডিকেল কলেজ হাসপাতাল মর্গে প্রেরণ করেন।</body>
</article>
