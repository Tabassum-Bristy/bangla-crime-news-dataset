<article>
  <headline>গুম, খুন ও জুলুম নির্যাতনের জবাব দিন: তাহসিনা রুশদীর লুনা</headline>
  <url>http://dainiksylhet.com/details/133557</url>
  <published_at>  প্রকাশিত হয়েছে : ৮:১০:২৫,অপরাহ্ন ১৭ জুলাই ২০১৮</published_at>
  <category>খুন</category>
  <body>সিলেট: বিএনপি চেয়ারপার্সন দেশনেত্রী বেগম খালেদা জিয়ার অন্যতম উপদেষ্টা ও জননেতা এম. ইলিয়াস আলীর সহধর্মিনী তাহসিনা রুশদীর লুনা আগামী ৩০ জুলাই সিলেট সিটি কর্পোরেশন নির্বাচনে বিএনপি চেয়ারপার্সন বেগম খালেদা জিয়ার মনোনীত ২০ দলীয় জোট প্রার্থী আরিফুল হক চৌধুরীকে ধানের শীষে ভোট দিয়ে সরকারের সকল গুম, খুন ও জুলুম নির্যাতনের সমুচিত জবাব দেবার আহ্বান জানান। তিনি নগরবাসীকে ভোট বিপ্লবের মাধ্যমে ধানের শীষ প্রতীকের বিজয় সুনিশ্চিত করতে প্রতিটি পাড়া মহল্লায় গিয়ে ভোট প্রার্থনার আহ্বান জানান। পাশাপাশি তিনি দেশনেত্রী বেগম খালেদা জিয়ার নিঃশর্ত মুক্তি ও জননেতা এম. ইলিয়াস আলীকে ফিরিয়ে দেবার জোর দাবি জানান এবং নগর ও দেশবাসীর দোয়া কামনা করেন। তিনি গতকাল মঙ্গলবার (১৭ জুলাই) বিকেলে নগরীর বিভিন্ন এলাকায় ধানের শীষের প্রার্থীর পক্ষে গণসংযোগ করেন। তিনি শিবগঞ্জ বাজার হতে গণসংযোগ শুরু করে উপশহর পয়েন্ট ফরহাদ খাঁর পুল সহ বিভিন্ন স্থানে গণসংযোগ করেন। এ সময় উপস্থিত ছিলেন জেলা বিএনপির সহ সভাপতি ও ওসমানী নগর উপজেলা বিএনপির সভাপতি সৈয়দ মতাহির আলী চেয়ারম্যান, জেলা বিএনপির সহ সভাপতি ও বিশ্বনাথ উপজেলা বিএনপির সভাপতি জালাল উদ্দিন চেয়ারম্যান, জেলা বিএনপির যুগ্ম সাধারণ সম্পাদক ও জননেতা এম. ইলিয়াস আলীর একান্ত সহকারী মো. ময়নুল হক, জেলা বিএনপির সমবায় বিষয়ক সম্পাদক ও বিশ্বনাথ উপজেলা বিএনপির সাধারণ সম্পাদক মো. লিলু মিয়া চেয়ারম্যান, জেলা ক্ষুদ্র ও ঋণ বিষয়ক সম্পাদক ও ওসমানীনগর উপজেলা বিএনপির ভারপ্রাপ্ত সাধারণ সম্পাদক এস.টি এম ফখর উদ্দিন চেয়ারম্যান, জেলা বিএনপির সহ শিশু বিষয়ক সম্পাদক দেলোয়ার হোসেন জয়, জেলা বিএনপির সদস্য রফিকুল ইসলাম, মুজিবুর রহমান, ওসমানীনগর উপজেলা বিএনপির যুগ্ম সম্পাদক ও যুবদলের আহ্বায়ক নজরুল ইসলাম, লন্ডন মহানগর বিএনপির যুগ্ম সম্পাদক আজিম উদ্দিন আজির, জেলা যুবদল নেতা কয়ছর আহমদ, রাসেল আহমদ আজির, বালাগঞ্জ বিএনপির যুগ্ম সম্পাদক আলাউদ্দিন রিপন, বিএনপি নেতা বকুল মিয়া, জেলা ছাত্রদলের সাবেক যুগ্ম সম্পাদক মিজানুর রহমান নেছার, মহানগর ছাত্রদলের সাবেক যুগ্ম সম্পাদক ইমাম উদ্দিন, জেলা ছাত্রদল নেতা জাহাঙ্গীর আলম বাবুল, বিশ্বনাথ ছাত্রদলের আহ্বায়ক মতিউর রহমান, বালাগঞ্জ ছাত্রদল সভাপতি আজমল আলী, জেলা ছাত্রদলের সাবেক সহ সাংগঠনিক সম্পাদক আব্দুর রহমান খালেদ ও রায়হান আহমদ, বালাগঞ্জ ছাত্রদলের সাধারণসম্পাদক সায়েম আহমদ সুহেল, জেলা ছাত্রদলের সাবেক আইন সম্পাদক সুহেল ইসলাম সুহেদ, জেলা ছাত্রদল নেতা মজনুর রহমান, ফাহিম আহমদ, মাহতাবুর রহমান, বদরুল হক, ফাহিম প্রমুখ।</body>
</article>
