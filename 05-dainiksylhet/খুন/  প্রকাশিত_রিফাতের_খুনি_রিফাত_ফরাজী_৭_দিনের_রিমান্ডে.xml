<article>
  <headline>রিফাতের খুনি রিফাত ফরাজী ৭ দিনের রিমান্ডে</headline>
  <url>http://dainiksylhet.com/details/158935</url>
  <published_at>  প্রকাশিত হয়েছে : ৮:২৪:৪৬,অপরাহ্ন ০৩ জুলাই ২০১৯</published_at>
  <category>খুন</category>
  <body>দৈনিকসিলেটডেস্ক: প্রকাশ্য দিবালোকে বরগুনার রিফাত শরীফ হত্যা মামলার দ্বিতীয় আসামি রিফাত ফরাজীর ৭ দিনের রিমান্ড মঞ্জুর করেছেন আদালত।বুধবার (৩ জুলাই) বিকেলে রিমান্ড মঞ্জুর করেন বরগুনার সিনিয়র জুডিশিয়াল ম্যাজিস্ট্রেট আদালতের বিচারক মোহাম্মদ সিরাজুল ইসলাম গাজী।রিফাত শরীফ হত্যা মামলার তদন্ত কর্মকর্তা বরগুনা সদর থানা পুলিশের ভারপ্রাপ্ত কর্মকর্তা (ওসি-তদন্ত) হুমায়ুন কবির রিমান্ডের বিষয়টি নিশ্চিত করেন।তিনি বলেন, আদালতে হাজির করে রিফাত ফরাজীর ১০ দিনের রিমান্ডের আবেদন করে পুলিশ। শুনানি শেষে তার ৭ দিনের রিমান্ড মঞ্জুর করেছেন আদালত।এরআগে মঙ্গলবার (২ জুলাই) রাত ২টার দিকে রিফাত ফরাজীকে গ্রেফতার করে পুলিশ। বুধবার সকাল সাড়ে ৯টায় বরগুনার পুলিশ সুপারের কার্যালয়ে সংবাদ সম্মেলন করে রিফাত ফরাজীকে গ্রেফতারের বিষয়টি জানান বরিশাল রেঞ্জের ডিআইজি মো. শফিকুল ইসলাম। এরপর তাকে আদালতে নেওয়া হয়।</body>
</article>
