<article>
  <headline>হবিগঞ্জে ইউপি সদস্যকে কুপিয়ে খুন</headline>
  <url>http://dainiksylhet.com/details/152314</url>
  <published_at>  প্রকাশিত হয়েছে : ১২:১৭:৪২,অপরাহ্ন ২৩ মার্চ ২০১৯</published_at>
  <category>খুন</category>
  <body>নিউজ ডেস্ক:: হবিগঞ্জের বানিয়াচংয়ে ময়না মিয়া (৬২) নামে এক ইউনিয়ন পরিষদ সদস্যকে কুপিয়ে হত্যা করেছে দুর্বৃত্তরা।শুক্রবার রাত ৯টার দিকে উপজেলার সদরের যাত্রাপাশা এলাকায় হত্যাকাণ্ডের এ ঘটনা ঘটে।বানিয়াচং থানার ভারপ্রাপ্ত কর্মকর্তা (ওসি) রাশেদ মোবারক ঘটনার সত্যতা নিশ্চিত করেছেন।নিহত ময়না মিয়া ৪ নম্বর বানিয়াচং দক্ষিণ পশ্চিম ইউনিয়ন পরিষদের ৩নম্বর ওয়ার্ডের সদস্য।ওসি রাশেদ মোবারক জানান, লাশের গায়ে ধারালো অস্ত্রের অনেকগুলো আঘাত রয়েছে। এটি নিঃসন্দেহে একটি হত্যাকাণ্ড। জড়িতদের গ্রেফতারে অভিযান চলছে বলে জানান ওসি।</body>
</article>
