<article>
  <headline>৬৩ বারের মতো পেছালো সাগর-রুনি হত্যা মামলার প্রতিবেদন</headline>
  <url>http://dainiksylhet.com/details/149463</url>
  <published_at>  প্রকাশিত হয়েছে : ১২:৪৯:১৭,অপরাহ্ন ১৭ ফেব্রুয়ারি ২০১৯</published_at>
  <category>খুন</category>
  <body>দৈনিকসিলেটডেস্ক: সাংবাদিক দম্পতি সাগর সরওয়ার ও মেহেরুন রুনি নাহার হত্যা মামলার তদন্ত প্রতিবেদন দাখিলের তারিখ পিয়িছে আগামী ৩১ মার্চ দিন ধার্য করেছেন আদালত। মামলাটিতে প্রতিবেদন দাখিলের জন্য এ পর্যন্ত ৬৩ বার সময় নিয়েছেন তদন্ত কর্মকর্তা।রোববার মামলাটিতে প্রতিবেদন দাখিলের জন্য দিন ধার্য ছিল। কিন্তু এদিন মামলার তদন্ত কর্মকর্তা র‌্যাবের সহকারী পরিচালক সহকারী পুলিশ সুপার মহিউদ্দিন আহমেদ প্রতিবেদন দাখিল না করায় ঢাকা মহানগর হাকিম দেব ব্রত বিশ্বাস নতুন এ দিন ধার্য করেন।এর আগে গত ১৫ মার্চ মামলার তদন্ত কর্মকর্তা র‌্যাবের সহকারী পুলিশ সুপার মহিউদ্দিন আহম্মদ সাগর রুনির হত্যা মামলার অগ্রগতির প্রতিবেদন ঢাকা মহানগর হাকিম খুরশীদ আলমের আদালতে দাখিল করেন।২০১২ সালের ১০ ফেব্রুয়ারি রাতে রাজধানীর পশ্চিম রাজাবাজারে সাংবাদিক দম্পতি মাছরাঙা টেলিভিশনের বার্তা সম্পাদক সাগর সরওয়ার এবং এটিএন বাংলার জ্যেষ্ঠ প্রতিবেদক রুনি নিজ ভাড়া বাসায় নির্মমভাবে খুন হন। পরদিন ভোরে তাদের ক্ষত-বিক্ষত লাশ উদ্ধার করা হয়।মামলাটিতে নিহত রুনির কথিত বন্ধু তানভীর রহমান, বাড়ির সিকিউরিটি গার্ড এনাম আহমেদ ওরফে হুমায়ুন কবির, রফিকুল ইসলাম, বকুল মিয়া, মিন্টু ওরফে বারগিরা মিন্টু ওরফে মাসুম মিন্টু, কামরুল হাসান অরুন, পলাশ রুদ্র পাল ও আবু সাঈদ গ্রেপ্তার হয়েছেন। আসামিদের মধ্যে তানভীর জামিনে আছেন।</body>
</article>
