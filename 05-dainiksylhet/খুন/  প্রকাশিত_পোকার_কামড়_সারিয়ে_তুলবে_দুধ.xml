<article>
  <headline>পোকার কামড় সারিয়ে তুলবে দুধ</headline>
  <url>http://dainiksylhet.com/details/127061</url>
  <published_at>  প্রকাশিত হয়েছে : ৮:৩২:০৩,অপরাহ্ন ০৩ মে ২০১৮</published_at>
  <category>খুন</category>
  <body>দৈনিকসিলেটডেস্ক:ক্যালসিয়াম ও প্রোটিনসমৃদ্ধ দুধ যেকোনো বয়সের মানুষের সুস্বাস্থ্যের জন্যই অনেক বেশি কার্যকরী। তবে পান করা বা মজাদার খাবার তৈরি করা ছাড়াও দুধের আরও কিছু ভিন্ন ব্যবহার আছে যা আমাদের অনেকের কাছেই অজানা। চলুন জেনে নেই দুধের এমন কিছু অজানা ব্যবহার সম্পর্কে।১। ফ্রিজে রাখা মাছের স্বাদ ফিরিয়ে আনতে অনেক সময় ডিপ ফ্রিজে কাঁচা মাছ রয়ে যায়। বেশিদিন ফ্রিজে থাকার ফলে মাছের স্বাদ পুরোপুরি নষ্ট হয়ে যায়। এই সমস্যা দূর করে দেবে দুধ। ফ্রিজ থেকে মাছ বের করে ঠান্ডা ছাড়িয়ে মাছ দুধ মিশ্রিত পানিতে ভিজিয়ে রাখুন ৩০ মিনিট। তারপর রান্না করুন। দেখবেন মাছের স্বাদ ফিরে এসেছে এবং গন্ধও নেই একেবারে।২। পোকার কামড় সারিয়ে তুলতে যে কোনো পোকার কামড় ব্যথাময়। পোকার এই ব্যথা জ্বালাপোড়া সারিয়ে তুলতে পারবেন দুধ দিয়ে। দুধ এবং লবণ দিয়ে পেস্ট তৈরি করুন। এই পেস্টটি পোকার কামড়ের স্থানে লাগান। এই মিশ্রণটি ত্বকের চুলকানি কমানোর পাশাপাশি ফোলাভাব কমিয়ে দেবে।৩। আসবাবপত্র পরিষ্কার করতে স্প্রে বোতলে দুধ এবং লেবুর রস একসাথে মিশিয়ে মিশ্রণ তৈরি করুন। কাঠের আসবাবপত্রের উপরে স্প্রে করুন। দুধ আসবাবপত্র থেকে ধুলাবালি ময়লা দূর করে আসবাবপত্রে উজ্জ্বলতা বৃদ্ধি করে।৪। কাপড় থেকে দাগ তুলতে কাপড় থেকে দাগ তুলতে ব্যবহার করতে পারেন দুধ। কিছুটা অদ্ভুত শোনালেও দুধ দাগ দূর করতে বেশ কার্যকর। কলমের কালি দাগের উপর কিছুটা দুধ দিয়ে দিন কিছুক্ষণ ঘষুন। এই দুধে কাপড়টি সারা রাত ভিজিয়ে রাখুন। পরের দিন সকালে ধুয়ে ফেলুন।৫। চামড়ার জিনিস চকচকে করতে চামড়ার জিনিসপত্র দ্রুত উজ্জ্বলতা হারিয়ে ফেলে। এই উজ্জ্বলতা ফিরে আনতে দুধের জুড়ি নেই। একটি কাপড় দুধে ভিজিয়ে সেটি দিয়ে চামড়ার জিনিসপত্র মুছে ফেলুন। এরপর কিছুক্ষণ অপেক্ষা করুন। শুকিয়ে গেল দেখবেন আগের মত সাইন করছে।সূত্র: রেমিডিস এন্ড হার্বস</body>
</article>
