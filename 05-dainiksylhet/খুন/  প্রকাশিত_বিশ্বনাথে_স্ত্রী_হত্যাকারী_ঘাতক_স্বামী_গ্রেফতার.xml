<article>
  <headline>বিশ্বনাথে স্ত্রী হত্যাকারী ঘাতক স্বামী গ্রেফতার</headline>
  <url>http://dainiksylhet.com/details/99287</url>
  <published_at>  প্রকাশিত হয়েছে : ৯:০২:৩২,অপরাহ্ন ২৫ মে ২০১৭</published_at>
  <category>খুন</category>
  <body>বিশ্বনাথ প্রতিনিধি : বিশ্বনাথে স্ত্রী খুন করার দায়ে জিতু মিয়া নামের ঘাতক স্বামীকে গ্রেফতার করেছে পুলিশ।আজ বুধবার বিকেল ৪ টায় সুনামগঞ্জ জেলার জগন্নাথপুর উপজেলা থেকে তাকে গ্রেফতার করা হয়। গ্রেফতারকৃত জিতু বিশ্বনাথ উপজেলার মান্ধারুকা গ্রামের ইসমাইল আলীর পুত্র। সে পেশায় একজন বাবুর্চি।পুলিশ জানায়, পারিবারিক কলহের জেরে আজ বুধবার ভোর রাতে দেশীয় অস্ত্র দিয়ে তার স্ত্রী মাশেদা বেগমকে(৩৫) পেটে উপর্যুপরি আঘাত করে পালিয়ে যায় জিতু। আহত মাশেদার আর্তচিৎকারে প্রতিবেশীরা তাকে সিলেট ওসমানী মেডিকেল কলেজ হাসপাতালে নিলে কর্তব্যরত চিকিৎসক তাকে মৃত ঘোষণা করেন। হত্যার পর বিকেল পর্যন্ত ঘাতক স্বামী পলাতক ছিল।স্থানীয় সাংবাদিকদের জিতু মিয়া বলেন, কাদির মিয়া নমের এক ব্যাক্তির সাথে পরকিয়ার জেরে তাদের পারিবারিক কলহ চরম পর্যায়ে উঠার দাবি করেন তিনি। তাই  স্ত্রীকে অস্ত্র দিয়ে হত্যার উদ্দেশ্যে আঘাত করেন জিতু।বিশ্বনাথ থানার অফিসার ইন-চার্জ (ওসি) মনিরুল ইসলাম পিপিএম বলেন, স্ত্রী হত্যার অভিযোগে ঘাতক স্বামী জিতু মিয়াকে জগন্নাথপুর সদর থেকে গ্রেপ্তার করা হয়েছে। এঘটনায় মামলার দায়েরের প্রস্তুতি চলছে।</body>
</article>
