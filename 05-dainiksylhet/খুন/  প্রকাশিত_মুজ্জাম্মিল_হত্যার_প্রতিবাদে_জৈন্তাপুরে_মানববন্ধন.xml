<article>
  <headline>মুজ্জাম্মিল হত্যার প্রতিবাদে জৈন্তাপুরে মানববন্ধন</headline>
  <url>http://dainiksylhet.com/details/122153</url>
  <published_at>  প্রকাশিত হয়েছে : ৭:১৮:০৬,অপরাহ্ন ১১ মার্চ ২০১৮</published_at>
  <category>খুন</category>
  <body>সিলেটের জৈন্তাপুর উপজেলার হরিপুর বাজার মাদরাসার মেধাবী ছাত্র শহিদ মুজ্জাম্মিল আলীর হত্যাকারী খুনিদের ফাঁসি ও আলেম উলামা তওহিদী জনতার উপর মিথ্যা মামলা প্রত্যাহারের দাবীতে ১১মার্চ রবিবার দুপুর ২টায় জৈন্তাপুর উপজেলা সদরে এক বিশাল মানববন্ধন করেছে ঈমান-আক্বিদা সংরক্ষণ কমিটি। শায়খুল হাদিস আল্লামা আব্দুল কাদির বাগেরখালীর সভাপতিত্বে ও মাওলান আব্দুল ওয়াদুদের পরিচালনায় প্রদান অতিথির বক্তব্য রাখেন, ঈমান-আক্বিদা সংরক্ষণ কমিটির কেন্দ্রীয় মহাসচিব ও হরিপুর বাজার মাদরাসার মুহতামিম মাওলানা শায়খ হিলাল আহমদ। তিনি তার বক্তব্যে বলেন, গত ২৬ফেব্রুয়ারী থেকে আজ ১১ মার্চ প্রায় দীর্ঘ ১৩ দিন অতিবাহিত হলেও প্রশাসন উল্লেখযোগ্য কোন খুনিদের গ্রেফতার করতে পারেনি। প্রশাসনের প্রতি হুশিয়ারী উচ্চারন করে বলেন, আগামী ১৮মার্চ জাফলং আমির মিয়া উচ্চ বিদ্যালয় মাঠে মহাসমাবেশের আগ পর্যন্ত প্রশাসন যদি খুনিদের গ্রেফতার ও মিথ্যা মামলা প্রত্যাহার না করা হয় তাহলে ১৮ মার্চের মহাসমাবেশ থেকে আমরা কঠোর কর্মসূচি দিতে বাধ্য হবো। বক্তব্য রাখেন, জৈন্তাপুর উপজেলা চেয়ারম্যান জয়নাল আবেদীন,ভাইস চেয়ারম্যান বশির উদ্দীন এম এ, সাবেক চেয়ারম্যান মৌলভী রহমতউল্লাহ, সাবেক চেয়ারম্যান কামাল উদ্দীন,দরবস্ত ইউ/পি চেয়ারম্যান বাহারুল আলম বাহার, চারিকাটা ইউ/পি চেয়ারম্যান শাহ আলম চৌধুরী তোফায়েল, মাওলানা নুরুল হক, বিশিষ্ট মুরব্বী আলা উদ্দীন, বিশিষ্ট রাজনিতীবিদ ফারুক আহমদ, মাওলানা আব্দুল জব্বার, মাওলানা ওলিউর রহমান, মাওলানা হারুনুর রশিদ, মাওলানা আব্দুল হামিদ,মুফতী জিল্লুর রহমান, মাওলানা আব্দুল মান্নান, মাওলানা আব্দুল মালিক, মাওলানা জয়নাল আবেদীন, মাওলানা কবির আহমদ,জাকারিয়া মাহমুদ, মাওলানা খালেদ আহমদ, সিলেট জেলা মাদানী কাফেলার আহ্বায়ক হাফিজ মাসউদ আজাহার, মাসুম আল মাহদী প্রমুখ। মানববন্ধন শেষে জৈন্তাপুর উপজেলা নির্বাহী কর্মকর্তা বরাবরে স্মারক লিপি প্রদান করা হয়। স্মারক লিপিতে নিম্নোক্ত দাবী দাওয়া উল্লেখ করা হয়। মাদরাসার ছাত্র শহীদ মাওলানা মুজ্জাম্মিলকে নৃশংসভাবে হত্যাকারী খুনিদের গ্রেফতার করে দ্রুত বিচার আইনে সর্বোচ্চ শাস্তি ফাসি কার্যকর করতে হবে, ভন্ড মাজারপূজারী এখলাছুর রহমান গং কর্তৃক মাদরাসার শিক্ষক ছাত্রদের দাওয়াত করে নিয়ে পরিকল্পিত হত্যার চক্রান্তকারীদেরকে গ্রেফতার করে দৃষ্টান্তমূলক শাস্তি দিতে হবে, ষড়যন্ত্রমূলক ভাবে আলিম উলামা, জনপ্রতিনিধি, মুরুব্বিয়ান ও ছাত্রদের উপর দায়েরকৃত মিথ্যা মামলা নিঃশর্তভাবে অবিলম্বে প্রত্যাহার করতে হবে, ঈমান আক্বিদা সংরক্ষণ কমিটির আহত নেতা কর্মী ও হরিপুর মাদরাসার মুহাদ্দিছ মাও: আব্দুস সালাম ও মৌলভী আব্দুল কাদির সহ সকলের চিকিৎসা খরচ ও ক্ষতিপূরণ দিতে হবে, ভন্ড মাজারপূজারীদের ইসলামের নামে ইসলামের অপব্যাখা দানকারীদের অত্র এলাকায় কোন ধরনের সভা মাহফিলের অনুমতি প্রদান করা যাবে না। বিজ্ঞপ্তি </body>
</article>
