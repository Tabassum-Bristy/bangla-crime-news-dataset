<article>
  <headline>নবীগঞ্জে লন্ডন প্রবাসীর মা ও স্ত্রী খুন</headline>
  <url>http://dainiksylhet.com/details/128002</url>
  <published_at>  প্রকাশিত হয়েছে : ৯:২০:২৪,অপরাহ্ন ১৪ মে ২০১৮</published_at>
  <category>খুন</category>
  <body>দিদার এলাহী সাজু:নবীগঞ্জ উপজেলার সাদলাপুর গ্রামে মধ্যরাতে বসতঘরে এক লন্ডন প্রবাসীর মা ও স্ত্রীর রক্তাক্ত লাশ উদ্ধার করেছে থানা পুলিশ। রবিবার দিবাগত রাত প্রায় ১১টায় ওই লাশ দু’টি উদ্ধার করা হয়। নিহতরা হল, উপজেলার সাদুল্লাপুর গ্রামের রাজা মিয়ার স্ত্রী মালা বেগম (৫০) ও তার পুত্র বধু লন্ডন প্রবাসী আখলাছ মিয়ার স্ত্রী রুমি বেগম (২২)। ঘটনাটি নিয়ে এলাকায় তোলপাড় সৃষ্টি হয়েছে। স্থানীয় সূত্র জানায়, উল্লেখিত সময়ে বসতঘরে ওই দু’জনের রক্তাক্ত দেহ পড়ে থাকতে দেখেন প্রতিবেশীরা। পরে খবর পেয়ে নবীগঞ্জ থানার ওসি আতাউর রহমানের নেতৃত্বে একদল পুলিশ তাদের উদ্ধার করে উপজেলা স্বাস্থ্য কমপ্লেক্সে পাঠায়। সেখানে কর্তব্যরত চিকিৎসক তাদের মৃত ঘোষণা করেন। তবে তাৎক্ষণিকভাবে হত্যাকান্ডের বিষয়ে কিছুই জানা যায়নি। পুলিশ বলছে বিষয়টি গুরুত্বসহকারে খতিয়ে দেখা হচ্ছে।</body>
</article>
