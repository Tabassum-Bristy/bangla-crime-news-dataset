<article>
  <headline>ছালিক হত্যার প্রতিবাদে দক্ষিণ সুরমায় মানববন্ধন</headline>
  <url>http://dainiksylhet.com/details/160944</url>
  <published_at>  প্রকাশিত হয়েছে : ৬:৩৬:৩৪,অপরাহ্ন ২৫ জুলাই ২০১৯</published_at>
  <category>খুন</category>
  <body>দৈনিকসিলেটডটকম : দক্ষিণ সুরমার চাঁন্দাই তালুকদারপাড়ার ছালিক মিয়াকে নৃসংস ভাবে কুপিয়ে হত্যার ঘটনায় উত্তাল হয়ে উঠেছে দক্ষিণ সুরমা। এ ঘটনায় খুনিদের গ্রেফতার ও ফাঁসির দাবীতে মানববন্ধনের কর্মসূচী পালন করেছে দক্ষিণ সুরমার সচেতন মহল।২৫ জুলাই বৃহস্পতিবার বেলা ১১ টায় দক্ষিণ সুরমার শিববাড়ী বাজার পয়েন্টে এ কর্মসূচী পালন করা হয়। মানববন্ধন কর্মসূচীতে বক্তারা ৭ দিনের মধ্যে খুনিদের গ্রেফতার করে ফাঁসির দাবী করেন। অন্যতায় কঠোর কর্মসূচীর ঘোষণা দেন।সাবেক মেম্বার সোলেমান মিয়ার সভাপতিত্বে সমাজসেবী মোঃ বাবুল হোসেনের পরিচালনায় মানববন্ধনে প্রধান অতিথির বক্তব্য রাখেন বরইকান্দি ইউনিয়ন পরিষদের চেয়ারম্যান আলহাজ্ব হাবিব হোসেন।মানববন্ধনে একাত্ততা ঘোষণা করে বক্তব্য রাখেন- বিশিষ্ট ব্যবসায়ী ও সমাজসেবী হাজী আব্দুস সাত্তার, রবীন্দ কুমার আশীষ, অলিউর রহমান, মাহমদ আলী নিজাম উদ্দিন, নজরুল ইসলাম তোরণ, আতাউর রহমান আফরোজ, ১নং ওয়ার্ড মেম্বার আশিকুর রহমান, ২নং ওয়ার্ড মেম্বার এহসানুল হক ছানু , ৫নং ওয়ার্ড মেম্বার জাবেদ, ৬নং ওয়ার্ড মেম্বার সৈয়দ মুমিনুর রহমান সুমিত, ৮নং ওয়ার্ড মেম্বার লয়লু মিয়া, ৯নং ওয়ার্ড মেম্বার কামাল আহমদ, শাহজাহান খান, আজমল হোসেন, মাওলানা হেলাল আহমদ, বাহার উদ্দিন বাহার, আব্দুল মন্নান, নিহতের বড় ভাই নূর মিয়া, আজমল হোসেন, শাহীন রানা, আনওয়ার হোসেন মন্টু, দিলওয়ার হোসেন দিলু, সাবেক মেম্বার সানর মিয়া, ইভন খান, রাসেল আহমদ, আব্দুল করিম, নিহতের ছোট ভাই জুবেদ আহমদ, সমরাজ মিয়া, উম্মর মিয়া, আওয়ামী লীগ নেতা সেলিম আহমদ, নিহতের ভাই জাবেদ আহমদ, ভাগ্নি খাদিজা আক্তার শিল্পা, ভাতিজি তাহমিনা আক্তার মরিয়ম, প্রমুখ।মানববন্ধনে বরইকান্দি ইউপির চেয়ারম্যান হাবিব হোসেন বলেন, নিহত ছালিক মিয়া আমার ইউনিয়নের চাঁন্দাই তালুকদারপাড়ার ৯নং ওয়ার্ডের বাসিন্দা আমরা এই ন্যাক্কারজনক ঘটনায় ইউনিয়নবাসীর পক্ষ থেকে হত্যাকারীদের গ্রেফতার ও শাস্তির দাবী জানাচ্ছি।এদিকে মানববন্ধন থেকে ৭ দিনের কর্মসূচি ঘোষণা করা হয়েছে। কর্মসূচির মধ্যে শুক্রবার বাদ জুমা ইউনিয়নের সকল মসজিদে ছালিক মিয়ার জন্য দোয়া, এবং রোব্বারে খুনিদের গ্রেফতার ও শাস্তির দাবী জানিয়ে জেলা প্রশাসক বরাবরে স্মারকলিপি প্রদান করা হবে।</body>
</article>
