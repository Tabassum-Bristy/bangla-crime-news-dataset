<article>
  <headline>কোম্পানীগঞ্জে পাথর ব্যবসায়ীকে কুপিয়ে হত্যা</headline>
  <url>http://dainiksylhet.com/details/143091</url>
  <published_at>  প্রকাশিত হয়েছে : ৩:৫১:৫২,অপরাহ্ন ২১ নভেম্বর ২০১৮</published_at>
  <category>ডাকাতি</category>
  <body>দৈনিকসিলেটডটকম: কোম্পানীগঞ্জে প্রতিপক্ষের হামলায় এক পাথর ব্যবসায়ী নিহত হয়েছেন। বুধবার সকালে উপজেলার পাড়ুয়া এলাকায় এ হামলার ঘটনা ঘটে বলে পুলিশ জানিয়েছে।নিহত শুকুর আলী (৪০) উপজেলার নয়াগাঙ্গেরপাড় এলাকার ইব্রাহীম আলীর ছেলে।কোম্পানীগঞ্জ থানার ভারপ্রাপ্ত কর্মকর্তা ওসি তাজুল ইসলাম জানান, বুধবার সকালে ১০-১২ জনের একদল দুর্বৃত্ত শুকুর আলীকে ধারালো অস্ত্র দিয়ে কুপিয়ে পালিয়ে যায়। গুরুতর অবস্থায় তাকে পড়ে থাকতে দেখে স্থানীয়রা উপজেলা স্বাস্থ্য কমপ্লেক্সে নিলে চিকিৎসকরা তাকে মৃত ঘোষণা করে।ওসি জানান, নিহত শুকুরের বিরুদ্ধে কোম্পানীগঞ্জ থানায় একাধিক ডাকাতির মামলা রয়েছে। সম্প্রতি তিনি ডাকাতি ছেড়ে দিয়ে পাথর ব্যবসা শুরু করেন। গত এক সপ্তাহ আগে শুকুরের দেয়া তথ্যমতে এক ডাকাত সর্দারকে গ্রেপ্তার করে পুলিশ। তার ধারণা এ ঘটনার জেরে ডাকাত দলের সদস্যরা তাকে হত্যা করেছে। লাশটি ওসমানী মেডিকেল কলেজ হাসপাতাল মর্গে পাঠানো হয়েছে। </body>
</article>
