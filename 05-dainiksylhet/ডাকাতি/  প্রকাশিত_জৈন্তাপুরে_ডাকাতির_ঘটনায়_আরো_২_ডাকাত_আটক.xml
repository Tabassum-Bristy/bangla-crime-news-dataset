<article>
  <headline>জৈন্তাপুরে ডাকাতির ঘটনায় আরো ২ ডাকাত আটক</headline>
  <url>http://dainiksylhet.com/details/164337</url>
  <published_at>  প্রকাশিত হয়েছে : ৯:০৩:৫৭,অপরাহ্ন ০৯ সেপ্টেম্বর ২০১৯</published_at>
  <category>ডাকাতি</category>
  <body>জৈন্তাপুর প্রতিনিধি:সিলেটের জৈন্তাপুর উপজেলার সারীঘাট শাপলা ফিলিং ষ্টেশনের ২০লক্ষ টাকা ডাকাতি মামলার আরও ২ জন আসামী কে গ্রেফতার করেছে জৈন্তাপুর মডেল থানা পুলিশ। পুলিশ সূত্রে জানা যায়, (০৮ সেপ্টেম্বর) দিবাগত রাত ৮টায় কানাইঘাট থানা পুলিশের সহায়তায় জৈন্তাপুর মডেল থানার ভারপ্রাপ্ত কর্মকর্তা (ওসি) শ্যামল বণিক এর নির্দেশনায় এস.আই আজিজুর রহমান গোপন সংবাদের ভিত্তিত্বে কানাইঘাট থানার গাছবাড়ী এলাকা থেকে তাদেরকে আটক করে জৈন্তাপুর থানায় নিয়ে আসে। জৈন্তাপুর মডেল থানায় মামলা নং-০৩, তারিখ ০৫-০৮-১৯ইং। যা পেনাল কোড এর ঘটনায় জড়িত তথ্যের ভিত্তিত্বে ডাকাতির ঘটনায় জড়িত থাকার প্রমান রয়েছে। আটককৃতরা হলো- কানাইঘাট উপজেলার ছলিতাবাড়ী গ্রামের রহিম উদ্দিনের ছেলে আব্দুর রহমান (২৫), একই উপজেলার বাউরভাগ লামাপাড়া গ্রামের মন্তাজ আলীর ছেলে মনসুর আহমদ (২৩)। উল্লেখ্য গত ৪ আগস্ট জৈন্তাপুর শাপলা ফিলিং ষ্টেশন ডাকাতির ঘটনায় জৈন্তাপুর মডেল থানায় দায়ের কৃত মামলায় আটককৃত আসামীদের দেওয়া তথ্যের ভিত্তিত্বে আব্দুর রহমান ও মনসুর আহমদকে আটক করা হয়। থানার ভারপ্রাপ্ত কর্মকর্তা (ওসি) শ্যামল বণিক আটকের কথা স্বীকার করে বলেন, ডাকাতির ঘটনায় দায়েরকৃত মামলায় আটককৃতদের দেওয়া তথ্যের ভিত্তিত্বে কানাইঘাট থানা পুলিশের সহায়তায় অভিযান পরিচালনা করে ডাকাত সদস্য আব্দুর রহমান ও মনসুর আহমদকে আটক করতে সক্ষম হই। আটককৃতদের ডাকাতি মালায় আটক দেখিয়ে আদালতে সোপর্দ করা হবে।</body>
</article>
