<article>
  <headline>কানাইঘাটে পুলিশের উপর হামলা ওয়ারেন্টভুক্ত আসামী নিহত</headline>
  <url>http://dainiksylhet.com/details/115651</url>
  <published_at>  প্রকাশিত হয়েছে : ১০:১০:৪৩,অপরাহ্ন ২২ ডিসেম্বর ২০১৭</published_at>
  <category>ডাকাতি</category>
  <body>কানাইঘাট প্রতিনিধি: কানাইঘাট উপজেলার ৪ নং সাতবাঁক ইউনিয়নের চরিপাড়া গ্রামে পুলিশের সাথে গোলাগুলিতে হবিবুর রহমান হবি (৪৫) নামে ডাকাতি মামলার এক ওয়ারেন্টভুক্ত আসামী নিহত হয়েছেন। এ ঘটনায় চার পুলিশ সদস্যসহ আরো ৫/৬ জন আহত হয়েছেন। সিলেটের অতিরিক্ত পুলিশ সুপার ও মিডিয়া অফিসার শামসুল আলম সরকার বিষয়টি নিশ্চিত করে বলেন, বৃহস্পতিবার রাত সাড়ে ৯টার দিকে কানাইঘাট থানার পুলিশ ওয়ারেন্টি আসামী হিসাবে হবিবুর রহমানকে ধরতে যায়। এ সময় হবিসহ তার পরিবারের সদস্যরা পুলিশের সাথে গোলাগুলিতে লিপ্ত হয়। গোলাগুলির এক পর্যায়ে ডাকাত হবি নিহত হয়। এ ঘটনায় আরো কয়েকজন পুলিশ সদস্য আহত হয়েছেন বলে জানান তিনি। তিনি জানান, হবির লাশ ময়না তদন্তের জন্য ওসমানী মেডিকেল কলেজ মর্গে প্রেরণ করা হচ্ছে।</body>
</article>
