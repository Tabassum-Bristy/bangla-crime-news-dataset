<article>
  <headline>‘সবাইকে ঐক্যবদ্ধ হয়ে নৌকার বিজয় নিশ্চিত করতে হবে’</headline>
  <url>http://dainiksylhet.com/details/140609</url>
  <published_at>  প্রকাশিত হয়েছে : ৭:১২:৫১,অপরাহ্ন ১৬ অক্টোবর ২০১৮</published_at>
  <category>ডাকাতি</category>
  <body>সিলেট : সিলেট-৪ আসনের সংসদ সদস্য ও ডাক, টেলিযোগাযোগ ও তথ্য প্রযুক্তি মন্ত্রণালয়ের সংসদীয় কমিটির সভাপতি ইমরান আহমদ মঙ্গলবার (১৬ অক্টোবর) সকাল ১০টায় কোম্পানীগঞ্জের দক্ষিণ রনিখাই ইউনিয়নের পুর্ণাচগাও গ্রামের পূজামন্ডপ পরিদর্শন করেন। এ সময় গরীব ও দুস্থদের মাঝে বস্ত্র বিতরণ করেন। এরপর সকাল ১১টায় তিনি ইমরান আহমদ কারিগরি কলেজের উন্নয়ন কাজ পরিদর্শন করেন ও বর্ণি হইতে ডাকাতি বাড়ি পর্যন্ত নতুন রাস্তার ভিস্তি স্থাপন, ইসলামগঞ্জ বাজার হইতে মেঘারগাও রাস্তা পাকাকরণের ভিত্তি প্রস্তর স্থাপন করেন। এরপর মাঝেরগাঁও, কালাইরাগ ও উপজেলার বিভিন্ন পূজামন্ডপ পরিদর্শন করেন ও মতবিনিময় সভা করেন। সকাল সাড়ে ১১টায় বর্ণি উচ্চ বিদ্যালয়ের নবনির্মিত ভবনের ভিত্তিপ্রস্তর স্থাপন করেন। এ উপলক্ষ্যে এক আলোচনা সভা অনুষ্ঠিত হয়। বর্ণি উচ্চ বিদ্যালয় পরিচালনা কমিটির সভাপতি আব্দুল খালিকের সভাপতিত্বে ও মহানগর যুবলীগের সদস্য ও কোম্পানীগঞ্জ আওয়ামী লীগ নেতা হাবিবুর রহমান ভুট্টোর পরিচালনায় প্রধান অতিথির বক্তব্য রাখেন সিলেট-৪ আসনের সংসদ সদস্য ও ডাক, টেলিযোগাযোগ ও তথ্য প্রযুক্তি মন্ত্রণালয়ের সংসদীয় কমিটির সভাপতি ইমরান আহমদ। এসময় তিনি বলেন, বিগত ১০ বছরে আওয়ামী সরকারের আমলে কোম্পানীগঞ্জে যা উন্নয়ন হয়েছে অতীতে কখনো এরকম উন্নয়ন হয়নি। কোম্পানীগঞ্জে হাইটেক পার্ক, কারিগরি কলেজ, রাস্তাঘাট, মসজিদ, মাদ্রাসা, বিদ্যুতায়ন সহ নানামুখী ব্যাপক উন্নয়ন সাধিত হয়েছে। তাই উন্নয়নের এ ধারা অব্য্যাহত রাখতে আগামী একাদশ জাতীয় সংসদ নির্বাচনে সবাইকে ঐক্যবদ্ধ হয়ে নৌকার বিজয় নিশ্চিত করতে হবে। এসময় আরো উপস্থিত ছিলেন ও বক্তব্য রাখেন সিলেট জেলা আওয়ামী লীগের প্রচার ও প্রকাশনা সম্পাদক ও এডিশনাল পিপি এডভোকেট মাহফুজুর রহমান, জেলা আওয়ামী লীগের সদস্য এডভোকেট আজমল আলী, জেলা পরিষদের ১নং প্যানেল চেয়ারম্যান জয়নাল আবেদীন, উপজেলা আওয়ামী লীগের সভাপতি আলী আমজদ, সাধারণ সম্পাদক আফতাব আলী কালা, সহ সভাপতি এম.এ রফিক, যুগ্ম সাধারণ সম্পাদক হুমায়ূন কবির মছব্বির, গোয়াইনঘাট কলেজের অধ্যক্ষ ফজলুল হক, সাংগঠনিক সম্পাদক জাহাঙ্গীর আলম, উপজেলা শ্রমিক লীগের সভাপতি আব্দুল ওয়াদুদ, জেলা পরিষদ সদস্য তামান্না হেনা, দক্ষিণ রণিখাই ইউনিয়ন চেয়ারম্যান রুকন উদ্দিন, ১নং পশ্চিম ইসলামপুর ইউনিয়ন আওয়ামী লীগের সভাপতি হাজী শামীম আহমদ, তেলিখাল ইউপি সভাপতি কমর উদ্দিন, রণিখাই ইউপি সভাপতি আব্দুল হাসিম, সাধারণ সম্পাদক নরেশ বাবু, অধ্যক্ষ শাকির উদ্দিন, স্বেচ্ছাসেবক লীগ নেতা ও উপজেলা ছাত্রলীগের সাবেক সহ সভাপতি সাইফুল ইসলাম, উপজেলা যুবলীগের আহ্বায়ক হাজী আলা উদ্দিন, যুগ্ম আহ্বায়ক আব্দুর রহমান, উপজেলা যুবলীগের আহ্বায়ক কমিটির সদস্য এম. সুহেল আহমদ, জুয়েল আহমদ, রিয়াজুল, দক্ষিণ রণিখাই ইউনিয়ন যুবলীগের সভাপতি জমির আলী, সহ সভাপতি এখলাছুর আলী, পশ্চিম ইসলামপুর ইউনিয়ন যুবলীগের মদরিছ আলী, বিশিষ্ট মুরব্বি সুনা মিয়া মেম্বার, শফিক মেম্বার, নিজাম উদ্দিন, ছয়ফুল আলম, অধ্যক্ষ রুহুল আমীন, কামাল হোসেন, হেলাল আহমদ, দক্ষিণ রণিখাই ইউনিয়ন যুবলীগের সাধারণ সম্পাদক ফয়ছল আহমদ, বাবুল আহমদ, প্রধান শিক্ষক সাজ্জাদুর রহমান, সহকারী শিক্ষক রুমি বেগম, উপজেলা ছাত্রলীগের সভাপতি এখলাছুর রহমান, সহ সভাপতি সামসুল আলম, দিলোয়ার হোসেন, রূপক চন্দ দাস, জাহেদুল হাসান, দক্ষিণ রণিখাই ইউনিয়ন ছাত্রলীগের সভাপতি সইদুজ্জামান সাচ্চা, সাধারণ সম্পাদক মুনশি লকেস প্রমুখ। </body>
</article>
