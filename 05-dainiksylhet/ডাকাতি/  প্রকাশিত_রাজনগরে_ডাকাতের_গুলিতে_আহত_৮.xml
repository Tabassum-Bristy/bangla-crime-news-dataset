<article>
  <headline>রাজনগরে ডাকাতের গুলিতে আহত ৮</headline>
  <url>http://dainiksylhet.com/details/99503</url>
  <published_at>  প্রকাশিত হয়েছে : ৭:৫৩:৪৪,অপরাহ্ন ২৭ মে ২০১৭</published_at>
  <category>ডাকাতি</category>
  <body>মৌলভীবাজার প্রতিনিধি: জেলার রাজনগরে এক প্রবাসীর বাড়িতে দুর্ধর্ষ ডাকাতি সংঘঠিত হয়েছে। এসময় ডাকাতদের ছুড়া গুলিতে স্থানীয় ৮ ব্যক্তি গুলিবিদ্ধ হয়েছেন। ঘটনাটি ঘটেছে গত শুক্রবার (২৬ মে) রাত ২ টার দিকে মুন্সিবাজার ইউনিয়নের মিয়ারকান্দি গ্রামে। স্থানীয় সূত্রে জানা যায়, উপজেলার  মুন্সিবাজার ইউনিয়নের মিয়ারকান্দি গ্রামের প্রবাসী মুসলিম মিয়ার বাড়িতে ডাকাতরা ডাকাতি শেষে মালামাল নিয়ে যাওয়ার সময় বাড়ির লোকজনের হাল্লা-চিৎকার শোনে এলাকার কোন এক ব্যক্তি ইসলামপুর জামে মসজিদের মাইকে এলাকায় ডাকাত ঢুকেছে এলান দিলে স্থানীয় লোকজন বাড়ি ঘর থেকে বেরিয়ে আসে। এসময় তারা ডাকাতদের গতিরোধ করতে চাইলে ডাকাতরা এলোপাতারি গুলিতে ৮ জন গুলিবিদ্ধ হন। তাদেরকে উদ্ধার করে মৌলভীবাজার সদর হাসপাতালে নিয়ে আসলে তাদের অবস্থার আশঙ্কাজনক হওয়ায় কর্তব্যরত চিকিৎসক উন্নত চিকিৎসার জন্য সিলেট এম.এ.জি ওসমানি মেডিকেল কলেজ হাসপাতালে প্রেরণ করেন। আহতরা হলেন, মুসলিম মিয়া (৫০), গফুর মিয়া (৫৫), লেচু মিয়া (৬০),আকদ্দছ মিয়া (৫৫), শামিম মিয়া (২২) শমছু মিয়া (৪০),ফারুক মিয়া (৩৮) ও শামিম আহমদ (৩৪)। এ বিষয়ে কথা বলতে রাজনগর থানার ভারপ্রাপ্ত কর্মকর্তা (ওসি) শ্যামল বণিককে একাধিকবার ফোন দিলেও তিনি ফোন রিসিভ করেন নি।</body>
</article>
