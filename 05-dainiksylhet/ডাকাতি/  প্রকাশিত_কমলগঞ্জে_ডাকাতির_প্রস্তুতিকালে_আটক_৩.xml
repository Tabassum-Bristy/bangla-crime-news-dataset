<article>
  <headline>কমলগঞ্জে ডাকাতির প্রস্তুতিকালে আটক ৩</headline>
  <url>http://dainiksylhet.com/details/129082</url>
  <published_at>  প্রকাশিত হয়েছে : ২:৫০:৫৮,অপরাহ্ন ২৬ মে ২০১৮</published_at>
  <category>ডাকাতি</category>
  <body>দৈনিকসিলেটডটকম: মৌলভীবাজারের কমলগঞ্জে ডাকাতির প্রস্তুতিকালে অস্ত্রসহ তিন ডাকাতকে আটক করেছে পুলিশ।শুক্রবার দিবাগত রাত সাড়ে ১১টার দিকে উপজেলার শমশেরনগর ক্যামেলিয়া চা বাগান এলাকা থেকে স্থানীয়দের সহায়তায় তাদের আটক করা হয়। এসময় তাদের ব্যবহৃত প্রাইভেটকার ও দেশীয় অস্ত্র উদ্ধার করা হয়েছে।আটককৃতরা হলেন- শ্রীমঙ্গল উপজেলার পুশবাগ এলাকার মো. সাদ মিয়ার ছেলে শাহ আলম (২৮), একই উপজেলার রামনগর গ্রামের আব্দুল মালেকের ছেলে আব্দুল মুহিদ কিবরিয়া (৩৮) ও ভৈরব বাজারের (ভাগলপুর) শেখ হায়দার আলীর ছেলে মো. আনোয়ার (২৭)। এদের মধ্যে এলাকাবাসীর গণধোলাইয়ে গুরুতর আহত একজনকে মৌলভীবাজার সদর হাসপাতালে ভর্তি করা হয়েছে। শমশেরনগর পুলিশ ফাঁড়ির ইনচার্জ অরুপ কুমার চৌধুরী বিষটি নিশ্চিত করে জানান, এ ঘটনায় মামলার প্রস্তুতি চলছে।</body>
</article>
