<article>
  <headline>ফরিদপুরে দুই দল ডাকাতের মধ্যে‘গোলাগুলিতে’ নিহত ২</headline>
  <url>http://dainiksylhet.com/details/97962</url>
  <published_at>  প্রকাশিত হয়েছে : ১২:২৮:২০,অপরাহ্ন ০৯ মে ২০১৭</published_at>
  <category>ডাকাতি</category>
  <body>দৈনিকসিলেটডেস্ক:ফরিদপুরে দুই দল ডাকাতের মধ্যে ‘গোলাগুলিতে’ দুই ব্যক্তি নিহত হয়েছেন। তারা হলেন- পাভেল (২৮) ও সবুজ (২৫)। নিহতরা ডাকাতির সঙ্গে জড়িত বলে পুলিশের দাবি। কোতোয়ালি থানার ওসি মো. নাজিমউদ্দিন বলেন, সোমবার গভীর রাতে সেখানে দুই দল ডাকাতের মধ্যে সংঘর্ষ হয়। এলাকাবাসী খবর দিলে আমরা সকালে গিয়ে দুইজনের লাশ উদ্ধার করি। তবে নিহতদের পরিচয় বা ঘটনার বিস্তারিত জানাতে পারেননি ওসি। স্থানীয় বাসিন্দাদের কাছেও ‘সংঘর্ষের’ বিষয়ে কোনো তথ্য পাওয়া যায়নি। ওসি জানান, নিহতদের লাশ আপাতত থানায় রাখা হয়েছে। পরে ফরিদপুর মেডিকেলের মর্গে পাঠিয়ে ময়নাতদন্ত করা হবে।</body>
</article>
