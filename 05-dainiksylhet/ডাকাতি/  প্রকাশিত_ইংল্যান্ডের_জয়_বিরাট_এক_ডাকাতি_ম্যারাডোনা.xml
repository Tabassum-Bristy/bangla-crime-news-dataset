<article>
  <headline>ইংল্যান্ডের জয় বিরাট এক ডাকাতি: ম্যারাডোনা</headline>
  <url>http://dainiksylhet.com/details/132120</url>
  <published_at>  প্রকাশিত হয়েছে : ৭:৩৯:৪০,অপরাহ্ন ০৪ জুলাই ২০১৮</published_at>
  <category>ডাকাতি</category>
  <body>দৈনিকসিলেটডেস্ক:  কলম্বিয়াকে টাইব্রেকারে হারিয়ে শেষ আটে উঠেছে ইংল্যান্ড। বিশ্বকাপে ইংল্যান্ড টাইব্রেকার থেকে এর আগে আর জিততে পারেনি। এবার সেই ধাঁধাঁ পূরণ করলা ইংলিশরা। এছাড়া ফুটবলের বড় আসরে সপ্তমবারের মতো কোয়ার্টার ফাইনালে উঠেছে ইংল্যান্ড। কিন্তু আর্জেন্টিনার ফুটবল কিংবদন্তি দিয়েগো ম্যারাডোনা মনে করেন, এটা ইংল্যান্ডের বিরাট এক ডাকাতি।ইংল্যান্ড-কলম্বিয়া ম্যাচে রেফারি ইংলিশদের পক্ষ নিয়েছেন বলে অভিযোগ উঠেছে। কলম্বিয়া অধিনায়ক রামাদেল ফ্যালকাও রেফারির পক্ষপাতিত্ব করা নিয়ে প্রকাশ্যে কথা বলেছেন। এবার কথা বললেন ম্যারাডোনা। তিনি ম্যাচ শেষে বলেন, ‘আজ একটা পুকুর চুরি দেখলাম।’মাঠে রেফারি কলম্বিয়ার সঙ্গে বৈরি আচরণ করেছেন বলে অভিযোগ তার। ম্যাচের ৫৭ মিনিটের মাথায় ইংল্যান্ড পেনাল্টি পায়। এরপর ৯৪ মিনিটে গোল করে সমতায় ফেরে কলম্বিয়া। অতিরিক্ত সময় শেষেও ম্যাচ সমতায় থাকলে টাইব্রেকারে ম্যাচের সুরহা হয়। তাতে ৪-৩ ব্যবধানে জয় পা ইংল্যান্ড। তবে ম্যাচে কলম্বিয়া ফুটবলাররা বেশ কিছু হলুদ কার্ড দেখেছেন। আর অনেকগুলো ফাউলের বাঁশি কলম্বিয়ার বিপক্ষে গেছে বলেও অভিযোগ কলম্বিয়া অধিনায়কের।১৯৮৬ বিশ্বকাপে ইংল্যান্ডের বিপক্ষে কোয়ার্টার ফাইনালে হাত দিয়ে গোল দেন ম্যারাডোনা। ঈশ্বরের হাত খ্যাত ওই গোল এবং আরও এক গোল করে ইংল্যান্ডকে বিদায় করে দেয় ম্যারাডোনার আর্জেন্টিনা। ম্যারাডোনা সেবার বিশ্বকাপ শিরোপা জেতেন। কিন্তু ইংল্যান্ড এখনো তাকে ক্ষমা করেনি হাত দিয়ে গোল করার ঘটনার জন্য।এমনকি আর্জেন্টিনা শেষ ষোলোয় ফ্রান্সের কাছে হেরে বিদায় নিলে ইংল্যান্ড খুব খুশি হয়েছে বলে বিভিন্ন সংবাদ মাধ্যমের বরাতে জানা যায়। ম্যারাডোনার হতাশ ছবি নিয়ে সামাজিক যোগাযোগ মাধ্যমেও বেশ হাঁসি-ঠাট্টা হয়েছে। এবার আবার ইংল্যান্ডের জয় নিয়ে কথা বলেছেন ম্যারাডোনা।তিনি বলেন, ‘মাঠে আমি আজ বিরাটা এক ডাকাতি দেখলাম। এটা চুরি এ নিয়ে আমার মতামত পরিষ্কার। রেফারি হয়তো বেসবল নিয়ে অনেক কিছুই জানেন। তবে তার ফুটবল নিয়ে কোন জ্ঞান আছে বলে মনে হয় না। কেনের ফাউলের জেরে ইংল্যান্ড পেনাল্টি পেয়েছে। কিন্তু পেনাল্টি দেওয়ার আগে ভিএআর কেন চেক করা হলো না।’</body>
</article>
