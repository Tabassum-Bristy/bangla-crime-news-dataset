<article>
  <headline>বাহুবলে দুই ডাকাতকে আটক করেছে পুলিশ</headline>
  <url>http://dainiksylhet.com/details/115656</url>
  <published_at>  প্রকাশিত হয়েছে : ১০:১৯:৩৫,অপরাহ্ন ২২ ডিসেম্বর ২০১৭</published_at>
  <category>ডাকাতি</category>
  <body>আখলাছ আহমেদ প্রিয়:বাহুবলে দুই ডাকাতকে গ্রেফতার করেছে বাহুবল থানা পুলিশ। গ্রেফতারকৃত ডাকাতরা হল, নবীগঞ্জ উপজেলার টুনাকান্দি কামিরাই গ্রামের মৃত মোজাফফর আলীর ছেলে ডাকাত আরশ আলী ওরফে রিপন (৩১) ও বানিয়াচং উপজেলার কুর্শি খাগাউড়া গ্রামের বাহার উল্লার ছেলে দুলন মিয়া (২৫)। বৃহস্পতিবার দিবাগত ভোররাতে জেলার বানিয়াচং উপজেলার খাগাউড়া এলাকায় গোপন সংবাদের ভিত্তিতে অভিযান চাালিয়ে তাদেরকে গ্রেফতার করেন বাহুবল মডেল থানার ভারপ্রাপ্ত কর্মকর্তা (ওসি তদন্ত) গোলাম দস্তগীর আহমেদের নেতৃত্বে একদল পুলিশ। এ ব্যাপারে (ওসি) তদন্ত গোলাম দস্তগীর আহমেদ জানান, গ্রেফতারকৃতরা একাধিক ডাকাতি মামলার পরোয়ানাভুক্ত আসামী। গত রাতে তারা রোড ডাকাতির প্রস্তুতি নিচ্ছিল। পুলিশের প্রাথমিক জিজ্ঞাসাবাদে তারা জানায়, মৌলভীবাজার ও হবিগঞ্জের একাধিক এলাকায় ডাকাতি কার্যক্রমে তারা অংশ নেয়।</body>
</article>
