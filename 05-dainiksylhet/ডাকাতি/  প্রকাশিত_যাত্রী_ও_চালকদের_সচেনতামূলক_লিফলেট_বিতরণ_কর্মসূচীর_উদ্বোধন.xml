<article>
  <headline>যাত্রী ও চালকদের সচেনতামূলক লিফলেট বিতরণ কর্মসূচীর উদ্বোধন</headline>
  <url>http://dainiksylhet.com/details/148462</url>
  <published_at>  প্রকাশিত হয়েছে : ৮:১৩:৫৯,অপরাহ্ন ০২ ফেব্রুয়ারি ২০১৯</published_at>
  <category>ডাকাতি</category>
  <body>সিলেট জেলা অটোরিক্সা সি.এন.জি শ্রমিক ইউনিয়ন রেজি নং- চট্ট ৭০৭ এর উদ্যোগে নগরীতে যাত্রী ও চালকদের মধ্যে মাসব্যাপী সচেনতামূলক লিফলেট বিতরণ কর্মসূচীর উদ্বোধন করা হয়েছে। ২ ফেব্র“য়ারী বেলা ২টায় সচেনতামূলক লিফলেট বিতরণ কর্মসূচীর উদ্বোধন করেন সিলেট জেলা অটোরিক্সা সি.এন.জি শ্রমিক ইউনিয়ন রেজি নং- চট্ট ৭০৭ এর সভাপতি জাকারিয়া আহমদ। সন্ধ্যা পর্যন্ত নগরীর সিটি পয়েন্ট থেকে শুরু করে বন্দর বাজার, জেলরোড, সোবহানীঘাট, আম্বরখানা, তামাবিল, শাহী ঈদগাহ, টিলাগড়, হুমায়ুন রশীদ চত্ত্বর, কমদলী, দক্ষিণ সুরমার ক্বীনবীজের মুখ ছাড়াও গুরুত্বপূর্ণ স্থানে এসব লিফলেট বিতরণ করেন শ্রমিক পরিবহণ নেতৃবৃন্দ। লিফলেট বিতরণকালে উপস্থিত ছিলেন, সিলেট জেলা অটোরিক্সা সি.এন.জি শ্রমিক ইউনিয়ন রেজি নং- চট্ট ৭০৭ এর সভাপতি জাকারিয়া আহমদ, সাধারণ সম্পাদক মো. আজাদ মিয়া, কার্যকরি সভাপতি মো. সুন্দর আলী খান, সহ সভাপতি মো. মানিক খান, যুগ্ম সাধারণ সম্পাদক মো. শাহাব উদ্দিন, সাংগঠনিক সম্পাদক মো. ইকবাল আহমদ, জিন্দাবাজার মুক্তিযোদ্ধা উপ কমিটির সম্পাদক শিবলী আহমদ, সহ সভাপতি মো. আব্দুল হামিদ, আম্বরখানার লাইন ম্যানেজার ফরহাদ আহমদ, তামাবিল উপ কমিটির সভাপতি লিটন আহমদ, শ্রমিক নেতা নুরুল হক, শ্রমিক নেতা শামসুল হক শামছু, মিলন আহমদ, বাধাঘাট লাইন শাখার সভাপতি আব্দুল খালিক, অফিস সহকারি আছকর আলী প্রমুখ। লিফলেটে যাত্রী ও চালকদের সচেনতা বৃদ্ধিতে উল্লেখ করা হয়, ইদানিং কালে সি.এন.জি অটোরিক্সা দ্বারা ছিনতাই, চুরি, ডাকাতি ইত্যাদি মাত্রাতিরিক্ত বৃদ্ধি পেয়েছে। যার ফলে সিলেট মেট্রোপলিন পুলিশ প্রশাসন কর্তৃক বেশ কিছু পরামর্শ ও দিক নির্দেশনা প্রদান করেছেন। সেগুলো সঠিকভাবে মেনে চলার নির্দেশনা দেওয়া হয়। সার্বিক দিক বিবেচনা করে এবং চুরি ও ছিনতাই রোধে ও শহরের যানযট নিরসন কল্পে ইউনিয়নের আওতাভূক্ত সকল চালকদের গাড়ি চালনায় বেশ কিছু জরুরী পরামর্শ ও নিদের্শনা প্রদান করা হয়েছে। গাড়িতে যাত্রী উঠানোর পূর্বে সতর্কতা অবলম্বন, সন্দেহভাজন যাত্রী না নেওয়া, গাড়ি চলমান অবস্থায় কোন যাত্রী তার গন্তব্য স্থলে যাওয়ার পূর্বেই হঠাৎ মাঝপথে নামা থেকে বিরত থাকার পরামর্শ দেওয়া হয়েছে। কোন সন্ত্রাসী বা নেশাখোরকে গাড়িতে তোলা থেকে বিরত থাকুন। গাড়ি ব্যবহার করে কোন অবৈধ কার্যকলাপ থেকে বিরত থাকা ও নির্দিষ্ট স্থানে গাড়ি পার্কিং করা। প্রয়োজনে ৯৯৯ নাম্বারে কল দিয়ে পুলিশের সহায়তা নেওয়া এবং যাত্রীদের উদ্দেশ্যে অনেক দিক নির্দেশনা দেওয়া হয়। যাত্রীরা গাড়িতে উঠার পূর্বে প্রয়োজনে গাড়ির নাম্বারে লিখা সহ বিভিন্ন সচেতনতামূলক দিক নির্দেশনা দেওয়া হয় এই লিফলেটে।</body>
</article>
