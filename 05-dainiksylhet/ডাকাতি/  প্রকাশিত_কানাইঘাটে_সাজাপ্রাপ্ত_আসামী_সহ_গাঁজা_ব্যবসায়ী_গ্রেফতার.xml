<article>
  <headline>কানাইঘাটে সাজাপ্রাপ্ত আসামী সহ গাঁজা ব্যবসায়ী গ্রেফতার</headline>
  <url>http://dainiksylhet.com/details/127448</url>
  <published_at>  প্রকাশিত হয়েছে : ৭:৫০:০৯,অপরাহ্ন ০৭ মে ২০১৮</published_at>
  <category>ডাকাতি</category>
  <body>কানাইঘাট প্রতিনিধিঃ কানাইঘাটে মাদক মামলার সাজাপ্রাপ্ত আসামী সহ এক গাঁজা ব্যবসায়ীকে গ্রেফতার করেছে পুলিশ।জানা যায়, সোমবার দুপুর ১২টার দিকে থানার এস.আই হুমায়ুন কবির গোপন সংবাদের ভিত্তিতে একদল পুলিশ নিয়ে বীরদল হাওয়র এলাকা থেকে মাদক মামলার ৬ মাসের সাজাপ্রাপ্ত পলাতক আসামী সদর ইউপির বীরদল গ্রামের মৃত আব্দুল হকের পুত্র আজমল হোসেনকে গ্রেফতার করেন। পুলিশ সূত্রে জানা যায়, তার বিরুদ্ধে মাদক সংক্রান্ত ৩টি মামলার ওয়ারেন্ট রয়েছে। অপরদিকে খায়রুল ইসলাম নামের এক গাঁজা ব্যবসায়ীকে গ্রেফতার করা হয়েছে। সে উপজেলার ঝিঙ্গাবাড়ী ইউপির আগফৌদ নারাইনপুর গ্রামের মৃত মকবুল হোসেনের পুত্র।বিশ্বস্থ সূত্রে জানা যায়, ব্যবসায়ী খায়রুল দীর্ঘদিন থেকে এলাকায় গাঁজা সেবন সহ রমরমা গাঁজা ব্যবসা করে আসছে। এলাকার লোকজনের কাছে সে গাঁজা খায়রুল নামে পরিচিত। গত রবিবার রাত ৮টায় গোপন সংবাদের ভিত্তিতে কানাইঘাট থানার অফিসার ইনচার্জ মোঃ আব্দুল আহাদের নির্দেশে থানার এসআই পান্না লাল দেব, এএসআই খোরশেদ আলম ও শামসুল আরেফিন সহ একদল পুলিশ তার বাড়ীতে অভিযান চালিয়ে তাকে আটক করেন। এ সময় তার দেওয়া তথ্য মতে তার বসত ঘর থেকে পলিথিনে থাকা সাড়ে ৩’শ গ্রাম গাঁজা উদ্ধার করে থানায় নিয়ে আসেন। এতে গাঁজা ব্যবসায়ী খায়রুল ইসলাম অকপটে স্বীকার করে সে গাঁজা সেবন এ ব্যবসার সাথে জড়িত রয়েছে। এমনকি এসব গাঁজা সে পাশর্^বর্তী শাহগলী বাজার ও হরিপুর বাজার থেকে নিয়ে আসে বলে জানায়। এদিকে গরু চুরি মামলার গ্রেফতারকৃত আসামী নসির উদ্দিন ও লক্ষীপ্রসাদ পূর্ব ইউপির সরুফৌদ গ্রামে ডাকাতি মামলার গ্রেফতারকৃত আসামী আইনুল হক, সেলিম উদ্দিন ও সুজনকে রিমান্ড শেষে গতকাল সোমবার আদালতে প্রেরন করেছে পুলিশ।</body>
</article>
