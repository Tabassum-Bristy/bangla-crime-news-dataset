<article>
  <headline>সুনামগঞ্জে অস্ত্রসহ ৫ ডাকাত আটক</headline>
  <url>http://dainiksylhet.com/details/111043</url>
  <published_at>  প্রকাশিত হয়েছে : ৮:১৬:০৬,অপরাহ্ন ২২ অক্টোবর ২০১৭</published_at>
  <category>ডাকাতি</category>
  <body>দৈনিকসিলেটডেস্ক:ডাকাতির প্রস্তুতিকালে আন্তঃ জেলা ডাকাত দলের পাঁচ সদস্যকে আটক করেছে পুলিশ। রবিবার (২২ অক্টোবর) দক্ষিণ সুনামগঞ্জ থানার ওসি মো. ইখতিয়ার উদ্দিন চৌধুরী এ তথ্য নিশ্চিত করেছেন।আটককৃত হলো- সিলেটের উমাইরগাঁও গ্রামের মানিক মিয়া, ছাতক উপজেলার চলিতারবাগ গ্রামের ইদ্রিস মিয়া, নোয়াগাঁও গ্রামের কয়েছ আহমদ, ঝামক গাঁওয়ের আক্তার হোসেন ও হবিগঞ্জের প্রথমবাঁক গ্রামের লিয়াকত আলী।ওসি মো. ইখতিয়ার উদ্দিন চৌধুরী বলেন, ‘দীর্ঘদিন ধরে পাগলা বাজারের ব্যবসায়ী দুদু মিয়ার বাড়িতে ডাকাতির পরিকল্পনা করছিল ডাকাত দলটি। আজ ভোর রাতে ডাকাতির জন্য বের হয় তারা। মোটরসাইকেল ও সিএনজিতে করে পাইপগান ও দেশীয় অস্ত্র নিয়ে ডাকাতিতে যাওয়ার সময় তাদের আটক করেছে পুলিশ।’আটককৃতদের বিরুদ্ধে ডাকাতির প্রস্তুতি ও অস্ত্র আইনে দক্ষিণ সুনামগঞ্জ থানায় দুটি মামলা দায়ের করা হয়েছে। আটককৃতদের বিরুদ্ধে সিলেট ও হবিগঞ্জসহ সিলেট বিভাগের বেশ কয়েকটি থানায় একাধিক ডাকাতির মামলা রয়েছে বলেও জানিয়েছে পুলিশ।</body>
</article>
