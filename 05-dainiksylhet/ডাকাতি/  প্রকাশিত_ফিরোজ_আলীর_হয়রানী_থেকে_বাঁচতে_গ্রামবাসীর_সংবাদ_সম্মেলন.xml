<article>
  <headline>ফিরোজ আলীর হয়রানী থেকে বাঁচতে গ্রামবাসীর সংবাদ সম্মেলন</headline>
  <url>http://dainiksylhet.com/details/126740</url>
  <published_at>  প্রকাশিত হয়েছে : ৭:২০:২১,অপরাহ্ন ২৯ এপ্রিল ২০১৮</published_at>
  <category>ডাকাতি</category>
  <body>দৈনিকসিলেটডটকম: সিলেটের বিশ্বনাথ উপজেলার খাজাঞ্চী ইউনিয়নের দ্বীপবন্দ বিলপাড় গ্রামের আওয়ামীলীগ নেতা ফিরোজ আলীর অত্যাচারে অতিষ্ঠ হয়ে তার সহযোগীদের বিভিন্নধরনের অপকর্মের হাত থেকে মুক্তি পেতে গ্রামবাসী সংবাদ সম্মেলন করেছেন। ২৯ এপ্রিল বৃহস্পতিবার দুপুরে সিলেট অনলাইন প্রেসক্লাবে এ সংবাদ সম্মেলন অনুষ্ঠিত হয়েছে। সংবাদ সম্মেলনে বিলপাড় গ্রামের বিশিষ্ট মুরুব্বী হাজী সফর আলী গ্রামবাসীর পক্ষে অনুষ্ঠিত সংবাদ সম্মেলনে তার লিখিত বক্তব্যে অভিযোগ করে বলেন, আমাদের গ্রামের মৃত আব্দুস সোবহানের পুত্র কথিত আওয়ামীলীগ নেতা ফিরোজ আলী ও তার সহযোগীরা ক্ষমতার দাপট ও প্রভাব খাটিয়ে এলাকার নিরীহ সাধারন মানুষকে বিভিন্ন মিথ্যা মামলা দিয়ে হয়রানী ও নানা ধরনের অত্যাচার-নির্যাতনের স্টিম রোলার চালিয়ে যাচ্ছেন। গ্রামের মৃত নাজিম উদ্দিনের পুত্র আব্দুস সোবহান ও তার ছেলে আব্দুল খালিক, আখল ও গয়াছ বিভিন্ন ছিনতাই ও ডাকাতি মামলার আসামী। তাদের নেতৃত্বদানকারী ফিরোজ আলীর অপকর্মের কারনে এক সময়ে চল্লিশ গ্রামের লোকজন একত্রিত হয়ে গ্রাম থেকে তাড়িয়ে দেন, পরে তারা আবার গ্রামে এসে নানা ধরনের অপরাধ কর্মকান্ডে জড়িয়ে পড়েন। সংবাদ সম্মেলনে আরো বলা হয়, বিগত ২০০১ সালে গ্রামবাসী তাদের চুরি, ডাকাতি ও হয়রানীর শিকার হয়ে সিলেট প্রেসক্লবে একটি সংবাদ সম্মেলন করেন। যা পরদিন স্থানীয় ও জাতীয় বিভিন্ন দৈনিকে “মামলাবাজ ভ’মি খেকো ফিরোজ পরিবারের হাত থেকে দুই গ্রামের মানুষকে মুক্তি দিন” শিরোনামে সংবাদ প্রকাশ হয়। ইতিপূর্বে ফিরোজ আলী ও তার ভাবী শামসুন্নাহার, আব্দুন নুর, তেরাব আলী বাদী হয়ে গ্রামের নিরীহ লোকজনকে মিথ্যা মামলা দিয়ে আর্থিক ফায়দা হাসিলে ব্যর্থ হয়ে গত ২৪ এপ্রিল কিছু অপরাধী লোক নিয়ে বিশ^নাথ প্রেসক্লাবে গ্রামবাসীর বিরুদ্বে মিথ্যা ও বানোয়াট বক্তব্য দিয়ে সংবাদ সম্মেলন করেন। সংবাদ সম্মেলনে বিশ^নাথ উপজেলা আওয়ামীলীগ নেতা ও সিলেট জেলা আইনজীবী সমতির সদস্য এডভোকেট গিয়াস আহমদ সহ গ্রামের সম্মানিত ব্যক্তিদের ভাবমূর্তি ক্ষুন্ন করা হয়েছে। সংবাদ সম্মেলনে গ্রামবাসী ফিরোজ আলীর ও তার সহযোগীদের হয়রানী থেকে রেহাই পেতে আইন শৃঙ্খলা বাহিনীর সার্বিক সহযোগীতা কামনা করেন। সংবাদ সম্মেলনে গ্রামের অর্ধশত মুরুব্বী ও যুব সমাজ উপস্থিত ছিলেন। বিজ্ঞপ্তি।</body>
</article>
