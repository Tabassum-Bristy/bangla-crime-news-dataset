<article>
  <headline>গোয়াইনঘাটে ১০টি ডাকাতি মামলার পলাতক আসামি আটক</headline>
  <url>http://dainiksylhet.com/details/160129</url>
  <published_at>  প্রকাশিত হয়েছে : ৮:২৮:৩১,অপরাহ্ন ১৫ জুলাই ২০১৯</published_at>
  <category>ডাকাতি</category>
  <body>গোয়াইনঘাট প্রতিনিধি: গোয়াইনঘাটে ১০টি ডাকাতি মামলার পলাতক আসামি পুলিশের হাতে আটক হয়েছে। ধৃতের নাম আব্দুল হক(৪৩), সে ছাতক উপজেলার পুরান নয়াকোট গ্রামের হাবিবুর রহমান’র পুত্র। পুলিশ সুত্রে জানাগেছ হাবিবের নামে গোলাপগঞ্জ থানায় ৬ টি, বিশ্বনাথ থানায় ৩ টি ও বড়লেখা থানায় ১ টি ডাকাতি মামলাসহ অস্ত্র আইনে মামলা আছে। এসব মামলায় সে দীর্ঘদিন থেকে পলাতক রয়েছে। গতকাল রোববার রাতে সিলেটের নবগত পুলিশ সুপার ফরিদ উদ্দিনের সার্বিক তত্ত্বাবধানে ও ওসি গোয়াইনঘাট এমএ জলিল’র দিক নির্দেশনায় এস আই যীশু দত্ত গোপন সংবাদের ভিত্তিতে ভোর রাতে গোয়াইনঘাট বাজার হতে গ্রেফতার করেন। তাকে সোমবার দুপুরে আদালতের মাধ্যমে সিলেট জেল হাজতে প্রেরণ করা হয়।</body>
</article>
