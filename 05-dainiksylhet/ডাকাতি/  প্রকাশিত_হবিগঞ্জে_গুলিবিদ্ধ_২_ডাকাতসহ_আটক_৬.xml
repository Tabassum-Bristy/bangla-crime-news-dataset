<article>
  <headline>হবিগঞ্জে গুলিবিদ্ধ ২ ডাকাতসহ আটক ৬</headline>
  <url>http://dainiksylhet.com/details/120029</url>
  <published_at>  প্রকাশিত হয়েছে : ১০:১১:১৪,অপরাহ্ন ১৭ ফেব্রুয়ারি ২০১৮</published_at>
  <category>ডাকাতি</category>
  <body>জাহেদ আলী মামুন:হবিগঞ্জ সদর উপজেলার উচাইল চারিনাও এলাকায় দেশীয় অস্ত্র ও গুলিবিদ্ধসহ ৬ ডাকাতকে আটক করেছে পুলিশ। আহত অবস্থায় দুই ডাকাতকে হবিগঞ্জ সদর আধুনিক হাসপাতালে ভর্তি করা হয়েছে। এছাড়াও আহত হয়েছেন আরও দুই পুলিশ সদস্য। বৃহস্পতিবার দিবাগত ভোর রাতে এ ঘটনা ঘটে। পুলিশ জানায়, একটি ডাকাতদল উচাইল চারিনাও এলাকায় ডাকাতির প্রস্তুতি নিচ্ছে এ সময় গোপন সংবাদের ভিত্তিতে হবিগঞ্জ সদর মডেল থানার এসআই কামাল আহমেদ, এসআই রাকিবুল হাসান ও মৃদুল দাসের নেতৃত্বে একদল পুলিশ অভিযান চালায়। পুলিশের উপস্থিতি টের পেয়ে ডাকাতরা পুলিশের উপর হামলা চালায়। পুলিশ আত্মরক্ষার্থে পাল্টা গুলিছুড়ে। এতে বাহার ও ফারহাদ গুলিবিদ্ধ হয়। পরে ৬ জন ডাকাতকে আটক করতে সক্ষম হয় পুলিশ। আটককৃতরা হল, হবিগঞ্জ সদর উপজেলার উচাইল (চারিনাও) গ্রামের লিলু মিয়ার পুত্র বাহার মিয়া (৩৫), জিতু মিয়ার পুত্র ইউনুছ মিয়া (৩৬), আবুল কালামের পুত্র ফরহাদ মিয়া (২২), সফর আলীর পুত্র মানিক মিয়া (৪৮), করিম মিয়ার পুত্র দুলাল মিয়া (২০), লিলু মিয়ার পুত্র আব্দুল আউয়াল (২০)। এ ব্যাপারে হবিগঞ্জ সদর মডেল থানার ভারপ্রাপ্ত কর্মকর্তা (ওসি) ইয়াছিনুল হক জানান, দুই জন গুলিবিদ্ধসহ ৬ ডাকাতকে আটক করা হয়েছে। তাদের কাছ থেকে দেশীয় অস্ত্র ও ডাকাতির সরঞ্জাম উদ্ধার করা হয়েছে।</body>
</article>
