<article>
  <headline>সিলেটে ডাকাতের হামলায় আহত ৪, দুই ডাকাত আটক</headline>
  <url>http://dainiksylhet.com/details/131655</url>
  <published_at>  প্রকাশিত হয়েছে : ৩:১৪:০০,অপরাহ্ন ৩০ জুন ২০১৮</published_at>
  <category>ডাকাতি</category>
  <body>সিলেট: সিলেটের এয়ারপোর্ট থানার সাহেবের বাজার এলাকার লিলাপাড়া গ্রামে ডাকাতের হামলায় ৪ জন অাহত হয়েছেন। জনতা পালিয়ে যাওয়ার সময় ২ ডাকাতকে পাকড়াও করে পুলিশের কাছে সোপর্দ করেছে। শুক্রবার (২৯ জুন) গভীর রাত ৩টায় এ ঘটনা ঘটে। অাহতদের সিলেট এম এ জি ওসমানী হাসপাতালে ভর্তি করা হয়েছে। হাসপাতালে চিকিৎসাধীন গৃহকর্তা কামাল অাহমদ জানান, গভীর রাতে তাদের বাড়িতে একদল ডাকাত হানা দেয়। পাশের ঘরের মহিলাদের চিৎকার শুনে অন্যরা সাহায্যে এগিয়ে এলে ডাকাতরা তাদের ওপর হামলা চালায়। এতে তিনি নিজেসহ ৪ জন অাহত হন। অাহতরা হচ্ছেন অাল অামিন (৩০), দিলোয়ার (৩৫), জসিম উদ্দিন (২০)। তারা সবাই ওসমানী হাসপাতালে চিকিৎসাধীন রয়েছেন। এয়ারপোর্ট থানার ওসি গৌসুল হোসেন জানান, ডাকাত দুজনকে অাটক করা হয়েছে। এদের একজন হচ্ছে জালালাবাদ থানার হাটখোলা দকড়ি গ্রামের মৃত জমসিদ অালীর পুত্র চেরাগ অালী (৪০)। অপরজনের বাড়ি বিশ্বনাথে। এরা ডাকাতি করতে গিয়ে ধরা পড়ে। অন্য ডাকাতদের গ্রেফতারের চেষ্টা চলছে বলে জানান ওসি।</body>
</article>
