<article>
  <headline>বাংলাদেশিকে গুলি করায় মালয়েশীয় নিরাপত্তারক্ষীর ফাঁসি</headline>
  <url>http://dainiksylhet.com/details/108958</url>
  <published_at>  প্রকাশিত হয়েছে : ৯:৫০:৩৮,অপরাহ্ন ২৯ সেপ্টেম্বর ২০১৭</published_at>
  <category>ডাকাতি</category>
  <body>দৈনিকসিলেটডেস্ক:বাংলাদেশিকে গুলি এবং ডাকাতির অপরাধে মালয়েশিয়ার সাবেক এক নিরাপত্তারক্ষীর ফাঁসির আদেশ দিয়েছেন দেশটির আদালত। বুধবার উচ্চ আদালতের বিচারক দাতুক আযমান আবদুল্লাহ এ রায় ঘোষণা করেন।এর আগে ২০১৬ সালের ৭ আগস্ট কুয়ালালামপুরের একটি ফিলিং স্টেশনে হামলা চালায় ডাকাত দল। সেখানে কর্মরত বাংলাদেশি শ্রমিক মো. তারিকুল ইসলাম তারেক বাঁধা দিলে তাকে গুলি ছুঁড়ে ডাকাতরা।তখন পেটে গুলি লেগে মারাত্মকভাবে আহত হন তারেক। জানা যায়, তারেকের ওপর যে গুলি চালিয়েছে তিনি ফাইরল আযমান রনযুকি নামের ৩৩ বছর বয়সী মালয়েশিয়ার নিরাপত্তারক্ষী। পরে ফৌজদারি আইনের ১৯৭১ এর ৩ ধারার অধীনে দোষী সাব্যস্ত হওয়ায় সাবেক এ নিরাপত্তারক্ষীকে সর্বোচ্চ সাজা মৃত্যুদণ্ড দেয়া হয়েছে।</body>
</article>
