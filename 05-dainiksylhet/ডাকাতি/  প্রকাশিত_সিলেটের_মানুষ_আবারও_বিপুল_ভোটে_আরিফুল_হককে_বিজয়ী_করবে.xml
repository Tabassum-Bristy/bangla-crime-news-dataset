<article>
  <headline>সিলেটের মানুষ আবারও বিপুল ভোটে আরিফুল হককে বিজয়ী করবে</headline>
  <url>http://dainiksylhet.com/details/132499</url>
  <published_at>  প্রকাশিত হয়েছে : ৩:৫৭:০৩,অপরাহ্ন ০৯ জুলাই ২০১৮</published_at>
  <category>ডাকাতি</category>
  <body>দৈনিকসিলেটডটকম:  বিএনপির কেন্দ্রীয় নির্বাহী সদস্য ও সিলেট সিটি নির্বাচনে দলীয় মেয়র প্রার্থী আরিফুল হক চৌধুরীকে আসন্ন সিলেট সিটি করপোরেশন নির্বাচনে সিলেটের মানুষ আবারও বিপুল ভোটে বিজয়ী করবে এই দৃঢ় আশাবাদ ব্যক্ত করেছেন সিলেট জেলা বিএনপির নেতৃবৃন্দ।শনিবার সিলেটের খাদিমপাড়ার শাহপরান এলাকার একটি কমিউনিটি সেন্টারে জেলা বিএনপির আয়োজিত মতবিনিময় সভায় নেতৃবৃন্দ এই আশাবাদ ব্যক্ত করে বলেন, ‘সরকারের বিরামহীন ষড়যন্ত্র, শত প্রতিবন্ধকতা মোকাবেলা করেও আরিফুল হক চৌধুরী যেভাবে সিলেট মহানগরীর উন্নয়ন করেছেন তা মহানগরবাসীর কাছে আজ দৃশ্যমান। আরিফুল হক চৌধুরী একজন ‘ক্যারিশম্যাটিক লিডার’ হওয়ার কারণেই নানা সীমাবদ্ধতার মাঝেও তিনি চ্যালেঞ্জিং কাজ বাস্তবায়ন করে মহানগরবাসীকে আশার আলো দেখিয়েছেন।’ জেলা বিএনপির নেতৃবৃন্দ কর্মীদের উদ্দেশ্য করে বলেন, ‘বিএনপি প্রার্থীর নিশ্চিত বিজয় ছিনিয়ে নেওয়ার জন্য ষড়যন্ত্র শুরু করেছে সরকার, ইতোমধ্যে খুলনা ও গাজীপুরে তারা ন্যাক্কারজনকভাবে ভোট ডাকাতি করেছে। কিন্তু পূন্যভূমিতে সরকারের এই অপতৎপরতা সিলেটবাসী সহ্য করবে না। বিএনপিসহ সকল অঙ্গ সংগঠনের নেতাকর্মীদের সতর্ক থাকতে হবে। যত বাধা বিঘœই আসুক না কেন বিএনপি ঐক্যবদ্ধ শক্তি দিয়ে সাধারণ গণতন্ত্রকামী সিলেটের লক্ষ কোটি জনতাকে নিয়ে সকল বাধা মোকাবেলা করার জন্য এখন প্রস্তুত।’সিলেট জেলা বিএনপির সভাপতি ও কেন্দ্রীয় নির্বাহী কমিটির সদস্য আবুল কাহের চৌধুরী শামীমের সভাপতিত্বে এবং জেলা বিএনপির সাধারণ সম্পাদক আলী আহমদের সঞ্চালনায় মতবিনিময় সভায় অন্যান্যের মধ্যে বক্তব্য রাখেন কেন্দ্রীয় বিএনপির সহ সাংগাঠনিক সম্পাদক সাবেক এমপি দিলদার হোসেন সেলিম, উপদেষ্টা নজরুল ইসলাম ময়ুর, হাজী বাবুল মিয়া, আহমেদুর রহমান চৌধুরী মিলু, মাজহারুল ইসলাম ডালিম, আফরোজ মিয়া, ফালাকুজ্জামান জগলু, সহ সভাপতি আব্দুল কাহির চৌধুরী, মুহিউস-সুন্নাহ নার্গিস, জালাল উদ্দিন, সৈয়দ মোতাহির আলী, এ কে এম তারেক কালাম, যুগ্ম সম্পাদক মাহবুবুর রব ফয়সল, উপজেলা চেয়ারম্যানদের মধ্যে মঈনুল হক চৌধুরী, আশিক উদ্দিন চৌধুরী, আবদাল মিয়া, আব্দুল হাকিম প্রমুখ। এছাড়া মতবিনিময় সভায় সিলেট জেলা বিএনপি, উপজেলাসহ বিএনপি জেলারন অঙ্গসংগঠনের নেতৃবৃন্দ উপস্থিত ছিলেন। মতবিনিময় সভায় সিলেট জেলা বিএনপিসহ বিভিন্ন অঙ্গসংগঠনের নেতৃবৃন্দ অংশগ্রহণ করেন। সভাপতির বক্তব্যে জেলা বিএনপির সভাপতি আবুল কাহের চৌধুরী শামীম বলেন, বিএনপি তথা ১৮ দলীয় জ্টো মনোনীত প্রার্থী আরিফুল হক চৌধুরী। আরিফের পরাজয়ে শুধু দলের পরাজয় হবে না, সাধারণ মানুষেরও পরাজয় হবে। সভায় নেতৃবৃন্দ বিএনপির বিদ্রোহী প্রার্থী বদরুজ্জামান সেলিম এবং জামায়াতের প্রার্থীকে প্রার্থীতা প্রত্যাহারের আহবান জানান। এছাড়া একটি অবাধ, সুষ্ঠু এবং নিরপেক্ষ নির্বাচন উপহার দেওয়ার জন্য নির্বাচন কমিশনের প্রতি অনুরোধ জানান।</body>
</article>
