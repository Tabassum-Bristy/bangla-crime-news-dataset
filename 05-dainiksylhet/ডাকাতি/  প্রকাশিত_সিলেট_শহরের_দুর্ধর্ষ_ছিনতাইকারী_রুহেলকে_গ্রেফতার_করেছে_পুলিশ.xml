<article>
  <headline>সিলেট শহরের দুর্ধর্ষ ছিনতাইকারী রুহেলকে গ্রেফতার করেছে পুলিশ</headline>
  <url>http://dainiksylhet.com/details/113325</url>
  <published_at>  প্রকাশিত হয়েছে : ১১:১৬:২৬,অপরাহ্ন ১৬ নভেম্বর ২০১৭</published_at>
  <category>ডাকাতি</category>
  <body>দৈনিকসিলেটডটকম:সিলেট শহরের দুর্ধর্ষ ছিনতাইকারী রুহেলকে গ্রেফতার করেছে পুলিশ। বৃহস্পতিবার মোগলাবাজার থানার সিনিয়র সহকারি পুলিশ কমিশনার জ্যোতির্ময় সরকার গোপন সংবাদের ভিত্তিতে ছিনতাইকারী রুহেল এর অবস্থান সনাক্ত করেন এবং তারই নেতৃত্বে পুলিশ পরিদর্শক (তদন্ত) রোকেয়া খানম এবং সঙ্গীয় অফিসার এসআই সোহেল রানা, এএসআই সুবীর চন্দ্র দেব ও ফোর্সসহ একটি চৌকস টিম সিলেট শহরের বিভিন্ন এলাকায় অভিযান পরিচালনা করে সিলেট শহরের দুর্ধর্ষ ছিনতাইকারী রুবেল আহমদ, রুহেল আহমদ, জাকির হোসেন ও রাজ (২৭) কে গ্রেফতার করে।গত ২১ সেপ্টেম্বর মোগলাবাজার থানাধীন ছত্তিঘর গ্রামের আব্দুল্লাহ, চৌধুরী বাজার শাখার ব্যাংক থেকে তিন লক্ষ পঁচাশি হাজার টাকা তুলে সিএনজি যোগে বাড়ীতে যাওয়ার সময় সিরাজপুর সরকারি প্রাথমিক বিদ্যালয়ের সামনে একটি পালসার মোটরসাইকেলে ৩ জন ছিনতাইকারী সিএনজি গাড়ীটির গতিরোধ। এসময় আব্দুল্লাহকে মৃত্যুর ভয় দেখিয়ে তারা তিন লক্ষ পঁচাশি হাজার টাকা ছিনতাই করে নিয়ে যায়।এ বিষয়ে ভিকটিম আব্দুল্লাহ বাদী হয়ে অভিযোগ দায়ের করেন। এর প্রেক্ষিতে মোগলাবাজার থানার মামলা নং-১০/৭৯ তারিখ-২২/০৯/২০১৭ খ্রি. ধারা-৩৯২ দ. বি. রুজু করা হয়। পরবর্তীতে মোগলাবাজার থানার সিনিয়র সহকারি পুলিশ কমিশনার জ্যোতির্ময় সরকার এবং মোগলাবাজার থানা পুলিশ ছিনতাইকারীদের গ্রেফতার করতে মাঠে নামে।এক পর্যায়ে কিছুদি আগে আসামী কুখ্যাত ছিনতাইকারী মোহাম্মদ আলীকে মোগলাবাজার থানা পুলিশ গ্রেফতার করে। তাকে জিজ্ঞাসাবাদে সে ঘটনার সাথে জড়িত থাকার কথা স্বীকার করে বিজ্ঞ আদালতে ফৌ. কা. বি. ১৬৪ ধারায় স্বীকারোক্তিমূলক জবানবন্দি প্রদান করে এবং অপর ছিনতাইকারী রুহেল আহমদ (২৭) সহ অন্যান্য সহযোগী অপরাধীদের নাম-ঠিকানা প্রকাশ করে।এর প্রেক্ষিতে মোগলাবাজার থানা পুলিশ ছিনতাইকারী রুহেল ও তার সহযোগীদের গ্রেফতার করতে বিভিন্ন জায়গায় একাধিক অভিযান পরিচালনা করে। কিন্তু ছিনতাইকারী রুহেল পেশাদার ও দুর্ধর্ষ ছিনতাইকারী হওয়ায় ঘটনার পর হতেই সে গা ঢাকা দেয়। অবশেষে পুলিশের পাতা ফাঁদে ধরা পড়ে দুর্ধর্ষ ছিনতাইকারী রুহেল।সিলেট মহানগর সহ সিলেট জেলার অন্যান্য থানায় আসামী রুহেল আহমদ এর বিরুদ্ধে একাধিক ছিনতাই ও ডাকাতির মামলা রয়েছে। ইতোপূর্বে সে কয়েকবার জেল খেটেছে। এসএমপি’র দক্ষিণ সুরমা, মোগলাবাজার ও শাহপরাণ (রহ.) থানায় বর্তমানে তার নামে ২টি ডাকাতি ১টি ছিনতাই মামলা চলমান আছে। তাকে বিজ্ঞ মুখ্য মহানগর হাকিম আদালতে প্রেরণ করা হয়েছে। সে আদালতে স্বীকারোক্তিমূলক জবানবন্দি প্রদান করে। ঘটনার সাথে জড়িত অন্যান্য আসামীদের নাম-ঠিকানা প্রকাশ করে। আসামী রুহেল একজন চিহ্নিত ছিনতাইকারী।মোগলাবাজার থানার অফিসার ইনচার্জ বিষয়টি নিশ্চিত করেন।</body>
</article>
