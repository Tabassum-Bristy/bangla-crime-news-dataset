<article>
  <headline>সিলেটে আন্ত:জেলার ফুলু ডাকাত গ্রেফতার</headline>
  <url>http://dainiksylhet.com/details/158463</url>
  <published_at>  প্রকাশিত হয়েছে : ৭:৫০:০৯,অপরাহ্ন ২৮ জুন ২০১৯</published_at>
  <category>ডাকাতি</category>
  <body>দৈনিকসিলেটডটকম: সিলেটে সিলেটে আন্ত:জেলার ডাকাত আবদুস শহীদ ফুলুকে (৩২) গ্রেফতার করেছে পুলিশ। ফুলু সিলেটের কুখ্যাত ডাকাত এবং ৬ মামলার আসামী বলে জানিয়েছেন সিলেট জেলা পুলিশের বিশেষ শাখার সহকারী পুলিশ সুপার মো. আনিছুর রহমান খান।বৃহস্পতিবার রাত ৯টার দিকে সিলেট নগরী থেকে তাকে গ্রেফতার করা হয় বলে এক বিজ্ঞপ্তিতে আনিছুর রহমান জানান।আবদুস শহীদ ওরফে ফুলু মৌলভীবাজার জেলার বড়লেখা থানার ধর্মদেহী গ্রামের মৃত নানু মিয়ার ছেলে। সে সিলেট শহরে অস্থায়ীভাবে বসবাস করে বিভিন্ন স্থানে ডাকাতি করতো বলে পুলিশ জানিয়েছে।সহকারী পুলিশ সুপার আনিছুর রহমান খান জানান, নবাগত পুলিশ সুপার মোহাম্মদ ফরিদ উদ্দিন পিপিএম সিলেটে যোগদানের পর থেকে পলাতক ডাকাতদের গ্রেফতার করতে অভিযান শুরু করেন। এর অংশ হিসেবে বৃহস্পতিবার রাতে ফুলু ডাকাতকে গ্রেফতার করা হয়।তার বিরুদ্ধে সিলেট জেলার কানাইঘাট, বিয়ানীবাজার, গোলাপগঞ্জ, বালাগঞ্জ ও মোগলাবাজার থানায় ডাকাতি ও অস্ত্র আইনে ৬টি মামলা রয়েছে।</body>
</article>
