<article>
  <headline>বিএনপির উদ্যোগে জিয়াউর রহমানের ৮৩ তম জন্ম দিন পালন</headline>
  <url>http://dainiksylhet.com/details/147607</url>
  <published_at>  প্রকাশিত হয়েছে : ৭:২৩:০৪,অপরাহ্ন ১৯ জানুয়ারি ২০১৯</published_at>
  <category>ডাকাতি</category>
  <body>দৈনিকসিলেটডেস্ক: বাংলাদেশ জাতীয়তাবাদী দল বিএনপি‘র প্রতিষ্ঠাতা, মহান স্বাধীনতার ঘোষক, শহীদ রাষ্ট্রপতি জিয়াউর রহমানের ৮৩ তম জন্ম দিন পালন করেছে সিলেট মহানগর বিএনপি। ১৯ জানুয়ারী বাদ আসর তাতীপাড়াস্থ মহানগর বিএনপির অস্থায়ী কার্যালয়ে এক আলোচনা সভা, দোয়া মাহফিল অনুষ্ঠিত হয়েছে। সিলেট মহানগর বিএনপির সাংগঠনিক সম্পাদক মিফতা সিদ্দিকীর পরিচালনায় সভাপতির বক্তব্যে সিলেট মহানগর বিএনপির সভাপতি নাসিম হোসাইন বলেন, ৩০ ডিসেম্বর জাতীয় নির্বাচনে ভয়াবহ ভোট ডাকাতি করে ৩০ লক্ষ শহীদের রক্তের সাথে চরম বেইমানী করেছে আওয়ামীলীগ। জনগণের ভোটে নির্বাচিত হয়ে আওয়ামী লীগের পক্ষে আর কোনো দিন ক্ষমতায় আসা সম্ভব নয়। এজন্য তারা রাষ্ট্রীয় যন্ত্র ব্যবহার করে ভোট ডাকাতির যত অবৈধ উপায় আছে সকল পথ ব্যবহার করে তারা ক্ষমতায় এসেছে। আওয়ামী লীগের এসব গোপন পরিকল্পনা আস্তে আস্তে ফাঁস হতে শুরু করেছে। তিনি বলেন, ৩০ ডিসেম্বর জাতীয় নির্বাচন জনগণ মেনে নেয় নি। নির্দলীয় সরকারের অধীনে পূণরায় জাতীয় নির্বাচনে জনগণের ভোটাধিকার ফিরিয়ে দিতে আজ্ঞাবহ নির্বাচন কমিশনের প্রতি আহ্বান জানান। বক্তব্য রাখেন মহানগর বিএনপির সিনিয়র সহ সভাপতি আব্দুল কাইয়ুম জালালী পংকী, হুমায়ুন কবির শাহীন, জিয়াউল হক জিয়া, যুগ্ম সম্পাদক এডভোকেট শামীম সিদ্দিকী, এমদাদ হোসেন চৌধুরী, সাংগঠনিক সম্পাদক মুকুল আহমদ মুর্শেদ, দপ্তর সম্পাদক রেজাউল করিম আলো, স্বাস্থ্য বিষয়ক সম্পাদক ডা. আশরাফ আলী, মুক্তিযোদ্ধা বিষয়ক সম্পাদক আখতার হোসেন মিটু, মহিলা দলের সাধারণ সম্পাদক নিগার সুলতানা ডেইজি, পরিবহন সম্পাদক জাকির হোসেন তালুকদার, পল্লি উন্নয়ন সম্পাদক আব্দুজ জব্বার তুতু, আমিনুর রহমান খোকন, সহ দপ্তর সম্পাদক লোকমান আহমদ, সহ শিল্প বিষয়ক সম্পাদক নজির হোসেন, সহ যোগাযোগ বিষয়ক সম্পাদক উজ্জ্বল রঞ্জন চন্দ, সিনিয়র সদস্য কামাল হাসান জুয়েল, মহানগর ছাত্রদলের সাবেক সহ সভাপতি নজরুল ইসলাম, সাবেক যুগ্ম সম্পাদক আসাদুল হক আসাদ, সালাউদ্দিন রিমন, জামিল আহমদ, রায়হান আহমদ, কয়েস আহমদ, মহানগর ছাত্রদলের সহ সভাপতি আব্দুল হাসিব, যুগ্ম সম্পাদক আলী আকবর রাজন, আব্দুস সাজ্জাদ আরিফ, হোসেন খান ইমাদ, মঞ্জুর আহমদ কামাল প্রমুখ।</body>
</article>
