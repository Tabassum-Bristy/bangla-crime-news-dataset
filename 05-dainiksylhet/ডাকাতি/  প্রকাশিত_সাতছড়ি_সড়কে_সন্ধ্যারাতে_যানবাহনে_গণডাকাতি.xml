<article>
  <headline>সাতছড়ি সড়কে সন্ধ্যারাতে যানবাহনে গণডাকাতি</headline>
  <url>http://dainiksylhet.com/details/138766</url>
  <published_at>  প্রকাশিত হয়েছে : ৯:০৩:৩৫,অপরাহ্ন ২৪ সেপ্টেম্বর ২০১৮</published_at>
  <category>ডাকাতি</category>
  <body>দৈনিকসিলেটডেস্ক:চুনারুঘাটে পুরাতন ঢাকা-সিলেট মহাসড়কে যানবাহনে গণ ডাকাতি সংঘটিত হয়েছে। ডাকাতরা যাত্রীদের মারধোর করে নগদ টাকা, মোবাইল ফোনসহ কয়েক লাখ টাকার মালামাল লুট করে নিয়ে গেছে। খবর পেয়ে পুলিশ ঘটনাস্থলে পৌছের আগেই ডাকাতরা পালিয়ে যায়।স্থানীয়রা জানানন, চুনারুঘাট উপজেলার সাতছড়ি সড়কে রোববার সন্ধ্যা সাড়ে ৭টার দিকে একদল মুখোশধারী ডাকাতদল দেশীয় অস্ত্রহাতে নিয়ে রাস্তায় যানবাহনে ডাকাতি শুরু করে। পরপর সিএনজি, প্রাইভেটকারসহ প্রায় ২০টি গাড়িতে ডাকাতরা যাত্রীদের মারধোর করে মূল্যবান মোবাইল ফোন, নগদ টাকাসহ কয়েক লাখ টাকার মালামাল লুট করে নিয়ে যায়। ডাকাতির শিকার হওয়া চুনারুঘাট বাজারের এক ব্যবসায়ী জানান, তিনি মাধবপুর থেকে চুনারুঘাটে আসার পথে সাতছড়ি সড়কে আসা মাত্রই মুখোশধারী ডাকাতরা তার গাড়ি আটকিয়ে মারধোর করে তার নিকট থেকে ৫০ হাজার টাকা, মোবাইল ফোনসহ ১ লাখ টাকার মালামাল লুট করে নিয়ে গেছে। তিনি জানান, অন্তত ২০টি গাড়িতে ডাকাতরা অস্ত্রের ভয় দেখিয়ে ডাকাতি করে নিয়ে গেছে।এ ব্যাপারে চুনারুঘাট থানার ভারপ্রাপ্ত কর্মকর্তা (ওসি) একেএম আজমিরুজ্জামান জানান, একদল দুর্র্বৃত্তরা কয়েকটি সিএনজি আটকিয়ে মোবাইলসহ কিছু টাকা পয়সা নিয়ে যাওয়ার খবর শুনে পুলিশ ঘটনাস্থলে যায়। তবে পুলিশ যাওয়ার আগেই দুর্বৃত্তরা পালিয়ে গেছে। তিনি গণডাকাতির বিষয়টি অস্বীকার করেছেন।সূত্র:হবি সমাচার</body>
</article>
