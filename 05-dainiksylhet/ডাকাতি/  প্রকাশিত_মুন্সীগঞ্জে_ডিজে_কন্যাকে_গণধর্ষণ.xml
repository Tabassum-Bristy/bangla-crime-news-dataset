<article>
  <headline>মুন্সীগঞ্জে ডিজে কন্যাকে গণধর্ষণ</headline>
  <url>http://dainiksylhet.com/details/119667</url>
  <published_at>  প্রকাশিত হয়েছে : ১১:০৫:১২,অপরাহ্ন ১২ ফেব্রুয়ারি ২০১৮</published_at>
  <category>ডাকাতি</category>
  <body>প্রতীকী ছবিদৈনিকসিলেটডেস্ক:মুন্সীগঞ্জে শ্রীনগরে ডিজে পার্টির এক তরুণীকে তুলে নিয়ে রাতভর গণধর্ষণ করেছে আড়িয়ল বিল এলাকার সন্ত্রাসী আশ্রাফ ও তার সহযোগীরা। এ ঘটনার সঙ্গে জড়িত থাকার অভিযোগে পুলিশ ৩ জনকে আটক করেছে। পুলিশ ও স্থানীয়রা জানায়, গত ৭ই ফেব্রুয়ারি রাতে উপজেলার বালাসুর নতুন বাজার এলাকার সামু কাড়ালের ছেলে আঃ কাদির ডিজে পার্টির দুই নারী ও এক পুরুষ সদস্যকে কেরানীগঞ্জের চুনকুটিয়া এলাকা থেকে ভাড়া করে এনে একই এলাকার তাজেলের বাড়িতে তুলে। রাতে পার্টি বাদ দিয়ে আঃ কাদির, ইউসুফ ও সুজন মিলে ডিজে পার্টির পুরুষ সদস্যকে আটকে রেখে অপর দুই নারী সদস্যকে ধর্ষণের চেষ্টা করে। পুরুষ সদস্য দুই নারীর মধ্যে একজনকে নিজের স্ত্রী পরিচয় দিয়ে অনেক অনুনয় বিনয় করে ছাড়া পায়। পরে একজনকে নিয়ে তারা ফুর্তিতে মেতে উঠলে ওই এলাকার ত্রাস ও হত্যা মামলাসহ একাধিক মামলার আসামি আশ্রাফ বাহিনীর প্রধান আশ্রাফ, তার ফুফাত ভাই একাধিক হত্যা ও ডাকাতি মামলার আসামি বাচ্চু দেওয়ান ওরফে মানিক ডাকাত এবং সহযোগী মোস্তফা সহ কয়েকজন ওই মেয়েকে তুলে নিয়ে যায়। আড়িয়ল বিলের দুর্গম এলাকায় নিয়ে রাতভর ওই মেয়েকে ধর্ষণ করে। এর পর থেকে আর ওই মেয়ের কোনো সন্ধান পাওয়া যাচ্ছে না বলে এলাকাবাসী জানায়। ঘটনাটি শ্রীনগর সার্কেলের অতিরিক্ত পুলিশ সুপার কাজী মাকসুদা লিমার নজরে আসলে তিনি ঘটনার সঙ্গে জড়িতদের গ্রেপ্তারের নির্দেশ দেন। শ্রীনগর থানার ওসি (তদন্ত) ফরিদউদ্দিন শনিবার রাতভর অভিযান চালিয়ে ঘটনার সঙ্গে জড়িত আঃ কাদির (৩০), ইউসুফ (২৫) ও সুজন (৩১)কে আটক করেছে। ফরিদ উদ্দিন জানান, আটককৃতরা ঘটনার সত্যতা স্বীকার করেছে। আশ্রাফ সহ বাকিদের গ্রেপ্তারের চেষ্টা চলছে। তবে এখনো পর্যন্ত ভিকটিমকে উদ্ধার করা সম্ভব হয়নি।</body>
</article>
