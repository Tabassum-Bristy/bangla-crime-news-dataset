<article>
  <headline>সিলেটে দুর্ধর্ষ ছিনতাইকারী শিপন গ্রেফতার</headline>
  <url>http://dainiksylhet.com/details/99892</url>
  <published_at>  প্রকাশিত হয়েছে : ১১:০০:৫১,অপরাহ্ন ০২ জুন ২০১৭</published_at>
  <category>ডাকাতি</category>
  <body>দৈনিকসিলেটডটকম:: দুর্ধর্ষ সন্ত্রাসী ও ছিনতাইকারী আহমেদ শিপন (৩২)’কে গ্রেফতার করেছে শাহপরান থানা পুলিশ। গ্রেফতারকৃত শিপন বিশ্বনাথ থানার আছমত আলীর ছেলে।বৃহস্পতিবার তাকে শাহপরান থানাধীন পূর্ব সাদাটিকর এলাকা থেকে গ্রেফতার করা হয়।সিলেট মেট্রোপলিটন পুলিশ এর প্রেরিত এক বিজ্ঞপ্তিতে বলা হয়, আটক শিপন এর বিরুদ্ধে এসএমপি ও সিলেট জেলার বিভিন্ন থানায় ১১টি মামলায় গ্রেফতারী পরোয়ানা ইস্যু আছে। এছাড়াও এসএমপির বিভিন্ন থানায় তার বিরুদ্ধে ১৬টি মামলা আছে।শাহপরান থানার ওসি আখতার হোসেন জানান, শাহপরান থানায় তার বিরুদ্ধে একাধিক ডাকাতি ও ছিনতাই এবং অস্ত্র মামলা আছে। শিপন এসএমপি’র টপ ছিনতাইকারী ০৩ জনের মধ্যে ০১ জন। তার বিরুদ্ধে আইনগত ব্যবস্থা নেয়া হচ্ছে।</body>
</article>
