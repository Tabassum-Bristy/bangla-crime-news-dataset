<article>
  <headline>মহাসড়কে দুর্ঘটনা কমিয়ে আনার লক্ষ্যে জেলা পুলিশ ও পরিবহন নেতৃবৃন্দ মতবিনিময়</headline>
  <url>http://dainiksylhet.com/details/106665</url>
  <published_at>  প্রকাশিত হয়েছে : ৪:২৬:১১,অপরাহ্ন ২৯ আগস্ট ২০১৭</published_at>
  <category>ডাকাতি</category>
  <body>দৈনিকসিলেটডটকম: আসন্ন পবিত্র ঈদ-উল আযহা উপলক্ষে মহাসড়কে দুর্ঘটনা কমিয়ে আনার লক্ষ্যে বাস, ট্রাক ও কাভার্ড ভ্যান শ্রমিক ও মালিক সংগঠনের সাথে সিলেট জেলা পুলিশের মতবিনিময় সভা মঙ্গলবার দুপুর ১২টায় সিলেট পুলিশ সুপারের কনফারেন্স হল রুমে অনুষ্ঠিত হয়। মতিবিনিময় সভায় সভাপতিত্ব করেন সিলেটে পুলিশ সুপার মো. মনিরুজ্জামান। মতবিনিময় সভায় বক্তব্য এডিশনাল এসপি সুজ্ঞান চাকমা, এএসপি নুরুল আবসার খান, এএসপি (সদর দপ্তর) মো. লুৎফুর রহমান, টিআই (প্রশাসন) মো. এনামূল হক, টিআই (দক্ষিণ) মো. আব্দুল মতিন, সিলেট জেলা ট্রাক মালিক গ্র“পের সাধারণ সম্পাদক জাবেদ সিরাজ, যুগ্ম সাধারণ সম্পাদক পুলক কবীর চৌধুরী, সিলেট জেলা ট্রাক, পিক-আপ, কাভার্ড ভ্যান শ্রমিক ইউনিয়ন ২১৫৯ এর সভাপতি দুলু মিয়া, কার্যকরী সভাপতি আব্দুস সালাম মিয়া, সাধারণ সম্পাদক গফুর মিয়া, সহ সভাপতি মো. হাসমত আলী হাসু, সিলেট জেলা বাস মালিক সমিতির যুগ্ম সাধারণ সম্পাদক কয়ছর আহমদ বাখন, সেখু আহমদ, সিলেট জেলা সড়ক পরিবহণ ১৪১৮ এর কোষাধ্যক্ষ সামসুল হক মানিক, সিলেট অটোরিক্সা সিএনজি শ্রমিক ইউনিয়ন ৭০৭ এর সহ সভাপতি মানিক খান, সদস্য আলতাফ আহমদ চৌধুরী, সিলেট জেলা অটোরিক্সা ২০৯৭ এর সহ সভাপতি মতছির আলী, ইমা-লেগুনার সভাপতি মামুনুর রশিদ, ইনছান আলী। মতবিনিময় সভায় বক্তারা বলেন, সিলেট জেলার সকল সড়কের বেহাল দশার কারনে ঘন ঘন দুর্ঘটনা ও যাত্রীদের দুর্ভোগ পোহাতে হয়। এতে যানবাহনের মারাত্মক ক্ষয়ক্ষতি সাধিত হয়। সিলেটে কোরবানীর পশুর গাড়িতে ডাকাতির বিষয়ে নজরদারী বাড়ানো হবে। পশুর হাটে জোরপূর্বক গাড়ী ঢুকানোর ব্যাপারে প্রশাসন সর্বদা কড়া অবস্থানে থাকবে।</body>
</article>
