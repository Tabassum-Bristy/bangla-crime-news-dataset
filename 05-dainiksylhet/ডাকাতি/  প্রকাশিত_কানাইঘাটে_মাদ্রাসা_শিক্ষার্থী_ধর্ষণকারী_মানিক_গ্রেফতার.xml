<article>
  <headline>কানাইঘাটে মাদ্রাসা শিক্ষার্থী ধর্ষণকারী মানিক গ্রেফতার</headline>
  <url>http://dainiksylhet.com/details/144737</url>
  <published_at>  প্রকাশিত হয়েছে : ৬:০৪:২২,অপরাহ্ন ১২ ডিসেম্বর ২০১৮</published_at>
  <category>ডাকাতি</category>
  <body>কানাইঘাট প্রতিনিধি : মাদ্রাসা শিক্ষার্থী ফাহিমা বেগমকে ধর্ষণকারী এক সন্তানের জনক মানিক আহমদকে গ্রেফতার করেছে কানাইঘাট থানা পুলিশ।গত মঙ্গলবার গভীর রাতে গোপন সংবাদের ভিত্তিতে থানার এস.আই স্বপন চন্দ্র সরকারের নেতৃত্বে একদল পুলিশ গাছবাড়ী বাজারে অভিযান চালিয়ে ধর্ষণ মামলার একমাত্র এজাহার নামীয় পলাতক আসামী মানিক আহমদ (৩০) কে গ্রেফতার করতে সক্ষম হয়।মামলার এজাহার সূত্রে জানা যায়, গত ২০ নভেম্বর গভীর রাতে উপজেলার ঝিঙ্গাবাড়ী ইউপির গণিকান্দি গ্রামের মন্তাজ আলীর মেয়ে মাদ্রাসা শিক্ষার্থী ফাহিমা বেগম (১৫) এর শয়ন কক্ষে একই গ্রামের পার্শ্ববর্তী বাড়ীর মৃত আরব আলীর পুত্র এক সন্তানের জনক বখাটে মানিক আহমদ বসত ঘরে প্রবেশ করে ঘুমন্ত অবস্থায় ফাহিমা বেগমকে ঝাপটাইয়া ধরে জোরপূর্বক ধর্ষণ করে। তখন ফাহিমা বেগমের ফুফু সালমা বেগম ও ছোট ভাই মতিউর রহমান ঘুম থেকে জেগে মানিক আহমদকে আটক করার চেষ্টা করলে সে পালিয়ে যায়। পরে ফাহিমা বেগম বাদী হয়ে কানাইঘাট থানায় ধর্ষণ মামলা দায়ের করেন, থানার মামলা নং- ০৬।এরপর থেকে আসামী মানিক আহমদ পলাতক ছিল। মানিক আহমদ গ্রেফতার হওয়ায় ফাহিমা বেগমের পিতা মন্তাজ আলী, মরিয়ম বেগম ও ফুফু সালমা বেগমের তাদের শিশু মেয়েকে ধর্ষণকারী পাষন্ড মানিক আহমদের ফাঁসির দাবী জানিয়েছেন। অপরদিকে থানার এস.আই আবু কাউছার, রহিম উদ্দিন, এএসআই চন্দন গোপন সংবাদের ভিত্তিতে একই দিন গভীর রাতে অভিযান চালিয়ে একাধিক ডাকাতি মামলার পলাতক আসামী আবুল (৩৫) কে লালারচক গ্রাম থেকে গ্রেফতার করেছেন। গ্রেফতারকৃত ডাকাত আবুল উপজেলার রাজাগঞ্জ ইউপির নিজ ফতেহগঞ্জ গ্রামের মৃত আরফান আলীর পুত্র। এব্যাপারে থানার অফিসার ইনচার্জ আব্দুল আহাদ বলেন, ডাকাত আবুল দীর্ঘদিন থেকে কানাইঘাট সহ বিভিন্ন এলাকায় সংঘটিত ডাকাতির সাথে জড়িত রয়েছে এবং তার বিরুদ্ধে ৩টি ডাকাতি মামলা রয়েছে। এছাড়া আসন্ন নির্বাচনকে সামনে রেখে যে কোন ধরনের অপ্রীতিকর ঘটনা এড়াতে থানা পুলিশ তৎপর রয়েছে।</body>
</article>
