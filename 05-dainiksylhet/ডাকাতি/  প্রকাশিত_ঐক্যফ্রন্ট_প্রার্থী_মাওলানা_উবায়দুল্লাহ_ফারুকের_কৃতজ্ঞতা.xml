<article>
  <headline>ঐক্যফ্রন্ট প্রার্থী মাওলানা উবায়দুল্লাহ ফারুকের কৃতজ্ঞতা</headline>
  <url>http://dainiksylhet.com/details/146427</url>
  <published_at>  প্রকাশিত হয়েছে : ৮:৫০:০৭,অপরাহ্ন ০৩ জানুয়ারি ২০১৯</published_at>
  <category>ডাকাতি</category>
  <body>সিলেট: জমিয়তে উলামায়ে ইসলাম বাংলাদেশের সহ সভাপতি, সিলেট-৫ আসনের ঐক্যফ্রন্ট এবং ২৩ দলীয় জোটের মনোনীত সংসদ সদস্য প্রার্থী মাওলানা উবায়দুল্লাহ ফারুক সিলেট-৫ (জকিগঞ্জ-কানাইঘাট) আসনের সর্বস্তরের মানুষের প্রতি কৃতজ্ঞতা জানিয়েছেন। বৃহস্পতিবার (৩ জানুয়ারি) গণমাধ্যমে পাঠানো এক সংবাদ বিজ্ঞপ্তিতে তিনি বলেন, যারা সরকারের নজিরবিহীন জেল-জুলুম, নির্যাতন, হামলা-মামলা উপেক্ষা করে জীবনের ঝুঁকি নিয়ে গণতন্ত্র রক্ষায় একাদশ জাতীয় সংসদ নির্বাচনে আমাকে ধানের শীষে ভোট দিয়েছেন, বিভিন্ন ভাবে সহযোগীতা করেছেন এসব সহযোগীতার প্রতিদান আমি কখনো দিতে পারবনা। আমি আপনাদের ভালবাসায় মুগ্ধ, সিক্ত ও চিরকৃতজ্ঞ। তিনি বলেন, ৩০ ডিসেম্বরের অনুষ্ঠিত প্রহসনের নির্বাচন দেখে দেশের মানুষ এমনকি বিশ্বের মানুষ হতবাক। এমন ভোট ডাকাতি ও নির্যাতন-নিপীড়ন কোন স্বাধীন দেশে ঘটেনি। তিনি সকলকে ধৈর্য্য ধরার আহ্বানান এবং নেতাকর্মীদের বিরুদ্ধে দায়েরকৃত সকল মিথ্যা মামলা প্রত্যাহার ও কারাবন্ধি সকল নেতাকর্মীদের অবিলম্বে মুক্তির দাবি জানান। সিলেট-৫ আসনে ঐক্যফ্রন্ট প্রার্থী মাওলানা উবায়দুল্লাহ ফারুকের নির্বাচন পরিচালনা প্রচার কমিটির মিডিয়া সেলের প্রধান মাওলানা সালেহ আহমদ শাহবাগী স্বাক্ষরিত বিবৃতিতে উবায়দুল্লাহ ফারুক বলেন, ৩০ ডিসেম্বরের জাতীয় সংসদ নির্বাচনে প্রমাণ করেছে ২০১৪ সালের ৫ জানুয়ারির জাতীয় নির্বাচনে ২০ দলীয় জোট অংশগ্রহণ না করা সঠিক সিদ্ধান্ত ছিল।</body>
</article>
