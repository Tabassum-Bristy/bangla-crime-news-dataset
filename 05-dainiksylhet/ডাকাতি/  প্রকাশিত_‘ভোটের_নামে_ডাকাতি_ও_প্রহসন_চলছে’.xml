<article>
  <headline>‘ভোটের নামে ডাকাতি ও প্রহসন চলছে’</headline>
  <url>http://dainiksylhet.com/details/146067</url>
  <published_at>  প্রকাশিত হয়েছে : ২:১৮:২৬,অপরাহ্ন ৩০ ডিসেম্বর ২০১৮</published_at>
  <category>ডাকাতি</category>
  <body>দৈনিকসিলেটডেস্ক:দুপুর পর্যন্ত পাওয়া নির্বাচনের তথ্য উদ্বেগজনক উল্লেখ করে জাতীয় ঐক্য প্রক্রিয়ার আহবায়ক ড. কামাল হোসেন বলেছেন, ভোটের নামে ডাকাতি ও প্রহসন চলছে। বেলা একটায় গণফোরামের কার্যালয়ে আয়োজিত জরুরি সংবাদ সম্মেলনে তিনি বলেন, সারা দেশ থেকে যে খবর পেয়েছি তা উদ্বেগজনক। এটা নির্বাচনের নামে প্রহসন ছাড়া আর কিছু না। এ অবস্থায় ঐক্যফ্রন্ট নির্বাচন বর্জন করছে কিনা এমন প্রশ্নে ড. কামাল বলেন, সন্ধ্যা ছয়টায় ঐক্যফ্রন্ট এ বিষয়ে সিদ্ধান্ত জানাবে। এদিকে সংবাদ সম্মেলনেই ছিলেন গণফোরামের দুই প্রার্থী মোস্তফা মহসিন মন্টু ও এডভোকেট সুব্রত চৌধুরী। তারা জানান, সকালে কেন্দ্র দখল হয়ে যাওয়ায় তারা নির্বাচনের মাঠ থেকে সরে এসেছেন। সুব্রত চৌধুরী বলেন, ইভিএমের কেন্দ্রে ভোটারদের ফিঙ্গারপ্রিন্ট নেয়ার পর ভোট দিতে দেয়া হচ্ছে না। তাদের বের করে দেয়া হচ্ছে।</body>
</article>
