<article>
  <headline>ফরিদপুরে ডাকাতের গুলিতে ২ ভাই নিহত</headline>
  <url>http://dainiksylhet.com/details/112846</url>
  <published_at>  প্রকাশিত হয়েছে : ১০:১৬:৩২,অপরাহ্ন ০৯ নভেম্বর ২০১৭</published_at>
  <category>ডাকাতি</category>
  <body>দৈনিকসিলেটডেস্ক:ফরিদপুরের চরভদ্রাসন উপজেলার মৃধাডাঙ্গী এলাকায় ডাকাতের গুলিতে মো. সাজ্জাদ মৃধা (৪৩) ও সেন্টু মৃধা (৩৮) নামে দুই ভাই নিহত হয়েছেন। এসময় ডাকাতের গুলিতে অারো দুজন অাহত হয়েছেন।নিহতরা সম্পর্কে চাচাতো ভাই। আহত দুজনের মধ্যে একজনের অবস্থা অাশঙ্কাজনক হওয়ায় উন্নত চিকিৎসার জন্য ঢাকায় পাঠানো হয়েছে।চরভদ্রাসন থানার ভারপ্রাপ্ত কর্মকর্তা (ওসি) রাম প্রসাদ ভক্ত জানান, বুধবার মধ্যে রাতে একদল ডাকাত উপজেলার মৃধাডাঙ্গী এলাকায় আনসের ফকিরের বাড়িতে বিয়ের অনুষ্ঠানে ডাকাতি করে মালামাল লুট করে। এরপর পাশের মো. সাজ্জাদ মৃধা ও সেন্টু মৃধার বাড়িতে ডাকাতি করে পালানোর সময় তাদের বাধা দিলে ডাকাত দল তাদের উপর গুলি চালিয়ে পালিয়ে যায়।এসময় স্থানীয়রা গুলিবিদ্ধ আহতদের উদ্ধার করে ফরিদপুর মেডিকেল কলেজ হাসপাতালে নিয়ে আসলে ডাক্তার মো. সাজ্জাদ মৃধা ও সেন্টু মৃধাকে মৃত ঘোষণা করেন। ডাকাতদের ধরতে পুলিশের অভিযান অব্যাহত অাছে বলে জানান এই কর্মকর্তা।</body>
</article>
