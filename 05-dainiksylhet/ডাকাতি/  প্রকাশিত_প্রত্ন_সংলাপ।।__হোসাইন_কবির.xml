<article>
  <headline>প্রত্ন সংলাপ।।  হোসাইন কবির</headline>
  <url>http://dainiksylhet.com/details/124960</url>
  <published_at>  প্রকাশিত হয়েছে : ২:২০:২৬,অপরাহ্ন ১১ এপ্রিল ২০১৮</published_at>
  <category>ডাকাতি</category>
  <body>ফুলজান মুখিজান তোমাদের কথা কেউ রাখে নি মনে, ঘরদোর বসতভিটায় রাতবিরেত আজো সেই হারিয়ে যাওয়া বেদনা বিদূর দোহার সুরে পায়েলখানি বুক-পাঁজরে বাজে।তরুণ আত্মার কলতান উচ্ছ্বাস মন্দিরার সুর – আজো মেঘনা ডাকাতিয়ায় রমু মাঝির রমুর খালে বহুবিধ স্মৃতিরেখায়, বিষাদ অরণ্যে – কান পেতে শুনি।তোমাদের ধাবমান কণ্ঠস্বর, অপরূপ অবয়ব বিধ্বস্ত করোটির পাশে আজো কী শুয়ে আছে – ছাঁইভষ্মে, পোড়ানো পাতার ফসিল জড়িয়ে!ফুলজান মুখিজান দেখতে তোমরা কেমন ছিলে! শত বছরের বসত-ভিটায় মাটির দেয়ালে, পুরাতন ভগ্ন চুলার কাঠ কয়লার অবশেষে কিংবা টুকরো টুকরো খেলনা পুতুল আর বহুবিধ তৈজসপত্রে- তোমাদের কোমল হাতের পরশে কেঁপে উঠি আজো প্রত্ন-হৃদয়ে।ফুলজান মুখিজান তোমাদের সেই পুরাতন আকাঙ্ক্ষার আঙ্গিনায় বেড়ে ওঠা আমিও এক উত্তর পুরুষ, আমাকেও পার হতে হয় এ বাড়ির বয়সন্ধির উঠান।হোসাইন কবির, অধ্যাপক, চট্টগ্রাম বিশ্ববিদ্যালয়।</body>
</article>
