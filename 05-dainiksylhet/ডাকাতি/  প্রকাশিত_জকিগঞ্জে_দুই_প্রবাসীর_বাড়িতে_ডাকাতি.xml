<article>
  <headline>জকিগঞ্জে দুই প্রবাসীর বাড়িতে ডাকাতি</headline>
  <url>http://dainiksylhet.com/details/124903</url>
  <published_at>  প্রকাশিত হয়েছে : ৮:০৪:৩১,অপরাহ্ন ১০ এপ্রিল ২০১৮</published_at>
  <category>ডাকাতি</category>
  <body>জকিগঞ্জ প্রতিনিধি: সিলেটের জকিগঞ্জে মানিকপুর ইউনিয়নের ডেমারগ্রাম ও কাজলসার ইউনিয়নের সোনাপুর(নকুলপুর) গ্রামে দুই প্রবাসীর বাড়িতে সোমবার রাতে দুর্ধর্ষ ডাকাতি সংগঠিত হয়েছে। ডাকাতেরা বাড়ির লোকদের অস্ত্রের মুখে জিম্মি করে স্বর্ণালঙ্কার ও নগদ টাকা লুট করে নেয়। উপজেলা ছাত্রলীগের সহসভাপতি আশরাফুল আম্বিয়া জানান, মানকিপুর ইউনিয়নের ডেমারগ্রামে(উত্তর মনসুরপুর)বাবুল মিয়ার বাড়িতে হানা দেয়। রাত অনুমান দুইটার দিকে ১০/১২জনের ডাকাত দল ঘরের দরজার ছিটকিনি ভেঙ্গে বাবুল মিয়ার ভাই প্রবাসী রিয়াজ মিয়া, মখলিছুর রহমান, জামাল উদ্দিন ও জালাল উদ্দিনের ঘরে ঢুকে অস্ত্রের মুখে বাড়ির লোকদের বেধেঁ মারধোর করে। ডাকাতেরা পাঁচ ভরি স্বর্ণ, ৫১ হাজার নগদ টাকা, ১১টি মোবাইল সেটসহ দামী কাপড়চোপড় লুটে নেয়। একই কায়দায় রাত অনুমান তিনটার দিকে কাজলসার ইউনিয়নের সোনাপুর(নকুলপুর) গ্রামের দুবাই প্রবাসী মাহমুদুর রহমানের বাড়িতে ডাকাতি করে ২ ভরি সোনা, নগদ ৫০ হাজার টাকা, ৪ সেট মোবাইল, কম্বলসহ কাপড়চোপড় দেশীয় অস্ত্রের মুখে লুটে নেয়। এ সময় প্রবাসী মাহমুদুর রহমানের বাবা অবসারপ্রাপ্ত শিক্ষক মাহমুদুর রহমান মানই মাস্টারকে মারধোর করে ডাকাতেরা। জকিগঞ্জবিয়ানী বাজারের সার্কেলের অতিরিক্ত পুলিশ সুপার মোস্তাক সরকার, জকিগঞ্জ থানার ওসি তদন্ত মুমিনুল ইসলাম, এসআই সৈয়দ ইমরোজ তারেক ঘটনাস্থল পরিদর্শণ করেছেন। ঘটনার প্রাথমিক সত্যতা স্বীকার করে তিনি বলেন তদন্ত করে প্রয়োজনীয় ব্যবস্থা নেয়া হবে।</body>
</article>
