<article>
  <headline>ক্যালিফোর্নিয়ায় শ্বেতাঙ্গ মৌলবাদীর ছুরিকাঘাতে ৪ পথচারী নিহত</headline>
  <url>http://dainiksylhet.com/details/161978</url>
  <published_at>  প্রকাশিত হয়েছে : ১১:০৫:০২,অপরাহ্ন ০৯ আগস্ট ২০১৯</published_at>
  <category>ডাকাতি</category>
  <body>দৈনিকসিলেটডেস্ক:যুক্তরাষ্ট্রের দক্ষিণ ক্যালিফোর্নিয়ায় দুর্বৃত্তের ছুরিকাঘাতে চার পথচারী নিহত হয়েছেন। এ ঘটনায় আহত হয়েছেন আরও দুই ব্যক্তি। গতকাল বৃহস্পতিবার পৃথক ছয়টি জায়গায় হামলা চালায় ওই হামলাকারী। এ ঘটনায় ৩১ বছর বয়সী সন্দেহভাজনকে আটক করেছে অঙ্গরাজ্যের পুলিশ।বিবিসি জানিয়েছে, এক নিরাপত্তারক্ষীর কাছ থেকে একটি ছুরি ও বন্দুক ছিনিয়ে নেয় ওই হামলাকারী। এরপর ওই নিরাপত্তারক্ষীকেই গুরুতর জখম করে। বর্তমানে ওই হামলাকারী পুলিশ হেফাজতে রয়েছে। তবে এখনো তার নাম প্রকাশ করেনি পুলিশ। মূলত ডাকাতির উদ্দেশ্যেই ছুরি নিয়ে হামলা চালান তিনি।ক্যালিফোর্নিয়ার অরেঞ্জ কাউন্টির গার্ডেন গ্রোভ শহরের পুলিশ কর্মকর্তা কার্ল হুইটনি বলেন, ‘সে খুব রাগান্বিত ছিল এবং অনেকের ক্ষতি করেছে।’চলতি সপ্তাহেই, টেক্সাস এবং ওহাইয়ো রাজ্যে এলোপাতাড়ি গোলাগুলিতে প্রাণ হারান কমপক্ষে ৩১ জন। ঘটনাগুলোয় শ্বেতাঙ্গ উগ্রবাদ এবং ধর্মীয় বিদ্বেষ ছড়ানোর জন্য ট্রাম্প প্রশাসনকে দায়ী করছে ভুক্তভোগী পরিবারগুলো। </body>
</article>
