<article>
  <headline>এসপির সাথে পেট্রোল পাম্প ওনার্স এসোসিয়েশনের মতবিনিময়</headline>
  <url>http://dainiksylhet.com/details/161908</url>
  <published_at>  প্রকাশিত হয়েছে : ৯:১৯:২৩,অপরাহ্ন ০৭ আগস্ট ২০১৯</published_at>
  <category>ডাকাতি</category>
  <body>দৈনিকসিলেটডটকম: পুলিশ সুপার ফরিদ উদ্দিন পিপিএম ও বাংলাদেশ পেট্রোলিয়াম ডিলার্স ডিস্ট্রিবিউটর এজেন্ট এন্ড পেট্রোলপাম্প ওনার্স এসোসিয়েশন (সিলেট বিভাগ) ও ট্যাংকলরী মালিক সমিতি সিলেট এর নেতৃবৃন্দের মধ্যে মতবিনিময় এক সভা অনুষ্ঠিত হয়েছে। ৭ আগষ্ট বুধবার সিলেট পুলিশ সুপার কার্যালয়ে এ সভা হয়। সভায় ৪ আগষ্ট রোববার শাপলা ফিলিং স্টেশনে ডাকাতি ঘটনার বিষয়বস্তু উপস্থাপন করেন সংগঠনের সভাপতি আব্দুল্লাহ আল মাহমুদ। সভায় এ ঘটনায় পলাতক আসামীকে গ্রেফতার ও একই সাথে অর্থ উদ্ধারের বিষয়টি অতি গুরুত্ব সহকারে উপস্থাপন হয়। এসময় পুলিশ সুপার বলেন- ফিলিং স্টেশন এর ডাকাতি ঘটনা শুরু থেকেই পুর্ণ মনিটরিং করছেন এবং পলাতক আসামী গ্রেফতার ও অর্থ উদ্ধার বিশেষ গুরুত্ব দেওয়া হচ্ছে। অতি দ্রুত অর্থ উদ্ধার ও পলাতক আসামী গ্রেফতার করার আশ্বাস প্রদান করেন তিনি। জেনারেল সেক্রেটারি জুবায়ের আহমদ চৌধুরী পুলিশ সুপার এর কার্যক্রমে সন্তোষ প্রকাশ করেন ও সংগঠনে পক্ষে ধন্যবাদ জ্ঞাপন করেন। মতবিনিময় সভায় উপস্থিত ছিলেন, বাংলাদেশ পেট্রোলিয়াম ডিলার্স ডিস্ট্রিবিউটর এজেন্ট এন্ড পেট্রোলপাম্প ওনার্স এসোসিয়েশন সিলেট বিভাগীয় কমিটির সহ-সভাপতি বীর মুক্তিযোদ্ধা মুজিবুর রহমান মানিক, কোষাধ্যক্ষ সিরাজুল হুসেন আহমদ, ট্যাংকলরী মালিক সমিতির সভাপতি হুমায়ুন আহমদ, মির্জা হেলাল, নুরল আমিন, খাঁন মোহাম্মদ ফরিদ উদ্দিন, এনামুল হক রুবেল, লোকমান আহমদ মাছুম, মুশফিকুর রহমান, রিয়াদ উদ্দিন, সজ্জীব কান্দি দাস, ফয়েজ উদ্দিন, মোঃ মনিরুল ইসলাম, রফিকুল ইসলাম, সানোয়ার আলী প্রমুখ।</body>
</article>
