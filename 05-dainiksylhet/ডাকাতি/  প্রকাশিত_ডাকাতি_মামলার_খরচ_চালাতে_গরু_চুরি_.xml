<article>
  <headline>ডাকাতি মামলার খরচ চালাতে গরু চুরি!</headline>
  <url>http://dainiksylhet.com/details/150312</url>
  <published_at>  প্রকাশিত হয়েছে : ৪:৫৯:৩৭,অপরাহ্ন ০৫ মার্চ ২০১৯</published_at>
  <category>ডাকাতি</category>
  <body>নিউজ ডেস্ক:: শাহাব উদ্দিন (৩৮)। তার বিরুদ্ধে রয়েছে একাধিক ডাকাতি মামলা। ডাকাতির এসব মামলার খরচ চালাতে এখন পেশা বদলে হয়েছে গরু চোর। সর্বশেষ রোববার দিবাগত রাতে গরু চুরি করতে এসে জনতার হাতে পাকড়াও হয় সে। পরে উত্তমমধ্যম দিয়ে তাকে পুলিশে সোপর্দ করা হয়।রোববার দিবাগত রাতে সিলেটের ওসমানীনগরের নিজ কুরুয়া পূর্বপাড়া গ্রামে গরু চুরি করতে এলে জনতার হাতে ধরা পড়ে সে। পরে তার দেয়া তথ্যের ভিত্তিতে গ্রীলকাটারসহ আরও দুইজনকে আটক করে পুলিশ।আটককৃত শাহাব উদ্দীন বিশ্বনাথ উপজেলার নয়া সৎপুর গ্রামের মৃত কুতুব উদ্দীনের ছেলে। অন্য দুজন হচ্ছেন- বালাগঞ্জ উপজেলার সিরাজপুর গ্রামের মৃত ইসকন্দর আলীর ছেলে আকবুল আলী(৪০) ও একই গ্রামের মৃত এখলাছ মিয়ার ছেলে দবিরুল ইসলাম (৩২)।প্রাথমিকভাবে পুলিশের জিজ্ঞাসাবাদে জানায়, নিজের একাধিক ডাকাতি মামলার খরচ চালাতে এখন গরু চুরি শুরু করেছে।বিষয়টি নিশ্চিত করে ওসমানীনগর থানার ভারপ্রাপ্ত কর্মকর্তা (ওসি) এস এম আল মামুন বলেন, ‘শাহাব উদ্দীন একজন ডাকাত।তার বিরুদ্ধে বিভিন্ন থানায় একাধিক ডাকাতি মামলা রয়েছে।স্থানীয় জনতা গরু চুরির সময় তাকে আটক করে পুলিশে সোপর্দ করেছে। তার দেয়া তথ্য মতে আরও দুই চোরকে আটক করতে সক্ষম হয়েছে বলেও জানান তিনি।</body>
</article>
