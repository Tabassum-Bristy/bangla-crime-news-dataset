<article>
  <headline>তারা পবিত্র এই মাটিকে অপবিত্র করার চেষ্টা করছে: মুক্তাদির</headline>
  <url>http://dainiksylhet.com/details/145474</url>
  <published_at>  প্রকাশিত হয়েছে : ২:৩১:১৬,অপরাহ্ন ২৩ ডিসেম্বর ২০১৮</published_at>
  <category>ডাকাতি</category>
  <body>দৈনিকসিলেটডটকম:সিলেট-১ আসনে বিএনপি মনোনীত ধানের শীষ প্রতীকের প্রার্থী, বিএনপি চেয়ারপার্সনের উপদেষ্টা খন্দকার আব্দুল মুক্তাদির বলেছেন, নির্বাচনের আগে আগে একটি গোষ্টি ধরপাকড়, মামলা-হামলা, আতঙ্ক ছড়িয়ে সিলেটের পরিবত্র মাটিকে অপবিত্র করার চেষ্টা করছে। আওয়ামী লীগের নেতারা ৩০ ডিসেম্বর তারা ভোট ডাকাতির ছক করছে। ইনশাআল্লাহ, সিলেটবাসী তাদের সেই সব অপচেষ্টা প্রতিহত করবেন। ওলি আউলিয়ার পবিত্র মাটিতে ভোট লুন্ঠনের অপচেষ্টার মাধ্যমে যারা এই পবিত্র মাটিকে অপবিত্র করার চেষ্টা করছে, তাদের পরিণাম শুভ হবে না। হযরত শাহজালাল (র.), হযরত শাহপরাণ (র.) ও ৩৬০ আউলিয়ার পূণ্যভূমিতে কোন অপশক্তিই মাথা তুলে দাঁড়াতো পারবেনা।তিনি রবিবার সিলেট নগরীর মদীনা মার্কেট এলাকায় সিলেট মহানগর ২৩ দলীয় জোট ও জাতীয় ঐক্যফ্রন্টের নেতৃবৃন্দকে নিয়ে ধানের শীষ প্রতীকের পক্ষে গণসংযোগ শেষে আয়োজিত এক নির্বাচনী সমাবেশে বক্তব্য রাখছিলেন।সিলেট মহানগর ২৩ দলীয় জোটের সদস্য সচিব ও সিলেট মহানগর জামায়াতের নায়েবে আমীর হাফিজ আব্দুল হাই হারুণের সভাপতিত্বে সমাবেশে খন্দকার আব্দুল মুক্তাদির বলেন, কোনরূপ মামলা না থাকা সত্বেও শনিবার রাতে আকষ্মিকভাবে সিলেট মহানগর ২৩ দলীয় জোটের আহবায়ক ও মহানগর বিএনপির সভাপতি নাসিম হোসাইনকে তার বাসা থেকে কোতয়ালী থানার পুলিশ আটক করে নিয়ে যায়। অতিসম্প্রতি হার্টের বাইপাস অপারেশন করে আসা নাসিম হোসাইনকে ভোর ৪ পর্যন্ত কোতয়ালী থানায় আটক রেখে অমানুষিক নির্যাতন করা হয়। একজন নিরীহ রাজনৈতিক নেতার সাথে পুলিশের এমন আচরণের নিন্দা জানানোর ভাষা আমাদের নেই। আমরা নির্বাচন কমিশন বা প্রশাসনের কাছে নয়, পুলিশের এ ধরনের ন্যাক্কারজনক বিচারের ভার সিলেটের মানুষের কাছে রেখে দিলাম।মদীনা মার্কেট পয়েন্টে অনুষ্ঠিত সমাবেশে অন্যান্যের মধ্যে বক্তব্য রাখেন সিলেট মহানগর ২৩ দলীয় জোটের যুগ্ম আহবায়ক ও মহানগর লেবার পার্টির সভাপতি মাহবুবুর রহমান খালেদ, সিলেট মহানগর বিএনপির ভারপ্রাাপ্ত সাধারণ সম্পাদক আজমল বক্ত সাদেক, যুগ্ম সম্পাাদক এমদাদ হোসেন চৌধুরী, মহানগর বিএনপির উপদেষ্টা আব্দুস সালাম বাচ্চু, বিএনপি নেতা ডাঃ আশরাফ আলী, আমীর হোসেন, সিরাজ খান, জামায়াত নেতা মাওলানা আলী হায়দার, মাওলানা আলা উদ্দিন, মুফতি ফয়জুল হক, রিয়াজ উদ্দিন, সাবেক ছাত্রদল নেতা আফছর খান, জামিল আহমদ প্রমুখ।পরে খন্দকার আব্দুল মুক্তাদির ২৩ দলীয় জোট ও সিলেটের ব্যবসায়ী নেতৃবৃন্দকে সাথে নিয়ে নগরীর জিন্দাবাজার এলাকায় বিভিন্ন বিপণী বিতানের ব্যবসায়ীদের মাঝে ধানের শীষ প্রতীকের পক্ষে গণসংযোগ করেন। এ সময় তিনি জিন্দাবাজারস্থ আল হামরা সুপার মার্কেট, শ্যামলী মার্কেঠ, সিটি সেন্টার, বুøু ওয়াটার, ওভারসীজ সেন্টার, লতিফ সেন্টার, কাকলী মার্কেটসহ বিভিন্ন মার্কেটে ব্যবসায়ীদের মাঝে ধানের শীষের প্রচারপত্র বিলি করেন।এ সময় তার সাথে ছিলেন মহানগর ২৩ দলীয় জোটের সদস্য সচিব হাফিজ আব্দুল হাই হারুন, সিলেট চেম্বার অব কমার্সের পরিচালক জিয়াউল হক জিয়া, সিলেট মহানগর বিএনপির ভারপ্রাপ্ত সাধারণ সম্পাদক আজমল বক্ত সাদেক, সিলেট মহানগর বিএনপির সহ সভাপতি, কাউন্সিলর রেজাউল হাসান কয়েস লোদী, আল হামরা মার্কেট ব্যবসায়ী সমিতির সভাপতি সামছুল আলম, সাধারণ সম্পাদক আব্দুর রহমান রিপন, সিটি সেন্টার ব্যবসায়ী সমিতির সভাপতি আব্দুল মালিক মুন্না, ব্যবসায়ী নেতা আব্দুস সামাদ তোহেল, মিলাদ আহমদ, ব্যবসায়ী নেতা ইশতিয়াক আহমদ, তাজুল ইসলাম, সায়েক আহমদ, হারুনুর রশিদ, ফয়সল আহমদ, শিক্ষক সমিতি নেতা অধ্যক্ষ নিজাম উদ্দিন তরফদার, অধ্যাপক ফরিদ আহমদ, অধ্যাপক মনিরুল আলম, বিএনপি নেতা রেজাউল করিম আলো, গিয়াস উদ্দিন চৌধুরী, নজিবুর রহমান নজিব, জেলা ছাত্রদলের সাবেক সভাপতি এডভোকেট সাঈদ আহমদ, জেলা ছাত্রদল সভাপতি আলতাফ হোসেন সুমন, মহানগর ছাত্রদল সভাপতি সুদীপ জ্যোতি এষ, সাধারণ সম্পাদক ফজলে রাব্বী আহসান প্রমুখ।</body>
</article>
