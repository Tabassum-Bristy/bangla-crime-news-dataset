<article>
  <headline>বিয়ানীবাজারে দুধর্ষ ডাকাতি নগদ টাকা ও স্বর্নালংকার লুট</headline>
  <url>http://dainiksylhet.com/details/144651</url>
  <published_at>  প্রকাশিত হয়েছে : ৪:২৮:১২,অপরাহ্ন ১১ ডিসেম্বর ২০১৮</published_at>
  <category>ডাকাতি</category>
  <body>মাহবুব আহমদ খান,বিয়ানীবাজারঃ বিয়ানীবাজার উপজেলার দেউলগ্রামে দুধর্ষ ডাকাতি হয়েছে। সোমবার দিবাগত রাত আনুমানিক আড়াইটায় আব্দুল্লাহ আহমদের বাড়িতে এ ডাকাতির ঘটনা ঘটে।এ সময় ডাকাতদল ঘরে প্রবেশ করে পুরুষ- মহিলাকে আগ্নেয়াস্ত্র ও দেশীয় অস্ত্রের ভয় দেখিয়ে নগদ টাকা, স্বর্নালংকার লুট করে নির্বিঘ্নে পালিয়ে যায়।আব্দুল্লাহ আরো জানান, রাত আনুমানিক আড়াইটার দিকে রান্নাঘরের দরজা ভেঙ্গে ঘরে প্রবেশ করে ১০-১২জনের সংঘবদ্ধ ডাকাতদল। রান্নাঘরের পাশের রুমে থাকা ঘরের একজন মহিলাকে অস্ত্রের মুখে জিম্মি করে বাকিদের ডেকে ডেকে অস্ত্রের মুখে জিম্মি করে বেধে ফেলে। পরে ঘর থেকে আনুমানিক ৭ ভরি স্বর্নালংকার ও নগদ প্রায় দেড় লক্ষাধিক টাকা তারা লুট করে নিয়ে যায়।এ সময় তার বাবা প্রাথমিক অবস্থায় বাধা দিতে গেলে তাকে ভারী বস্তু দিয়ে পায়ে আঘাত করে ডাকাতরা।তিনি আরো জানান, বিষয়টি বিয়ানীবাজার থানাকে অবহিতকরা হয়েছে।পুলিশ ঘটনাস্থল পরিদর্শন করেছে।</body>
</article>
