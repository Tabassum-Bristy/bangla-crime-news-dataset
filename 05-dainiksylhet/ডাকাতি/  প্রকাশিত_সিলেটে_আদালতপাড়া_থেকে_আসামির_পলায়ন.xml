<article>
  <headline>সিলেটে আদালতপাড়া থেকে আসামির পলায়ন</headline>
  <url>http://dainiksylhet.com/details/122420</url>
  <published_at>  প্রকাশিত হয়েছে : ১১:২২:৫৭,অপরাহ্ন ১৩ মার্চ ২০১৮</published_at>
  <category>ডাকাতি</category>
  <body>দৈনিকসিলেটডটকম: সিলেটে আদালতপাড়া থেকে পালিয়েছে ৫ মামলার এক আসামি। এই ঘটনায় দুই এএসআইকে ক্লোজ করা হয়েছে। পলাতক আসামির বিরুদ্ধেও মামলা দায়ের হয়েছে।মঙ্গলবার দুপুরে সিলেটে আদালতপাড়া থেকে হাতকড়া ফসকে পালিয়েছে ৫ মামলার আসামি আলামিন (২০) । আসামি আলামিন সুনামগঞ্জের বিশ্বম্ভরপুর উপজেলার বাগেরগাছা গ্রামের শফিউল আলম সুমনের ছেলে। মহানগর পুলিশের সহকারী কমিশনার অমূল্য কুমার চৌধুরী বিষয়টি নিশ্চিত করেছেন।সংশ্লিষ্ট সূত্র জানায়, শাহপরাণ থানার একটি ডাকাতি মামলায় আদালতে হাজির করতে মঙ্গলবার সকালে সিলেট কেন্দ্রীয় কারাগার থেকে জননিরাপত্তা ট্রাইব্যুনালে হাজির করা হয় আসামি আলামিন ও বাবুলকে। সেখানে হাজিরা শেষে হাতকড়া পরিয়ে নিয়ে যাওয়ার সময় হাতকড়া খুলে পালিয়ে যায় আলামিন।এই ঘটনায় আসামির দায়িত্বে থাকা এএসআই বেলাল উদ্দিন ও এএসআই শফিক মিয়াকে ক্লোজড করে সংশ্লিষ্ট কর্তৃপক্ষ। পাশপাশি এ ঘটনায় মহানগর পুলিশের অতিরিক্ত উপকমিশনার প্রণব কুমার রায়কে প্রধান করে পাঁচ সদস্যের একটি কমিটি গঠন করা হয়েছে।আসামিকে গ্রেফতার করতে না পারায় এ ব্যাপারে মামলা হয় সিলেট কোতোয়ালি থানায়। আসামি পলায়নের ঘটনায় পুলিশ প্রশাসনে তোলপাড় চলছে।</body>
</article>
