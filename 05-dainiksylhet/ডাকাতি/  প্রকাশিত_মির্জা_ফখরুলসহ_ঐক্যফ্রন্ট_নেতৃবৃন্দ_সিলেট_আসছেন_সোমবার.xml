<article>
  <headline>মির্জা ফখরুলসহ ঐক্যফ্রন্ট নেতৃবৃন্দ সিলেট আসছেন সোমবার</headline>
  <url>http://dainiksylhet.com/details/147177</url>
  <published_at>  প্রকাশিত হয়েছে : ৫:১৯:১৭,অপরাহ্ন ১৩ জানুয়ারি ২০১৯</published_at>
  <category>ডাকাতি</category>
  <body>দৈনিকসিলেটডটকম:বিএনপি মহাসচিব মির্জা ফখরুল ইসলাম আলমগীরসহ জাতীয় ঐক্যফ্রন্ট নেতৃবৃন্দ আগামীকাল সোমবার (১৪ জানুয়ারী) সিলেট আসছেন।রোববার সিলেট জেলা বিএনপির দপ্তর সম্পাদক অ্যাডভোকেট মো. ফখরুল হক সিলেটের সকালকে বিষয়টি নিশ্চিত করেন।তিনি জানান, সোমবার সকাল ১০টা ৪৫ মিনিটে বাংলাদেশ বিমানের একটি ফ্লাইটে সিলেট এসে পৌঁছবেন নেতৃবৃন্দ। সিলেট আসার পর ঐক্যফ্রন্ট নেতৃবৃন্দ হযরত শাহজালাল (রহ.) ও হযরত শাহপরান (রহ.) এর মাজার জিয়ারত করবেন। পরে নেতৃবৃন্দ বালাঞ্জ যাবেন। গত ৩০ ডিসেম্বর একাদশ জাতীয় সংসদ নির্বাচনে ভোট ডাকাতি প্রতিরোধকালে পুলিশ ও আওয়ামী সন্ত্রাসীরদের গুলিতে নিহত উপজেলা ছাত্রদলের সাধারণ সম্পাদক সায়েম আহমদ সুহেলের কবর জিয়ারত করবেন ঐক্যফ্রন্ট নেতৃবৃন্দ। তারা নিহত সুহেলের পরিবারের সদস্যদের সাথে সাক্ষাত করে সমবেদনা জানাবেন। পরে কাল বিকেলেই ঢাকার উদ্দেশ্যে রওনা হবেন ঐক্যফ্রন্ট নেতৃবৃন্দ।</body>
</article>
