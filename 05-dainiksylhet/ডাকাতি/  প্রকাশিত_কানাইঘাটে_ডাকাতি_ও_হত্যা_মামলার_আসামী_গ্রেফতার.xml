<article>
  <headline>কানাইঘাটে ডাকাতি ও হত্যা মামলার আসামী গ্রেফতার</headline>
  <url>http://dainiksylhet.com/details/137008</url>
  <published_at>  প্রকাশিত হয়েছে : ৯:৩২:০৫,অপরাহ্ন ৩১ আগস্ট ২০১৮</published_at>
  <category>ডাকাতি</category>
  <body>কানাইঘাট প্রতিনিধিঃ কানাইঘাটে ডাকাতি ও হত্যার মামলার আসামী ডাকাত রশিদ আহমদ (৩০)কে গ্রেফতার করেছে থানা পুলিশ। জানা যায়, গত বৃহস্পতিবার গোপন সংবাদের ভিত্তিতে কানাইঘাট থানার পুলিশ পরিদর্শক (তদন্ত) মোঃ নুনু মিয়া একদল পুলিশ নিয়ে উপজেলার ইটখলা বাজার থেকে রশিদক আহমদকে গ্রেফতার করেন। রশিদ আহমদ সদর ইউপির উমাগড় ভাটিদিহি গ্রামের মৃত শামসুল হকের পুত্র। উল্লেখ্য, গত ১৯ এপ্রিল কানাইঘাট সদর ইউপি’র ছোটদেশ আগফৌদ গ্রামে আব্দুল জলিলের বাড়ীতে এক দুধর্ষ ডাকাতি হয়। এ সময় ডাকাতদের গুলিতে আব্দুল জলিলের পুত্র প্রবাসী ইফজাল উদ্দিন নিহত হয়। এ ঘটনায় পুলিশ মূল আসামীর বেশ কয়েকজনকে গ্রেফতার করলেও এখনও অনেকে পলাতক রয়েছে। এদের মধ্যে ডাকাত দলের অন্যতম সদস্য রশিদ আহমদ এলাকায় আসলে পুলিশ তাকে গ্রেফতার করে। এব্যাপারে থানার ওসি (তদন্ত) মোঃ নুনু মিয়া জানান, গ্রেফতারকৃত ডাকাত রশিদ আহমদের কাছ থেকে প্রাথমিক জিজ্ঞাসাবাদে গুরুত্বপূর্ণ তথ্য পাওয়া গেছে। তাকে গতকাল শুক্রবার জেলহাজতে প্রেরন করা হয়েছে।</body>
</article>
