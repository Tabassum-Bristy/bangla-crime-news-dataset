<article>
  <headline>দক্ষিণ আফ্রিকায় সন্ত্রাসীদের গুলিতে বাংলাদেশি নিহত</headline>
  <url>http://dainiksylhet.com/details/154821</url>
  <published_at>  প্রকাশিত হয়েছে : ৯:৪০:০৭,অপরাহ্ন ৩০ এপ্রিল ২০১৯</published_at>
  <category>ডাকাতি</category>
  <body>দৈনিকসিলেটডেস্ক: দক্ষিণ আফ্রিকায় সন্ত্রাসীদের গুলিতে আহত বাংলাদেশি যুবকের মৃত্যু হয়েছে। শনিবার সন্ধ্যায় দেশটির একটি হাসপাতালে চিকিৎসাধীন তার মৃত্যু হয়। নিহতের নাম আবদুর রহমান সায়মন (২০)।আফ্রিকা থেকে মোবাইল ফোনের মাধ্যমে সায়মনের মৃত্যুর বিষয়টি পরিবারকে নিশ্চিত করা হয়েছে। নিহত সায়মন নোয়াখালীর চাটখিল উপজেলার খিলপাড়া ইউনিয়নের শ্রীপুর গ্রামের আলমগীর হোসেনের ছেলে।নিহতের পরিবার সূত্রে জানা গেছে, দেড় বছর আগে সাত লাখ টাকা খরচ করে সাউথ আফ্রিকায় কাজের সন্ধানে যান সায়মন। পরে জোয়ানেসবার্গের ফ্রিডম পার্ক এলাকায় তার এক খালুর দোকানে কাজ করতেন তিনি।গত সোমবার ওই দোকানে কয়েকজন নিগ্রো সন্ত্রাসী ডাকাতির উদ্দেশ্যে হামলা চালালে সায়মন তাদের বাধা দেন। এ সময় সন্ত্রাসীরা তাকে গুলি করে দোকানের মালামাল লুটপাট করে নিয়ে পালিয়ে যায়।পরে সেখানকার বাংলাদেশিরা তাকে গুরুতর অবস্থায় উদ্ধার করে স্থানীয় একটি হাসপাতালে ভর্তি করেন। শনিবার সন্ধ্যায় ওই হাসপাতালে চিকিৎসাধীন অবস্থায় মারা যান তিনি।</body>
</article>
