<article>
  <headline>‘লেভেল প্লেয়িং ফিল্ড ছাড়া দেশে কোনো নির্বাচন করতে দেয়া হবে না’</headline>
  <url>http://dainiksylhet.com/details/103801</url>
  <published_at>  প্রকাশিত হয়েছে : ৮:৪২:২৭,অপরাহ্ন ২৫ জুলাই ২০১৭</published_at>
  <category>ডাকাতি</category>
  <body>দৈনিকসিলেটডেস্ক: বিএনপি মহাসচিব মির্জা ফখরুল ইসলাম আলমগীর বলেছেন, আওয়ামী লীগ সরকারি খরচে হেলিকপ্টারে নির্বাচনের প্রচারণা চালাবে, আর বিএনপি নেতারা কোর্টের বারান্দায় দৌড়াবে, তা হবে না। লেভেল প্লেয়িং ফিল্ড ছাড়া এদেশে কোনো নির্বাচন করতে দেওয়া হবে না।মঙ্গলবার দুপুরে বরিশাল নগরীর সদর রোডের অশ্বিনী কুমার হলে মহানগর বিএনপি’র সদস্য সংগ্রহ ও নবায়ন অভিযানের উদ্ধোধনী অনুষ্ঠানে প্রধান অতিথির বক্তব্যে বিএনপি মহাসচিব এসব কথা বলেন। ফখরুল বলেন, এই লক্ষ্যে জনগণের সরকার প্রতিষ্ঠার জন্য বিএনপি শক্তি বাড়াতে নতুন সদস্য সংগ্রহ এবং পুরাতন সদস্য নবায়ণ করছে। এই নেতাকর্মীরা আগামীতে আওয়ামী লীগের ভোট ডাকাতি প্রতিরোধে কেন্দ্র পাহারা দেবে। বরিশাল মহানগর বিএনপি’র সভাপতি ও কেন্দ্রীয় কমিটির যুগ্ম মহাসচিব সাবেক হুইপ অ্যাডভোকেট মজিবর রহমান সরোয়ারের সভাপতিত্বে মহানগর বিএনপি’র সদস্য সংগ্রহের উদ্ধোধনী অনুষ্ঠানে বক্তব্য বিশেষ অতিথির বক্তব্য রাখেন দলের সহসভাপতি বেগম সেলিমা রহমান, বিভাগীয় সাংগঠনিক সম্পাদক বিলকিস জাহান শিরিন প্রমুখ।</body>
</article>
