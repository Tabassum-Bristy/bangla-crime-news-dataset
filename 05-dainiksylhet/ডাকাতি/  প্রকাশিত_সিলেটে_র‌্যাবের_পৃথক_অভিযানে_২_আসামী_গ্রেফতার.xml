<article>
  <headline>সিলেটে র‌্যাবের পৃথক অভিযানে ২ আসামী গ্রেফতার</headline>
  <url>http://dainiksylhet.com/details/113568</url>
  <published_at>  প্রকাশিত হয়েছে : ৯:৪২:১৯,অপরাহ্ন ২০ নভেম্বর ২০১৭</published_at>
  <category>ডাকাতি</category>
  <body>দৈনিকসিলেটডেস্ক:সুনামগঞ্জ জেলার ছাতক ও মৌলভীবাজার জেলার শ্রীমঙ্গলে পৃথক অভিযান চালিয়ে দুই ওয়ারেন্টভুক্ত আসামীকে গ্রেফতার করেছে র‌্যাব। গ্রেফতারকৃত আসামীদের থানায় হস্তান্তর করা হয়েছে।রবিবার বেলা সাড়ে ১২টার দিকে র‌্যাব সিপিসি-১, সিলেট ক্যাম্পের একটি আভিযানিক দল সুনামগঞ্জ জেলার ছাতক থানা এলাকায় অভিযান পরিচালনা করে। অভিযানে সুনামগঞ্জ জেলার ছাতক থানার তেঘরী নওগাঁ বেসরকারী প্রাথমিক বিদ্যালয়ের পাশ হতে ছাতক থানার ডাকাতি মামলার একজন ওয়ারেন্টভুক্ত আসামীকে গ্রেফতার করে র‌্যাব। গ্রেফতারকৃত আসামী ছাতক থানার তেঘরী গ্রামের আব্দুল মানিকের ছেলে মো. পাভেল মিয়া (২৭)। তাকে ছাতক থানায় হস্তান্তর করা হয়েছে।এদিকে রবিবার দুপুর আড়াইটার দিকে গোপন সংবাদের ভিত্তিতে শ্রীমঙ্গল ক্যাম্পের একটি আভিযানিক দল অতিরিক্ত পুলিশ সুপার বিমান চন্দ্র কর্মকার এর নেতৃত্বে এএসপি পিযুস চন্দ্র দাসসহ মৌলভীবাজার জেলার শ্রীমঙ্গল থানা এলাকায় অভিযান পরিচালনা করেন। অভিযানে মৌলভীবাজার জেলার শ্রীমঙ্গল থানাধীন হাজিপুর গ্রামস্থ এলাকায় নিজ বাড়ী থেকে একাধিক প্রতারণা মামলার আসামীকে গ্রেফতার করে র‌্যাব।আটককৃত আসামীর শ্রীমঙ্গল থানার হাজিপুর গ্রামের মৃত আনসার উদ্দিনের ছেলে মো. আব্দুল লতিফ (৫০)। তাকে শ্রীমঙ্গল থানায় হস্তান্তর করা হয়।</body>
</article>
