<article>
  <headline>হবিগঞ্জে পুলিশের সঙ্গে ‘বন্দুকযুদ্ধে’ ডাকাত নিহত</headline>
  <url>http://dainiksylhet.com/details/110131</url>
  <published_at>  প্রকাশিত হয়েছে : ২:৩৯:০৯,অপরাহ্ন ১২ অক্টোবর ২০১৭</published_at>
  <category>ডাকাতি</category>
  <body>দৈনিকসিলেটডেস্ক : হবিগঞ্জের বাহুবলে পুলিশের সঙ্গে কথিত ‘বন্দুকযুদ্ধে’ মদন মিয়া ওরফে মোজাম্মেল (৩৪) ডাকাত নিহত হয়েছে। তিনি বাহুবল উপজেলার শাহপুর গ্রামের আব্দুর রহমানের ছেলে। বুধবার (১১ অক্টোবর) দিবাগত রাত সাড়ে তিনটার দিকে বাহুবল উপজেলার দারাগাও চা বাগানের ২ নং সেকশনে এ ঘটনাটি ঘটে। বাহুবল থানার ওসি জানান, ডাকাতি ও হত্যাসহ ৭টি মামলার আসামী মদনকে মঙ্গলবার গ্রেফতার করা হয়। অন্যান্য সদস্য ও ডাকাতির মালামাল উদ্ধারের জন্য তাকে সঙ্গে নিয়ে ওই ঘটনাস্থলে গেলে তার সহযোগিরা পুলিশকে লক্ষ্য করে গুলি চালায়। আত্মরক্ষার্থে পুলিশও পাল্টা গুলি ছুড়ে। এ সময় সহযোগিদের ছোড়া গুলিতে মদন আহত হন। পরে হবিগঞ্জ সদর আধুনিক হাসপাতালে আনা হলে ডাক্তার তাকে মৃত ঘোষণা করেন।</body>
</article>
