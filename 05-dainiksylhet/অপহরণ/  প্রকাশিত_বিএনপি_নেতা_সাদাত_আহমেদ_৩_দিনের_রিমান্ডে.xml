<article>
  <headline>বিএনপি নেতা সাদাত আহমেদ ৩ দিনের রিমান্ডে</headline>
  <url>http://dainiksylhet.com/details/116333</url>
  <published_at>  প্রকাশিত হয়েছে : ৭:২০:৪৯,অপরাহ্ন ৩১ ডিসেম্বর ২০১৭</published_at>
  <category>অপহরণ</category>
  <body>দৈনিকসিলেটডেস্ক:বিএনপির জাতীয় নির্বাহী কমিটির সদস্য ও ব্যবসায়ী সৈয়দ সাদাত আহমেদকে জিজ্ঞাসাবাদের জন্য ৩ দিনের রিমান্ডে পাঠিয়েছেন আদালত।রমনা থানার নাশকতার মামলায় রোববার তাকে আদালতে হাজির করে তার ১০ দিনের রিমান্ড আবেদন করেন মামলার তদন্ত কর্মকর্তা ডিবি পুলিশের এসআই সাইফুল ইসলাম।এসময় বিএনপি নেতার জামিন আবেদন করেন তার আইনজীবী।শুনানি শেষে ঢাকা মহানগর হাকিম প্রণব কুমার হুই জামিন আবেদন নামঞ্জুর করে ৩ দিনের রিমান্ড আবেদন মঞ্জুর করেন।উল্লেখ, শনিবার রাত সাড়ে ৯টার দিকে রাজধানীর রামপুরা ব্রিজ এলাকা থেকে তাকে গ্রেফতার করা হয়।এর আগে গত ২২ আগস্ট বিকালে বিমানবন্দর সড়কের বনানী ফ্লাইওভারের নিচে সাদা পোশাকের কয়েকজন একটি ব্যক্তিগত গাড়ি থামিয়ে এর আরোহী বিএনপির নেতা ও এবিএন গ্রুপের ব্যবস্থাপনা পরিচালক সৈয়দ সাদাত আহমেদকে একটি মাইক্রোবাসে তুলে নেয়।ওই সময় গাড়িতে সাদাতের ছেলেও ছিল। গাড়িচালক ছেলেকে নিয়ে বাড়ি ফিরে যান। এ ঘটনায় সাদাতের স্ত্রী ক্যান্টনমেন্ট থানায় অপহরণ মামলা করেন।চার মাস পর শনিবার তাকে ২০১৫ সালের ৮ জানুয়ারি রমনা থানায় দায়ের হওয়া গাড়ি ভাঙচুর ও অগ্নিসংযোগের একটি মামলায় সন্দেহভাজন হিসেবে তাকে গ্রেফতার দেখানো হয়।</body>
</article>
