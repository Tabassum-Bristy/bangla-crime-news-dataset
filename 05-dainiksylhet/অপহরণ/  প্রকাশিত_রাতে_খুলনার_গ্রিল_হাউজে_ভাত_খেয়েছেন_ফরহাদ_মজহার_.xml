<article>
  <headline>রাতে খুলনার গ্রিল হাউজে ভাত খেয়েছেন ফরহাদ মজহার!</headline>
  <url>http://dainiksylhet.com/details/101995</url>
  <published_at>  প্রকাশিত হয়েছে : ১০:৫৩:২৫,অপরাহ্ন ০৩ জুলাই ২০১৭</published_at>
  <category>অপহরণ</category>
  <body>গ্রিল হাউজের মা‌লিক আবদুল মান্নান জানান, সা‌ড়ে ৮টার দি‌কে এক লোক ভাত, সব‌জি ও ডাল দি‌য়ে ভাত খে‌য়ে চ‌লে যান। কিছুক্ষণ পর টে‌লি‌ভিশ‌নে তার ছ‌বি দেখে তারা ওই লোককে ফরহাদ মজহার বলে শনাক্ত করেন। পরে তিনি র‌্যাবকে খবর দেন।এদিকে টানা কয়েক ঘণ্টা ধরে খুলনার নিউ মার্কেট এলাকার ইব্রা‌হিম মিয়া সড়‌কে ফরহাদ মজহারের সন্ধানে তল্লাশি চালাচ্ছে আইনশৃঙ্খলা বাহিনী। এ পর্যন্ত কমপ‌ক্ষে ১৫টি বা‌ড়ি তল্লাশি করেছে র‌্যাব-পুলিশের যৌথ বাহিনী। কিন্তু ‘অপহৃত’ লেখক ও কলা‌মিস্ট ফরহাদ মজহা‌রের সন্ধান মে‌লে‌নি। বিকাল পাঁচটা থেকে‌ শুরু হওয়া অ‌ভিযান এখ‌নো চল‌ছে।এ‌দি‌কে ‌যৌথ অ‌ভিযা‌ন ঘিরে পু‌রো এলাকায় থমথ‌মে অবস্থা বিরাজ কর‌ছে। র‌্যাব, পুলিশ, ডি‌বি ও বিপুলসংখ্যক গণমাধ্যম ক‌র্মী উপ‌স্থিত র‌য়ে‌ছেন সেখানে।র‌্যাব-৬ এর অধিনায়ক খোন্দকার র‌ফিকুল ইসলাম রাত নয়টার দি‌কে  জানান, অপহর‌ণের শিকার ফরহাদ মজহা‌রের মোবাইল ফোনের লো‌কেশন এখ‌নো এই স্থানে পাওয়া যা‌চ্ছে। পু‌রো এলাকা ঘি‌রে রাখা হ‌য়ে‌ছে। তাকে উদ্ধারে সর্বাত্মক চেষ্টা চল‌ছে ব‌লেও জানান তি‌নি।এই অভিযানের সময় অবশ্য উদ্ধার করা হয়েছে অপহরণকারীদের সন্দেহভাজন মাইক্রোবাসটি।সোমবার ভোরে ঢাকার শ্যামলীর বাসা থেকে ফরহাদ মজহারকে অপহরণ করা হয় বলে ঢাকাটাইমসকে জানান তার ঘনিষ্ঠদের একজন রোমেল হোসেন। ভোরের দিকে বাসার নিচ থেকে কেউ একজন তাকে ডাকলে ফরহাদ মজহার চার তলা থেকে নিচে যান। এরপর তিনি আর বাসায় ফেরেননি।-ঢাকাটাইমস</body>
</article>
