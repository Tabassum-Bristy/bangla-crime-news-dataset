<article>
  <headline>এক তরুণকে যৌন নির্যাতন করল তিন নারী!</headline>
  <url>http://dainiksylhet.com/details/100070</url>
  <published_at>  প্রকাশিত হয়েছে : ১০:০০:১৫,অপরাহ্ন ০৪ জুন ২০১৭</published_at>
  <category>অপহরণ</category>
  <body>ছবি- প্রতীকীদৈনিকসিলেটডেস্ক:২৩ বছর বয়সী এক তরুণকে অপহরণের পর এনার্জি ড্রিংক খাইয়ে টানা তিন দিন ধরে যৌন নির্যাতন করেছেন তিন নারী। সম্প্রতি এ ঘটনাটি ঘটেছে দক্ষিণ আফ্রিকার প্রিটোরিয়ায়। খবর- ইন্ডিয়া টুডের।পুলিশ জানায়, তিন দিন যৌন নির্যাতনের পর অর্ধনগ্ন অবস্থায় ওই তরুণকে প্রিটোরিয়ার বেনোনি এলাকার একটি মাঠের মধ্যে ফেলে রেখে যায় ওই তিন নারী।দক্ষিণ আফ্রিকা পুলিশের মুখপাত্র ক্যাপ্টেন কোলেটে ওয়েলব্যাকের বরাত দিয়ে ইন্ডিয়া টুডের প্রতিবেদনে বলা হয়, সম্প্রতি ওই তরুণ ১৫ আসনের একটি ট্যাক্সিতে উঠেছিলেন। সেসময় ট্যাক্সিতে থাকা তিন নারী যাত্রীর দৃষ্টিতে পড়েন তিনি। এদিকে শহরে যাওয়ার বদলে চালক ট্যাক্সি ভুল পথে নিয়ে যান। এ সময় নারীরা ওই যুবককে সামনের আসনে যেতে বলেন। আসন বদল করা মাত্রই এক নারী তাকে জোর করে ইনজেকশন দেন। এতে তিনি অচেতন হয়ে পড়েন। পরে চেতনা ফিরলে তিনি নিজেকে একটি অপরিচিত কক্ষের ছোট্ট একটি বিছানায় দেখতে পান। এরপর ওই নারীরা তাকে এনার্জি ড্রিংক খাইয়ে টানা তিন দিন যৌন নির্যাতন করেন।প্রতিবেদনে আরও বলা হয়, ওই তরুণকে রাতে ঘুমাতে দিতেন না তারা। যৌন নির্যাতনের পর তাকে মাঠে ফেলে রাখা হলে একটি মোটরসাইকেল থামিয়ে চালককে সব খুলে বলেন। পরে ওই মোটরসাইকেলের চালক পুলিশকে খবর দেন।ক্যাপ্টেন কোলেটে ওয়েলব্যাক বলেন, অপরাধী নারী বা পুরুষ যে-ই হোন না কেন, দক্ষিণ আফ্রিকার পুলিশ যেকোনো যৌন নির্যাতনের মামলা যথেষ্ট গুরুত্ব সহকারে দেখে। ওই তিন নারীকে গ্রেপ্তার করে শাস্তির ব্যবস্থা করা হবে।গত ফেব্রুয়ারিতে আফ্রিকার দেশ জিম্বাবুয়ের লুপেন এলাকায় অপহরণের পর চার নারীর হাতে যৌন নির্যাতনের শিকার হন এক যুবক। ওই নারীরা যৌন নির্যাতনের পর তার বীর্য সংগ্রহ করে পালিয়ে যায়।</body>
</article>
