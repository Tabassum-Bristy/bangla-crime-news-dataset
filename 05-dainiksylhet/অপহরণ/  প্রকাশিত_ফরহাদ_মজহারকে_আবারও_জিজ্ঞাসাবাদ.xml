<article>
  <headline>ফরহাদ মজহারকে আবারও জিজ্ঞাসাবাদ</headline>
  <url>http://dainiksylhet.com/details/103195</url>
  <published_at>  প্রকাশিত হয়েছে : ৫:১৬:২৯,অপরাহ্ন ১৮ জুলাই ২০১৭</published_at>
  <category>অপহরণ</category>
  <body>দৈনিকসিলেটডেস্ক: কবি, প্রাবন্ধিক ও রাজনৈতিক ভাষ্যকার ফরহাদ মজহারের দেওয়া জবানবন্দির সঙ্গে তদন্তে পাওয়া তথ্যের গরমিল থাকায় তাকে আবারও জিজ্ঞাসাবাদ করা হয়েছে। ফরহাদ মজহারকে জিজ্ঞাসাবাদের জন্য মঙ্গলবার গোয়েন্দা পুলিশের (ডিবি) কার্যালয়ে নেওয়া হয়। সেখানে দুপুর দেড়টা পর্যন্ত তাকে জিজ্ঞাসাবাদ করা হয়েছে।ডিএমপির অতিরিক্ত উপপুলিশ কমিশনার (এডিসি) মোহম্মদ ইউসুফ আলী এসব তথ্য রাইজিংবিডিকে নিশ্চিত করেছেন।পুলিশ জানায়, আদালতে ফরহাদ মজহারের ১৬৪ ধারায় দেওয়া জবানবন্দির সঙ্গে পুলিশের তদন্তে পাওয়া তথ্যের গরমিল রয়েছে। অপহরণের পর খুলনা যেতে কীভাবে ফেরি ঘাট পার হয়, কেন তাকে অপহরণ করা হয় এসব বিষয়ে তাকে জিজ্ঞাসাবাদ করা হয়।গত ৩ জুলাই সকালে নিখোঁজ হওয়ার ১৮ ঘণ্টা পর যশোরে বাস থেকে ফরহাদ মজহারকে উদ্ধার করে র‌্যাব ও পুলিশ। পরদিন মঙ্গলবার সকালে ডিবি কার্যালয়ে প্রাথমিক জিজ্ঞাসাবাদ শেষে তাকে ঢাকার আদালতে নেওয়া হয়। সেখানে তিনি জবানবন্দিতে  বলেন, আমাকে অপহরণ করে খুলনায় নেওয়া হয়েছিল।এরমধ্যে গত ১০ জুলাই ঢাকার আদালতে অর্চনা রানি নামে এক নারীকে নিয়ে আসে পুলিশ। অর্চনা রানি  নিজেকে ফরহাদ মজহারের শিষ্য দাবি আদালতে দেওয়া জবানবন্দিতে বলেন, সেদিন ফরহাদ মজহার তার জন্য টাকা জোগাড় করতেই বেরিয়েছিলেন। ফরহাদ মজহার তাকে কিছু টাকাও পাঠিয়েছিলেন বলে জবানবন্দিতে তিনি উল্লেখ করেন।</body>
</article>
