<article>
  <headline>কানাইঘাটে স্ত্রীর দায়ের করা মামলায় বিপাকে স্বামী</headline>
  <url>http://dainiksylhet.com/details/132198</url>
  <published_at>  প্রকাশিত হয়েছে : ৮:৩৬:০৬,অপরাহ্ন ০৫ জুলাই ২০১৮</published_at>
  <category>অপহরণ</category>
  <body>কানাইঘাট প্রতিনিধিঃ কানাইঘাটে স্ত্রীর দায়ের করা ১২টি মামলায় বিপাকে পড়েছেন এক স্বামী। জানা যায়, প্রায় ৬ বছর পুর্বে উপজেলার বড়চতুল ইউপি’র সরুফৌদ গ্রামের সিরাজুল ইসলামের পুত্র তারেক আহমদ প্রেমের ফাঁদে পড়ে বিয়ে করেন নরসিংদী জেলার বেলাভ থানার দাপুনিয়া গ্রামের ফজলুল হকের মেয়ে সালমা বেগমকে।বিয়ের দেড় বছর যেতে না যেতে স্বামী-স্ত্রীর মধ্যে শুরু হয় পারিবারিক দ্বন্দ। এতে স্ত্রী সালমা বেগম, স্বামী তারেক ও তার স্বজনদের উপর ক্ষিপ্ত হয়ে যৌতুক ও মারধরের অভিযোগ এনে দেশের বিভিন্ন আদালতে একের পর এক মামলা করতে থাকে। মামলা গুলোর মধ্যে সিলেট, নরসিংদী ও নারায়ণগঞ্জের বিভিন্ন আদালতে যৌতুকের অভিযোগ এনে পৃথক ৩টি মামলা দায়ের করেন।মামলা নং সিলেট-১১৮/১৪, নারায়ণগঞ্জ-৭২৭/১৬, ও নরসিংদী ৮৭/১৭। পরে আবারো সিলেট ও নরসিংদীতে ১০৭ ধারায় আরো দুটি মামলা হয় তারেকের উপর। এরপরও থেমে নেই সালমা বেগম। স্বামী ও তার বিপক্ষের লোকদের ফাঁসাতে তিনি যেন মরিয়া। এবার শুরু হয় পারিবারিক মামলার ঝড়। নরসিংদীতে পারিবারিক, নারী ও শিশু নির্যাতন আইনে পৃথক দুটি, সিলেটের আদালতে পূণরায় নারী ও শিশু নির্যাতন, অপহরণ, ধর্ষন ও গণ ধর্ষনের অভিযোগ এনে মোট ১১টি মামলা করেন স্বামীর বিরুদ্ধে।এর মধ্যে যৌতুকের মামলাটি সিলেটের আদালতে স্বামী তারেকের পক্ষে রায়ের মাধ্যমে নিষ্পত্তি হয়েছে এবং ১০৭ ধারার দুটির মধ্যে নরসিংদীর আদালতের মামলাটি খারিজ হয়েছে। বাকি মামলাগুলো চলমান রয়েছে। এমতাবস্থায় সর্বশেষ গত মঙ্গলবার সালমা সিলেটের আদালতে আরেকটি মামলা করেছে বলে জানা গেছে। এনিয়ে সালমা স্বামীর বিরুদ্ধে ১২তম মামলায় পদার্পন করেছেন। এলাকার মানুষের ধারনা সালমার মামলার শেষ কোথায়। তারা সালমা দেখলে ভয়ে সরে যায়। কারন হিসাবে জানা যায় ইতিমধ্যে সালমার মামলায় বহু লোকজন হয়রানীর স্বীকার হয়েছেন। কেউ সামান্য কথা বলতে গেলে সালমা রেগে যান। সালমার প্রধান হাতিয়ার মামলা বলে জানান তারা। এদিকে স্বামী তারেক আহমদ জানায় সে ও সালমা ঢাকার একটি র্গামেন্টর্সে কাজ করতো। তখন সালমা তাকে অবিবাহিত বলে পরিচয় দেয়।এই সুবাদে তাদের মধ্যে প্রেমের সম্পর্ক গড়ে উঠে। এক পর্যায়ে তারা ২০১১ সালের ৪ নভেম্বর বিয়ে করেন। পরে সে যখন জানতে পারে সালমা বিবাহিত এমনকি তার চোখকে ফাকি দিয়ে সে অন্যদের সাথে সময় দেয়। তখন তার মধ্যে সন্দেহ জাগে যে, সে প্রতারণা স্বীকার হচ্ছে কি না। এ নিয়ে তাদের মধ্যে অনেক ঝগড়া হয়েছে বলে সে জানায়। তারেক প্রশ্ন রেখে বলে এরকম মেয়ে নিয়ে কি সংসার চলে? তিনি এব্যাপারে সংশ্লিষ্ট আইনশৃঙ্খলা কর্মকর্তাদের সহযোগিতা কামনা করেছেন। এ ছাড়াও স্ত্রীর দায়ের করা ১২টি মামলার ভরে সে আজ নুয়ে পড়েছে। এ ব্যাপারে সালমার সাথে যোগাযোগের চেষ্টা করেও তাকে পাওয়া যায়নি।</body>
</article>
