<article>
  <headline>সিলেট থেকে অপহৃত কিশোরীকে উদ্ধার করেছে র‌্যাব-৯ , অপহরণকারী গ্রেপ্তার</headline>
  <url>http://dainiksylhet.com/details/124824</url>
  <published_at>  প্রকাশিত হয়েছে : ৩:৫৯:১২,অপরাহ্ন ০৯ এপ্রিল ২০১৮</published_at>
  <category>অপহরণ</category>
  <body>দৈনিকসিলেটডটকম: সিলেটের এয়ারপোর্ট থানা এলাকা থেকে অপহৃত এক কিশোরীকে ২দিন পর উদ্ধার কলেছে র‌্যাব-৯। এসময় অপহরণকারী আব্দুল জব্বারকে গ্রেপ্তার করা হয়।র‌্যাব জানায়, ৮ এপ্রিল রোববার রাত ৮টার দিকে র‌্যাবের একটি দল মৌলভীবাজার জেলার বড়লেখা থানার বোবারতলা গ্রামের আব্দুল ছালামের বাড়ী থেকে অহহৃত কিশোরী ও অপহরণকারীকে গ্রেপ্তার করা হয়। আব্দুল জব্বার (২৬) একই গ্রামের আব্দুস সালামের ছেলে।র‌্যাব আরো জানায়, আব্দুল জব্বার গত ৬ এপ্রিল সিনথিয়া জান্নাত সামিয়া (১৩)কে এসএমপির এয়ারপোর্ট থানা এলাকা হতে অপহরণ করে মৌলভীবাজার জেলার বড়লেখা থানাধীন বোবারতলা আব্দুল ছালাম বাড়িতে নিয়ে যায়। পরবর্তীতে অপহরণকারী মোবাইল ফোনের মাধ্যমে সামিয়ার চাচাতো ভাই রিপন এর নিকট মোবাইল ফোনে ০৫ (পাঁচ) লক্ষ টাকা মুক্তিপণ দাবি করে। পরে সামিয়ার বাবা এয়ারপোর্ট থানায় একটি নিখোঁজ ডায়েরী করে। পরবর্তীতে র‌্যাব-৯ এর নিকট এই বিষয়ে অভিযোগ দায়ের করেন তিনি।ভিকটিম ও অহহরণকারীকে এয়ারপোর্ট থানায় হস্তান্তর করা হয়েছে বলে জানিয়েছেন র‌্যাব ৯ এর সিনিয়র সহকারী পরিচালক (মিডিয়া) ও অতিরিক্ত পুলিশ সুপার মো. মনিরুজ্জামান।</body>
</article>
