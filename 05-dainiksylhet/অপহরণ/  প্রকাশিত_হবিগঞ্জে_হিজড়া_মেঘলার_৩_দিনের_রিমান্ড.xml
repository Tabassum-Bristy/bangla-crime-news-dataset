<article>
  <headline>হবিগঞ্জে হিজড়া মেঘলার ৩ দিনের রিমান্ড</headline>
  <url>http://dainiksylhet.com/details/161620</url>
  <published_at>  প্রকাশিত হয়েছে : ৮:৩৯:১২,অপরাহ্ন ০৪ আগস্ট ২০১৯</published_at>
  <category>অপহরণ</category>
  <body>তারেক হাবিব: ব্যবসায়ীকে অপহরণের অভিযোগে মেঘলা নামে এক হিজড়ার ৩ দিনের রিমান্ড মঞ্জুর করেছেন আদালত। হবিগঞ্জ শহরের বগলা বাজারের স্বর্ণ ব্যবসায়ী পঙ্কজ বণিককে অপহরণের অভিযোগে দায়েরকৃত মামলায় তার এ রিমান্ড মঞ্জুর হয়। মামলার তদন্ত কর্মকর্তা হবিগঞ্জ সদর মডেল থানার এস.আই সাহিদ মিয়া বৃহস্পতিবার আদালতে মেঘলার বিরুদ্ধে ৭ দিনের রিমান্ড আবেদন করলে আদালত ৩ দিন মঞ্জুর করেন।প্রসঙ্গত, হবিগঞ্জ শহরের বগলা বাজার এলাকার বাসিন্দা হরিদাস বণিকের পুত্র স্বর্ণ ব্যবসায়ী পঙ্কজ বণিক গত ২০ জুলাই নিখোঁজ হন। এরপর তার স্ত্রী শিউলী রাণী বাদী হয়ে হবিগঞ্জ সদর মডেল থানায় একটি অপহরণ মামলা দায়ের করেন। মামলায় হবিগঞ্জ শহরের আনোয়ারপুর এলাকার আব্দুল মন্নানের সন্তান (হিজড়া) মেঘলাকে আসামী করা হয়। মামলা দায়েরের পর মেঘলাকে আটক করে ব্যাপক জিজ্ঞাসাবাদ করে পুলিশ। পরে তার বিরুদ্ধে রিমান্ড আবেদন হলে আদালত তা মঞ্জুর করেন।</body>
</article>
