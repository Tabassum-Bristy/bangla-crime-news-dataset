<article>
  <headline>ভারতে ধর্ষকরা কুকুর-গরু-ছাগলকেও ছাড়ছে না: মন্তব্য তনুশ্রীর</headline>
  <url>http://dainiksylhet.com/details/161893</url>
  <published_at>  প্রকাশিত হয়েছে : ৮:৪৯:২৭,অপরাহ্ন ০৭ আগস্ট ২০১৯</published_at>
  <category>অপহরণ</category>
  <body>দৈনিকসিলেটডেস্ক:আমাদের মহান জাতি ধীরে ধীরে ধর্ষণ দেশে পরিণত হয়ে যাচ্ছে। উন্নাও ধর্ষণ কাণ্ড এবং অনান্য ঘটনা তারই উদাহরণ। এই ধরনের ভয়ঙ্কর এবং জঘন্য ঘটনা বেড়েই চলেছে’ সোমবার এমনই বিস্ফোরক মন্তব্য করলেন সাবেক বলিউড অভিনেত্রী তনুশ্রী দত্ত।উন্নাও ধর্ষণ কাণ্ডে রীতিমতো ক্ষোভ প্রকাশ করে তনুশ্রী বলেন, বেশিরভাগ ধর্ষণের ঘটনা ভারতেই ঘটছে। যেখানে মহিলা, যুবতী, শিশু কেউই সুরক্ষিত নয়। দিনের পর দিন তাদের ওপর অত্যাচার চালানো হচ্ছে এবং ধর্ষিত হচ্ছেন। গণধর্ষণ, খুন, অপহরণ এই ধরনের নৃশংস ঘটনা বেড়েই চলেছে। শুধু তাই নয়, ধর্ষকরা কুকুর, গরু ছাগলকেও ছাড়ছে না! তাদেরও ধর্ষণ করে চলছে। এদের মানসিকতা কোথায় গিয়ে পৌঁছেছে?এই অভিনেত্রী আরও জানালেন, আসলে অসুবিধেটা পোশাকে নয়, মানুষের মানসিকতায় রয়ে গেছে। তাদের এই চিন্তাভাবনা দেশকে ডুবিয়েই ছাড়বে। চোখ খোলো, দেখার চেষ্টা করো এবং অন্ধকার থেকে বেরিয়ে এসে সত্যতাকে খোঁজো। ধর্ষণের মতো ন্যক্কারজনক ঘটনা শুধু প্রত্যন্ত গ্রামে নয়, শহরেও বেড়ে চলেছে।তিনি বলেন, আমরা আবার অন্যদের পোশাক নিয়ে কথা বলি, বিচার করি তারা কেন শর্ট স্কার্ট পড়ল? এমন অনেক জায়গা এবং বিচ রয়েছে যেখানে মানুষ উলঙ্গ হয়ে ঘুরে বেড়ায়, সেখানে তাদেরকে কেউ ধর্ষণ বা শ্লীলতাহানি করে না।</body>
</article>
