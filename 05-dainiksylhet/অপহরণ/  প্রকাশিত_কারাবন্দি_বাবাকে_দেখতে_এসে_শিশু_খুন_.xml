<article>
  <headline>কারাবন্দি বাবাকে দেখতে এসে শিশু খুন!</headline>
  <url>http://dainiksylhet.com/details/122103</url>
  <published_at>  প্রকাশিত হয়েছে : ১০:৫৯:৩৩,অপরাহ্ন ১১ মার্চ ২০১৮</published_at>
  <category>অপহরণ</category>
  <body>দৈনিকসিলেটডেস্ক: শাহজাহান মিয়া, মাদকের মামলায় ৮ বছরের সাজা প্রাপ্ত। ৩ বছর ধরে ভোগ করছেন সাজা। মাঝে মধ্যে শাহজাহনের স্ত্রী রিনা আক্তার দেখতে আসেন তাকে। এরই ধারাবাহিকতায় বৃহস্পতিবার (৮ মার্চ) শিশু জোবায়েদকে (৬) নিয়ে ওঠেন বোনের বাসায়।এরপর ওইদিনই বিকেলে খেলতে বের হয়ে আর ফিরে আসেনা জোবায়েদ। পরে শনিবার (১০ মার্চ) সকাল ১০টার দিকে নগরীর একটি খাল থেকে শিশুটির লাশ উদ্ধার করা হয়।প্রসঙ্গত, বৃহস্পতিবার বিকালে বন্দর থানার গোসাইলডাঙ্গার আত্মীয়ের বাসা থেকে শিশুটি নিখোঁজ হয়। বাসা থেকে কয়েক কিলোমিটার দূরে খাল থেকে লাশ উদ্ধার হওয়ার ঘটনাকে হত্যাকাণ্ড বলে সন্দেহ করছে পুলিশ। পরকীয়া বা অন্য কোনো কারণে এ হত্যাকাণ্ড সংঘটিত হয়েছে কিনা সে বিষয়টি তদন্ত করছে পুলিশ।জোবায়েদকে না পেয়ে শুক্রবার সকাল থেকে এলাকায় মাইকিং করা হয়। রাতে বন্দর থানায় জিডি করেন শিশুর খালা।শনিবার সকাল ১০টার দিকে গোসাইলডাঙ্গার বাসা থেকে কয়েক কিলোমিটার দূরে সিমেন্ট ক্রসিং এলাকার মহেশখাল থেকে লাশ উদ্ধার করে পুলিশ। শিশুটির নাকে-মুখে রক্তের ছাপ রয়েছে।জোবায়েদের চাচা শহিদ বলেন, কারো প্রতি কোনো অভিযোগ নেই। ময়দনাতদন্ত ছাড়াই লাশ নিয়ে যেতে চাই। ময়নাতদন্ত করে আর কি হবে।পুলিশ বলছে, এটা যে হত্যাকাণ্ড সেটা নিশ্চিত। কারণ বাসার কাছে কোনো খাল নেই। শিশুটিকে অপহরণের পর হত্যা করে লাশ দূরে ফেলে দেয়া হয়েছে। রোববার (১১ মার্চ) লাশের তদন্ত করা হবে।উল্লেখ্য, স্বামীকে দেখার কথা বলে ১ মার্চ চট্টগ্রাম এসেছিলেন রিনা। এক সপ্তাহ না যেতে তিনি একই কথা বলে আবার চট্টগ্রাম এসেছেন। এছাড়া শিশুটির নিখোঁজ হওয়ার আগে-পরে দু’দিনে রিনার সঙ্গে তার ভাসুর শহিদের অন্তত ৫০০ বার মোবাইল ফোনে কথা হয়েছে। রিনা ও শহিদের মধ্যে পরকীয়ার সম্পর্ক থাকতে পারে বলে ধারণা করা হচ্ছে।</body>
</article>
