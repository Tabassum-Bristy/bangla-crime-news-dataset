<article>
  <headline>ইসরায়েলি এক ইহুদি পরিবারের ইসলাম ধর্ম গ্রহণ</headline>
  <url>http://dainiksylhet.com/details/161304</url>
  <published_at>  প্রকাশিত হয়েছে : ৯:০৫:০৩,অপরাহ্ন ২৯ জুলাই ২০১৯</published_at>
  <category>অপহরণ</category>
  <body>আন্তর্জাতিক ডেস্ক:‘ইসলাম শান্তির ধর্ম’ কথাটি অতি সত্য ও বাস্তব কথা যা মুসলিম মাত্রই বিশ্বাস করে। ইসলাম এমন একটি শান্তিপ্রিয় ধর্ম যেখানে কাউকে কোনো বিষয়ে অতিরঞ্জিত কিছু করার শিক্ষা দেয় না। ইসলাম সব সময় মধ্যপন্থা অবলম্বনেরই শিক্ষা দেয়। ইসলাম শব্দের অর্থই তো শান্তি। পবিত্র কোরআনের আল ইব্রাহিম সূরার ১৯ নম্বর আয়াতটি আপনি দেখতে পারেন, তাহলে বিষয়টি স্পষ্ট হয়ে যাবে। আল্লাহ সুবহানাহু তায়ালা স্পষ্ট করে বলে দিয়েছেন, ‘আল্লাহ রাব্বুল আলামিনের কাছে একমাত্র মনোনীত দ্বীন হচ্ছে ইসলাম।’সম্প্রতি ইহুদিবাদী রাষ্ট্র ইসরায়েলের বাসিন্দা এক ইহুদি পরিবার ইসলাম ধর্ম গ্রহণ করেছেন। ইয়াহুদি পরিবারে বড় হওয়া ইলাত শহরে বসবাসকারী এক নারী হঠাৎ করেই তার পূর্বপুরুষদের ধর্ম ত্যাগ করে ইসলাম ধর্ম গ্রহণের ঘোষণা দেন। এ খবর দিয়েছে ইসরায়েলি টিভি চ্যানেল থার্টিন।ফিলিস্তিনের একটি জনপ্রিয় সংবাদমাধ্যম আল-ওতানের প্রতিবেদন থেকে জানা যায়, ইসরায়েলের এই ইয়াহুদি পরিবার মুসলিম হওয়ার পর ইলাত শহর ছেড়ে সপরিবারে পশ্চিম তীরের খলিল পর্বতের পাদদেশে হিজরত করেছেন।ইসরায়েলের সমাজকল্যাণ মন্ত্রণালয় তাদেরকে শান্তির ধর্ম ইসলাম গ্রহণ করার কারণে ইলাতে থাকাকালীন সময়ে নও মুসলিম পরিবারের ২টি শিশুকে অপহরণ করে বাপ-দাদার ভিটেমাটি ছাড়ার হুমকি দেয়।পরে জীবন বাঁচাতে ফিলিস্তিনের পশ্চিম তীরে আশ্রয় নিতে বাধ্য হন ওই নও মুসলিম পরিবারটি। তবে পরিবারের মোট কতজন ইসলাম ধর্ম গ্রহণ করেছেন ওই প্রতিবেদনে তা বলা হয়নি।</body>
</article>
