<article>
  <headline>র‍্যাবের হাতে শিশু অপহরণকারী আটক</headline>
  <url>http://dainiksylhet.com/details/147633</url>
  <published_at>  প্রকাশিত হয়েছে : ১২:১১:৫০,অপরাহ্ন ২০ জানুয়ারি ২০১৯</published_at>
  <category>অপহরণ</category>
  <body>দৈনিকসিলেটডটকম:হবিগঞ্জ জেলার মাধবপুর থেকে হান্নান মিয়া (২৬) নামে সন্দেহভাজন ১ শিশু অপহরণকারীকে আটক করেছে র‌্যাপিড এ্যাকশন ব্যাটালিয়ন (র‌্যাব)।শনিবার (১৯ জানুয়ারি) রাত সাড়ে ৮ টার দিকে অতিরিক্ত পুলিশ সুপার বিমান চন্দ্র কর্মকার এর নেতৃত্বে এএসপি মো. আফজাল হোসেন ও এএসপি ওবাইনকে সাথে নিয়ে র‍্যাব-৯ শ্রীমঙ্গল ক্যাম্পের একটি দল গোপন সংবাদের ভিত্তিতে অভিযান চালিয়ে মাধবপুর উপজেলাধীন মহব্বতপুর এলাকা থেকে তাকে আটক করে।আটক ব্যাক্তি মাধবপুর উপজেলাধীন মহব্বতপুর গ্রামের মো. বাচ্চু মিয়ার ছেলে।আটকের পর তাকে মাধবপুর থানায় হস্তান্তর করা হয়েছে বলে জানিয়েছেন র‍্যাব-৯ এর সিনিয়র সহকারি পরিচালক মো. মনিরুজ্জামান।</body>
</article>
