<article>
  <headline>প্রতিপক্ষকে ফাঁসাতে গিয়ে এক যুবক ধরাশায়ী</headline>
  <url>http://dainiksylhet.com/details/103346</url>
  <published_at>  প্রকাশিত হয়েছে : ৮:১৬:০২,অপরাহ্ন ২০ জুলাই ২০১৭</published_at>
  <category>অপহরণ</category>
  <body>আজিজুল ইসলাম সজিব:অপহরণের নাটক সাজিয়ে প্রতিপক্ষকে ফাসাতে গিয়ে নিজেই ফেসে গেল শিবলু মিয়া (২২) নামে এক যুবক। সদর থানার ওসি ইয়াছিনুল হকের আপ্রাণ চেষ্টায় প্রায় ৩ মাস পর তাকে উদ্ধার করা হয়। এ সময় তাকে আশ্রয়দাতা শিবলুর আত্মীয় জহুর আলীকেও আটক করা হয়।বুধবার বিকেল ৩ টায় সদর থানার ওসি মোঃ ইয়াছিনুল হকের নির্দেশে এসআই মোস্তাক ও এএসআই জাহাঙ্গীরের নেতৃত্বে একদল পুলিশ বানিয়াচং উপজেলার পুকড়া দৌড়া গ্রামে অভিযান চালিয়ে জহুর আলীর বাড়ি থেকে তাকে উদ্ধার করা হয়। বানিয়াচং উপজেলার বড় কান্দি গ্রামের জামাল মিয়ার পুত্র শিবলু মিয়া গত এপ্রিল মাসে শহরতলীর রাজনগর এলাকা থেকে শিবলু অপহরণ হয় মর্মে সদর থানায় একটি মামলা দায়ের করে তার মা আরিছা খাতুন। ওই মামলায়, একই গ্রামের সাইকুল, হাবিব, ইউসুফ আলী, আব্দুর রউফ-এর নাম উল্লেখ করে অজ্ঞাত আরো ৯ জনকে আসামী করেন। মামলাটি সদর থানার ওসি রুজু করে মোবাইলে কল লিস্টের সূত্র ধরে শিবলুর অবস্থান জেনে তাকে ধরতে চাইলে সু-চতুর হওয়ায় হবিগঞ্জ জেলার বিভিন্ন স্থানে অবস্থান করে। এমনকি সে বিদেশে পালিয়ে যাওয়ার জন্য আপ্রাণ চেষ্টা করে ব্যর্থ হয়। গতকাল কল সিস্টের সুত্র ধরে তার অবস্থান জানতে পেরে সদর থানা পুলিশ তাকে উদ্ধার করে রাত ১০টায় সদর থানায় শিবলু সাংবাদিক ও পুলিশকে জানায়, তাকে কেউ অপহরণ করেনি। সূত্রে জানা যায়, উল্লেখিত ওই আসামীদের সাথে জমি জামা নিয়ে বিরোধ থাকায় তার মা ও বাবা আত্মীয় স্বজনের পরামর্শে এ অপহরণের নাটক সাজিয়েছে। তাকে উদ্ধারের পর শত শত লোক এলাকাবাসি সদর থানায় এসে ভীড় জমায়। শিবলু মিয়া ও তার মা গ্রাম বাসিকে ফাসানো জন্য পুর্বে এরকম আরও বেশ কয়েকটি মামলা দায়ের করেন এবং এলাকাবাসিকে হয়রাণি করে। এ ব্যাপারে সদর থানার ওসি জানান, আজ শিবলু মিয়াকে কোর্টে প্রেরণ করা হবে এবং এ নাটকের অন্যন্যদের ধরতে পুলিশ অভিযান অব্যাহত রয়েছে।</body>
</article>
