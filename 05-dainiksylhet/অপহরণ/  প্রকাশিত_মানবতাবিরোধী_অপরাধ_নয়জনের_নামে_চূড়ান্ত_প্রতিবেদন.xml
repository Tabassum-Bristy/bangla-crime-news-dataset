<article>
  <headline>মানবতাবিরোধী অপরাধ: নয়জনের নামে চূড়ান্ত প্রতিবেদন</headline>
  <url>http://dainiksylhet.com/details/116307</url>
  <published_at>  প্রকাশিত হয়েছে : ৬:১০:৫৭,অপরাহ্ন ৩১ ডিসেম্বর ২০১৭</published_at>
  <category>অপহরণ</category>
  <body>দৈনিকসিলেটডেস্ক: মানবতাবিরোধী অপরাধের অভিযোগে দায়ের করা মামলায় ময়মনসিংহে নয়জনের বিরুদ্ধে চূড়ান্ত প্রতিবেদন প্রকাশ করেছে তদন্ত সংস্থা।রবিবার ধানমণ্ডিতে তদন্ত সংস্থার কার্যালয়ে সংস্থার সমন্বয়ক আবদুল হান্নান খান এ প্রতিবেদন প্রকাশ করেন। তদন্ত সংস্থার কর্মকর্তা সানাউল হক এ সময় উপস্থিত ছিলেন।অন্য আট আসামি হলেন— আনিছুর রহমান মানিক (৬৬), মোখলেছুর রহমান মুকুল (৬৫), সাইদুর রহমান রতন (৫৬), শামসুল হক বাচ্চু (৭০), শামসুল হক ফকির (৭৫), নুরুল হক ফকির (৭০), সুলতান ফকির (৫৮), মুফাজ্জল হোসাইন (৭০) ও নকিব হোসেন আদিল (৬৫)।অভিযোগে বলা হয়, আসামিরা ১৯৭১ সালে মুসলিম লীগের রাজনীতির সঙ্গে জড়িত ছিলেন। তাদের বিরুদ্ধে হত্যা, নির্যাতন, অপহরণ, আটক ও অগ্নিসংযোগের চারটি অভিযোগ আনা হয়েছে।মানবতাবিরোধী অপরাধের মামলায় আব্দুল আজিজসহ ছয় আসামির মৃত্যদণ্ড ঢাকা: গাইবান্ধার সাবেক সংসদ সদস্য, জামায়াত নেতা আব্দুল আজিজসহ ছয় আসামিকে মানবতাবিরোধী অপরাধের মামলায় মৃত্যুদণ্ডের রায় দিয়েছে আন্তর্জাতিক অপরাধ ট্রাইব্যুনাল।বুধবার আন্তর্জাতিক অপরাধ ট্রাইব্যুনালে গাইবান্ধার সাবেক এই সংসদ সদস্য আব্দুল আজিজসহ ছয় আসামির বিরুদ্ধে এই রায় দেয়।এর আগে মঙ্গলবার বিচারপতি শাহিনুর ইসলামের নেতৃত্বে তিন সদস্যের আন্তর্জাতিক অপরাধ ট্রাইব্যুনাল এ রায়ের দিন ধার্য করেন। ২০১০ সালে ট্রাইব্যুনাল গঠনের পর এখন পর্যন্ত ২৮টি মামলার রায় ঘোষণা করা হয়েছে।প্রসিকিউশনের পক্ষে যুক্তিতর্কের শুনানি করেন সায়েদুল হক সুমন ও সৈয়দ হায়দার আলী। আসামিদের মধ্যে পলাতক লতিফের পক্ষে আইনজীবী ছিলেন খন্দকার রেজাউল এবং পলাতক আসামিদের পক্ষে রাষ্ট্র নিযুক্ত আইনজীবী গাজী এমএইচ তামিম যুক্তিতর্ক উপস্থাপন করেন।আজিজ ছাড়া বাকি আসামিরা হলো, রুহুল আমিন ওরফে মঞ্জু (৬১), আব্দুল লতিফ (৬১), আবু মুসলিম মোহাম্মদ আলী (৫৯), নাজমুল হুদা (৬০) ও আব্দুর রহিম মিঞা (৬২)। আসামিদের মধ্যে লতিফ ছাড়া সবাই পলাতক।জামায়াতের কেন্দ্রীয় কমিটির সদস্য আব্দুল আজিজ ২০০১-২০০৬ সাল পর্যন্ত চার দলীয় জোটের অধীনে গাইবান্ধা সুন্দরগঞ্জ-১ আসনে সংসদ সদস্য ছিলেন। বাকিদের মধ্যে রুহুল আমিন ওরফে মঞ্জু (৬১) জামায়াতের সুন্দরগঞ্জ থানা শাখার সদস্য, আব্দুল লতিফ জামায়াতে ইসলামীর কর্মী এবং সুন্দরগঞ্জ উপজেলা পর্যায়ের নেতা, আবু মুসলিম মোহাম্মদ আলী মুক্তিযুদ্ধের আগে জামায়াতের ছাত্র সংগঠন ইসলামী ছাত্র সংঘের নেতা ছিলেন। বাকিরাও বিভিন্ন সময়ে জামায়াতের রাজনীতির সঙ্গে সম্পৃক্ত ছিলেন।গত ২৩ অক্টোবর উভয়পক্ষের দ্বিতীয়বারের মতো যুক্তিতর্ক শুনানি শেষে মামলাটি রায়ের জন্য অপেক্ষমাণ (সিএভি) রাখা হয়েছিল। ২০১৬ সালের ২৬ জুন অভিযোগ গঠনের মধ্য দিয়ে এই ছয় আসামির বিচার শুরু করে আদালত।</body>
</article>
