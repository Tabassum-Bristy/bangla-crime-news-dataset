<article>
  <headline>আম্বরখানা থেকে অপহরণকারী চক্রের চার সদস্য গ্রেফতার</headline>
  <url>http://dainiksylhet.com/details/103642</url>
  <published_at>  প্রকাশিত হয়েছে : ১১:১৬:৫৩,অপরাহ্ন ২৪ জুলাই ২০১৭</published_at>
  <category>অপহরণ</category>
  <body>দৈনিকসিলেটডটকম:  নগরীর আম্বরখানা ইলেকট্রিক সাপ্লাই এলাকায় রোববার অভিযান চালিয়ে অপহরণকারী চক্রের চার সক্রিয় সদস্যকে গ্রেফতার করেছে র‌্যাব-৯। এ সময় অপহৃত এক ব্যক্তিকেও উদ্ধার করা হয়। আটককৃতরা হলো-চৌকিদেখীর মৃত নুর মিয়ার পুত্র মোঃ আজিজ আহসান ওরফে কুটি (২৮), বিশ্বনাথের দশঘর গ্রামের কামাল আহমদের পুত্র মোঃ রাবেল আহমদ ওরফে রাবেল (৩৪), কোম্পানীগঞ্জের কলাবাড়ি গ্রামের মৃত আতাউর রহমানের পুত্র মোঃ হারুন মিয়া (২৬) এবং নগরীর খাসদবির (বন্ধন এফ ২০) নম্বর বাসার মৃত সুলতান মিয়ার পুত্র চাদ আহমদ উজ্জ¦ল ওরফে উজ্জ্বল (২০)। এ সময় তাদের কাছ থেকে দুটি ছুরিও উদ্ধার করা হয়। র‌্যাব-৯ এর সিনিয়র সহকারী পরিচালক (মিডিয়া) ও সিনিয়র এএসপি মাঈন উদ্দিন চৌধুরী স্বাক্ষরিত এক বিজ্ঞপ্তিতে এ তথ্য জানানো হয়। সংবাদ বিজ্ঞপ্তিতে বলা হয়, গোপন সংবাদের ভিত্তিতে র‌্যাপিড এ্যাকশন ব্যাটালিয়ন-৯, সিপিসি-১, সিলেট ক্যাম্পের একটি আভিযানিক দল এয়ারপোর্ট থানাধীন আম্বরখানা সাকিনস্থ ইলেট্রিক সাপ্লাই রোড যুগভেরী কমপ্লেক্স দি কেন্ট হোমিও হল এর সামনে অভিযান পরিচালনা করে তাদেরকে গ্রেফতার করতে সক্ষম হয়। তাদেরকে এয়ারপোর্ট থানায় হস্তান্তর করা হয়েছে বলে র‌্যাব সূত্র জানিয়েছে।</body>
</article>
