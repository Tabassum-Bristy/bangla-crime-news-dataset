<article>
  <headline>রাবির ‘অপহৃত’ ছাত্রীকে ঢাকায় উদ্ধার</headline>
  <url>http://dainiksylhet.com/details/113414</url>
  <published_at>  প্রকাশিত হয়েছে : ৪:৩৯:৫৯,অপরাহ্ন ১৮ নভেম্বর ২০১৭</published_at>
  <category>অপহরণ</category>
  <body>দৈনিকসিলেটডেস্ক: রাজশাহী বিশ্ববিদ্যালয়ের আবাসিক হলের সামনে থেকে অপহৃত বাংলা বিভাগের শিক্ষার্থীকে ঢাকায় উদ্ধার করা হয়েছে।শনিবার দুপুর আড়াইটার দিকে রাজধানীর মোহাম্মদপুরে ওই ছাত্রীকে উদ্ধার করা হয়। একই সঙ্গে তার স্বামীকে আটক করা হয়েছে।তাদেরকে রাজশাহীতে আনা হচ্ছে বলে জানান রাজশাহী মহানগর পুলিশের মুখপাত্র জ্যেষ্ঠ সহকারী কমিশনার ইফতে খায়ের আলম।গতকাল শুক্রবার সকালে পরীক্ষা দেয়ার উদ্দেশ্যে তাপসী রাবেয়া হল থেকে বের হন ওই ছাত্রী। পরে তার সাবেক স্বামীসহ কয়েকজন তকে জোর করে একটি মাইক্রোবাসে তুলে নিয়ে চলে যায় বলে তার সহপাঠী ও বিশ্ববিদ্যালয় প্রশাসন জানায়।ওইদিন সন্ধ্যায় নগরীর মতিহার থানায় ওই ছাত্রীর বাবা বাদী হয়ে অপহরণ মামলা দায়ের করেন। মামলায় ওই ছাত্রীর সাবেক স্বামীসহ কয়েকজনের নাম উল্লেখ করা হয়। পরে রাতে তার সাবেক স্বামীর বাবাবে নওগাঁর পত্নীতলা থেকে আটক করা হয়।এ বিষয়ে বিশ্ববিদ্যালয়ের প্রক্টর অধ্যাপক লুৎফর রহমান জাগো নিউজকে জানান, উদ্ধারের বিষয়টি পুলিশ আমাকে জানিয়েছে।</body>
</article>
