<article>
  <headline>সরিষাবাড়ী পৌর মেয়র ঢামেক হাসপাতালে</headline>
  <url>http://dainiksylhet.com/details/108865</url>
  <published_at>  প্রকাশিত হয়েছে : ৪:১১:৪৯,অপরাহ্ন ২৮ সেপ্টেম্বর ২০১৭</published_at>
  <category>অপহরণ</category>
  <body>দৈনিকসিলেটডেস্ক:জামালপুরের সরিষাবাড়ী পৌরসভার মেয়র রুকুনুজ্জামান রুকনকে বৃহস্পতিবার ঢাকা মেডিকেল কলেজ হাসপাতালে ভর্তি করা হয়েছে। গতকাল বুধবার দুপুরে রুকুনুজ্জামানকে মৌলভীবাজারের শ্রীমঙ্গল উপজেলার কালীঘাট ইউনিয়ন পরিষদ কার্যালয়ের সামনে থেকে শ্রীমঙ্গল থানার পুলিশ উদ্ধার করে। রাজধানীর উত্তরা থেকে সোমবার সকালে তিনি নিখোঁজ হন।মেয়রের বড় ভাই সাইফুল ইসলাম  বলেন, রুকুনুজ্জামান শারীরিকভাবে অনেক অসুস্থ। তাই তাকে ঢাকা মেডিকেল কলেজ হাসপাতালে ভর্তি করা হয়েছে।উত্তরা পশ্চিম থানার ভারপ্রাপ্ত কর্মকর্তা (ওসি) আলী হোসেন খান জানান, মেয়র শারীরিকভাবে কিছুটা অসুস্থ থাকায় ঢামেক হাসপাতালে ভর্তি করা হয়েছে। জিজ্ঞাসাবাদ করার পর পরিবারের কাছে তাকে হস্তান্তর করা হবে।মৃত্যুর আশঙ্কা প্রকাশ করে ফেসবুকে স্ট্যাটাস দিয়ে জামালপুরের সরিষাবাড়ীর পৌর মেয়র ও আওয়ামী লীগ নেতা রুকুনুজ্জামান রাজধানীর উত্তরা থেকে সোমবার সকালে নিখোঁজ হন।উদ্ধারের পর রুকুনুজ্জামান পুলিশকে জানান, সোমবার সকালে ঢাকার উত্তরা ১৩ নম্বর সেক্টরের বাসা থেকে তিনি হাঁটার জন্য বের হন। তখন তাকে একটি মাইক্রোবাসে তুলে নেয় কয়েকজন। মাইক্রোবাসে তোলার পরপর তার চোখ বেঁধে ফেলা হয়। তিনি অপহরণকারীদের কাউকে চিনতে পারেননি। এরপর বুধবার শ্রীমঙ্গলের কালীঘাট ইউনিয়ন কার্যালয়ের সামনে তাকে কালো একটি মাইক্রোবাস থেকে নামিয়ে দেওয়া হয়।  </body>
</article>
