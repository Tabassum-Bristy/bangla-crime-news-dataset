<article>
  <headline>চাচিকে নিয়ে ভাতিজা উধাও!</headline>
  <url>http://dainiksylhet.com/details/99076</url>
  <published_at>  প্রকাশিত হয়েছে : ৮:২৬:০৮,অপরাহ্ন ২২ মে ২০১৭</published_at>
  <category>অপহরণ</category>
  <body>দৈনিকসিলেটডেস্ক:কুমিল্লার চান্দিনা উপজেলায় দুই সন্তানের জননী চাচিকে নিয়ে ভাতিজার উধাও হওয়ার ঘটনা ঘটেছে। গত ১১ মে সকালে উপজেলার আটচাইল গ্রামে এ ঘটনা ঘটে।ওই চাচি (৩২) এক প্রবাসীর স্ত্রী। ঘটনার পর সংবাদ পেয়ে দেশে ছুটে আসেন ওই প্রবাসী। তিনি আপন ভাতিজা মো. বোরহানের (২৭) বিরুদ্ধে গত ১৭ মে চান্দিনা থানায় একটি অপহরণ মামলা করেন। মামলার বিবরণে জানা যায়, আসামি বোরহানও বিদেশে থাকেন। গত ৯ মে তিনি বিদেশ থেকে বাংলাদেশে আসেন। গত ১১ মে সকাল ১০টায় তাঁর আপন চাচি চান্দিনার নবাবপুর বাজারে যান। ওই সময় বোরহান দুই-তিনজন লোকের সহায়তায় তাঁর চাচিকে একটি মাইক্রোবাসে তুলে চাঁদপুরের হাজীগঞ্জের দিকে চলে যান।এরপর বোরহানের বিরুদ্ধে থানায় অপহরণ মামলা করেন তাঁর চাচা। বোরহান তাঁর চাচিকে নিয়ে বাড়ি ফেরত আসেন।এ ব্যাপারে জানতে চাইলে মামলার তদন্ত কর্মকর্তা চান্দিনা থানার পরিদর্শক (তদন্ত ) কাজী নাজমুল হক জানান, বিবাদী বোরহানের সঙ্গে তাঁর চাচি সাতদিন পলাতক ছিলেন। এরপর তারা উভয়ে নিজ বাড়িতে চলে আসেন। পরে অভিযোগের ভিত্তিতে তাদের উভয়কে থানায় নিয়ে আসি। বোরহানকে গ্রেপ্তার দেখিয়ে আদালতের মাধ্যমে কারাগারে পাঠানো হয়েছে।</body>
</article>
