<article>
  <headline>শ্যালিকা নিয়ে পালিয়ে গিয়েও শেষ রক্ষা হলো না</headline>
  <url>http://dainiksylhet.com/details/99191</url>
  <published_at>  প্রকাশিত হয়েছে : ৯:০৮:১৭,অপরাহ্ন ২৪ মে ২০১৭</published_at>
  <category>অপহরণ</category>
  <body>জাকারিয়া চৌধুরী: হবিগঞ্জ সদর উপজেলার লোকড়া এলাকা থেকে শ্যালিকে নিয়ে প্রেমিক দুলাভাই জুয়েল উধাও হয়ে গেলেও শেষ রক্ষা হলনা। অবশেষে থাকতে হল শ্রীঘরে।  মঙ্গলবার তাকে সদর থানার এসআই অরুপ কুমার চৌধুরী নেতৃত্বে একদল পুলিশ গ্রেফতার করে থানায় নিয়ে আসে। জুয়েল ওই গ্রামের রজব আলীর পুত্র। জানা যায়, বেশ কিছুদিন পুর্বে জুয়েল পারিবারিক ভাবে বিয়ে করে পার্শ্ববর্তী এলাকার হুরগাও গ্রামে। বিয়ের পর থেকেই জুয়েলের সাথে পরকিয়া প্রেমের সম্পর্ক ঘরে উঠে তার উঠতি বয়সী শ্যালিকার সাথে। এক পর্যায়ে তারা একে অপরকে পেতে মরিয়া হয়ে উঠে। এনিয়ে তারা ১০ দিন আগে প্রেমের সম্পর্ককে সার্থক করতে অজানার উদ্যেশ্যে পাড়ি জমায়। পরে অপহরণ মামলায়  তাকে কোর্ট স্টেশন এলাকা থেকে গ্রেফতার করা হয়।বিকেলে তাকে আদালতে প্রেরণ করা হয়। গ্রেফতারকৃত জুয়েল জানায়, তারা প্রেমের সম্পর্ককে সার্থক করতে চেয়েছিল। কিন্তু পালিয়ে সিলেটে গিয়েও শেষ রক্ষা হল না তাদের।</body>
</article>
