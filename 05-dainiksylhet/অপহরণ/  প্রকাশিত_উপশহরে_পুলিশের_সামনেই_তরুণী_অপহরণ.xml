<article>
  <headline>উপশহরে পুলিশের সামনেই তরুণী অপহরণ</headline>
  <url>http://dainiksylhet.com/details/96958</url>
  <published_at>  প্রকাশিত হয়েছে : ১২:০০:০২,অপরাহ্ন ২৮ এপ্রিল ২০১৭</published_at>
  <category>অপহরণ</category>
  <body> দৈনিকসিলেটডটকম:উপশহরের পুলিশের সামনেই এক তরুণীকে অপহরণের অভিযোগ পাওয়া গেছে। প্রত্যক্ষদর্শী সুত্রে জানা যায়, রাত প্রায় সোয়া দশটার দিকে উপশহরের বি ব্লক এর মেইন রাস্তা দিয়ে সিএনজিযোগে অপহৃত তরুণী এবং তার মা যাচ্ছিলেন। উপশহর এবিসি পয়েন্টে আসা মাত্রই শাহপরান থানার এস আই নুরুল ইসলামের নেতৃত্বে একদল পুলিশ সিএনজিটি থামিয়ে কাগজ-পত্র চেক করতে শুরু করে। এই ফাকে কয়েকজন যুবক মোটর সাইকেল মহড়া দিয়ে মেয়েটিকে অপহরণ করে নিয়ে যায়। অপহৃতা তরুণীর মা অভিযোগ করেছেন, এই অপহরণের পিছনে পুলিশের প্রত্যক্ষ মদদ রয়েছে।তাদের সামনেই তার মেয়কে অপহরণ করলেও পুলিশের নীরব দর্শক হিসেবে থাকাটাই প্রমাণ করে তারা জড়িত বলে অভিযোগ করেন তিনি।এদিকে, তরুণী অপহরণে প্রত্যক্ষ মদদের অভিযোগে শাহপরান থানার এস আই নুরুলের শাস্তি ও বরখাস্তের দাবীতে এবং অবিলম্বে অপহৃতা তরুণীকে অক্ষত অবস্থায় উদ্ধারের দাবীতে উপশহরের রাস্তা অবরোধ করে রেখেছেন এলাকাবাসী।-ছবি প্রতীকী</body>
</article>
