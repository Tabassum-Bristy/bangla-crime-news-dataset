<article>
  <headline>যে ভাবে উদ্ধার হলো  প্রবাসির শিশু সন্তান</headline>
  <url>http://dainiksylhet.com/details/140551</url>
  <published_at>  প্রকাশিত হয়েছে : ৯:০১:২৩,অপরাহ্ন ১৬ অক্টোবর ২০১৮</published_at>
  <category>অপহরণ</category>
  <body>জাহেদ আলী মামুন: হবিগঞ্জের চুনারুঘাট দূর্গাপুর থেকে অপহরণের ১৭ দিন পর শিশুকে ঢাকা থেকে উদ্ধার করেছে ডিবি পুলিশ। এ সময় ঘটনার সাথে জড়িত থাকার অভিযোগে রুজা আক্তার সোহানা (২২) নামে এক সুন্দরী গৃহবধুকে আটক করা হয়। গত রবিবার দিবাগত গভীর রাত ১২টার সময় ডিবি পুলিশের এসআই ইকবাল বাহার সুজন, আবুল কালাম আজাদ ও দেবাশীষ তালুকদারের নেতৃত্বে একদল পুলিশ ঢাকা রামপুরা বৌ বাজার এলাকার একটি বাসায় অভিযান চালিয়ে রিয়াদুল আহমেদ নীরব (৫) নামে এক শিশুকে উদ্ধার করা হয়। ডিবির ওসি মোঃ ইকবাল হোসেন জানান, ২৭ সেপ্টেম্বর বিকাল ৩টায় ওই শিশু চুনারুঘাট উপজেলার দূর্গাপুর গ্রামে নিজ বাড়ির পাশে খেলা করছিল। খেলার এক ফাঁকে সে নিখোঁজ হয়। এরপরও অনেক খোজাখুজির পরও তার কোন সন্ধান পাওয়া যায়নি। এরপর ওই শিশুর মা সাফিয়া খাতুন বাদী হয়ে চুনারুঘাট থানায় একই গ্রামের রুজা আক্তার তার স্বামী নাহিদ আহমেদ অর্ণকে আসামী করে চুনারুঘাট থানায় একটি মামলা দায়ের করে। কিন্তু পুলিশ অনেক চেষ্টা চালিয়েও শিশুকে উদ্ধার করতে পারেনি। অবশেষে পুলিশ সুপার মোহাম্মদ উল্ল্যার নির্দেশে ডিবির একটি চৌকস দল মোবাইল ফোনে টেকিংয়ের মাধ্যমে বিভিন্ন স্থানে তল্লাশী শুরু করে। অবশেষে তারা নিশ্চিত হয় যে, নাহিদ আহমেদ ও রুজা ওই শিশুকে অপহরণ করে রামপুর এলাকার একটি বাসায় আটক করে রেখেছে। এর প্রেক্ষিতে পুলিশ অভিযান চালিয়ে শিশুকে উদ্ধার করে এবং রুজাকে আটক করে। এ সময় তার স্বামী অর্ণ পালিয়ে যায়। ডিবির ওসি আরও জানান, যেহেতু চুনারুঘাট থানায় মামলা দায়ের করা হয়েছে সেহেতু শিশুসহ আটক রুজাকে চুনারুঘাট থানায় হস্তান্তর করা হবে। গতকাল সোমবার রাতে তাদেরকে চুনারুঘাট থানায় হস্তান্তর করা হয়। এ ব্যাপারে চুনারুঘাট থানার ওসি জানান, আজ মঙ্গলবার শিশুসহ আটক রুজাকে কোর্টে প্রেরণ করা হবে। নীরব চুনারুঘাট উপজেলার দূর্গাপুর গ্রামের প্রবাসী মানিক মিয়ারর পুত্র।</body>
</article>
