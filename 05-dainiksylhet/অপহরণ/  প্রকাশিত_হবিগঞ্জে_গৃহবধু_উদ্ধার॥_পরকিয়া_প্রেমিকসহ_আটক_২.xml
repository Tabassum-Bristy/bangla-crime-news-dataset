<article>
  <headline>হবিগঞ্জে গৃহবধু উদ্ধার॥ পরকিয়া প্রেমিকসহ আটক ২</headline>
  <url>http://dainiksylhet.com/details/105444</url>
  <published_at>  প্রকাশিত হয়েছে : ৯:০৮:১৩,অপরাহ্ন ১৪ আগস্ট ২০১৭</published_at>
  <category>অপহরণ</category>
  <body>আজিজুল ইসলাম সজিব:হবিগঞ্জ শহর থেকে পরকিয়া প্রেমিকের সাথে পালিয়ে যাওয়া গৃহবধুকে সিলেট থেকে উদ্ধার করেছে সদর থানা পুলিশ। সোমবার রাতে চৌধুরী বাজার ফাড়ির ইন্সপেক্টর কামরুল ইসলাম ও সদর থানার এসআই রকিবুল হাসানের নেতৃত্বে একদল পুলিশ তাদেরকে উদ্ধার করে। জানা যায়, শহরের শায়েস্তানগর এলাকার ভাড়াটিয়া বাসিন্দা আজিজুল মানিক ও তার স্ত্রী  ব্যবসার সুবাধে দীর্ঘদিন যাবত বসবাস করে আসছেন। এরই সুবাধে শহরের উমেদনগর এলাকার ছুরত আলীর পুত্র নুরুল আমিনের সাথে তার পরকিয়া প্রেমের সম্পর্ক গড়ে উঠে। এক পর্যায়ে তারা একে অপরকে কাছে পেতে মরিয়া হয়ে উঠে। সম্প্রতি তারা অজানার উদ্দ্যেশ্যে পাড়ি জমায়। পরে এ ঘটনায় মানিক বাদী হয়ে সদর থানায় একটি অপহরণ মামলা দায়ের করেন। এরই প্রেক্ষিতে পুলিশ অভিযান চালিয়ে মানিকের স্ত্রীকে উদ্ধার করে। একই সাথে পরকিয়া প্রেমিক নুরুল আমিন ও তার সহযোগী রুবেল মিয়াকে আটক করে। আজিজুল মানিক কিশোরগঞ্জ জেলার বরউঙ্গাচর গ্রামের বাসিন্দা।</body>
</article>
