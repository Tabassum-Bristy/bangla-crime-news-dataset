<article>
  <headline>নাইক্ষ্যংছড়ি পাহাড়ে অপহৃত ৪ তামাকচাষি উদ্ধার, গ্রেপ্তার ৮</headline>
  <url>http://dainiksylhet.com/details/118278</url>
  <published_at>  প্রকাশিত হয়েছে : ১১:০৫:৫৮,অপরাহ্ন ২৭ জানুয়ারি ২০১৮</published_at>
  <category>অপহরণ</category>
  <body>দৈনিকসিলেটডেস্ক:নাইক্ষ্যংছড়ি উপজেলা থেকে অপহৃত চার তামাকচাষিকে এক সপ্তাহ পর উদ্ধার করা হ‌য়ে‌ছে। এ সময় ঘটনায় জড়িত সন্দেহে আটজনকে আটক করা হয়েছে।শুক্রবার দিবাগত মধ্যরা‌তে যৌথ অভিযানে উপজেলার বাইশারী ইউনিয়‌নের চাকপাড়া পাহা‌ড়ের অরণ্য থে‌কে অপহৃত‌দের উদ্ধার করা হয়।উদ্ধার হওয়া চার চাষি হচ্ছেন- আবদুর রহিম, আবু সৈয়দ, আবদুল আজিজ, শাহ আলম। তাঁদের সবার বাড়ি উপজেলার গর্জনিয়া এলাকায়।বাইশারী পু‌লিশ তদন্ত কে‌ন্দ্রের দায়িত্বপ্রাপ্ত কর্মকর্তা উপপরিদর্শক (এসআই) আবু মূছা এই প্রতিবেদককে জানান, গত ২০ জানুয়ারি উপজেলার দোছড়ি-বাইশারী ইউনিয়নের মধ্যবর্তী লেদুখাল এলাকার একটি খামার বাড়ি থেকে অস্ত্রের মু‌খে চার তামাকচাষিকে অপহরণ করে নিয়ে যায় সন্ত্রাসীরা। অপহর‌ণের পর মু‌ক্তিপণ বাবদ আট লাখ টাকা দাবি করা হয়।শুক্রবার রাতে সেনাবাহিনী, পুলিশ ও বি‌জি‌বির যৌথ অভিযানে তাদের উদ্ধার করা হয়েছে। এ সময় আটজনকে আটক করা হয়েছে বলেও জানান এসআই।</body>
</article>
