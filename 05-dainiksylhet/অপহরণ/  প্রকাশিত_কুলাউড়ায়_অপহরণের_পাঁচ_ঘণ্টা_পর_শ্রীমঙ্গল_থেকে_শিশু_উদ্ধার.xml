<article>
  <headline>কুলাউড়ায় অপহরণের পাঁচ ঘণ্টা পর শ্রীমঙ্গল থেকে শিশু উদ্ধার</headline>
  <url>http://dainiksylhet.com/details/156800</url>
  <published_at>  প্রকাশিত হয়েছে : ৩:৫৫:০১,অপরাহ্ন ০১ জুন ২০১৯</published_at>
  <category>অপহরণ</category>
  <body>দৈনিকসিলেটডটকম : অপহরণের পাঁচ ঘণ্টার মাথায় মৌলভীবাজারের শ্রীমঙ্গল সদর ইউনিয়নের পরিত্যক্ত একটি বাড়ি থেকে মাহাদী অমি (৯) নামে এক শিশুকে উদ্ধার করেছে পুলিশ। এ সময় তিন অপহরণকারীকে আটক করা হয়েছে। মাহাদী উপজেলার রাউৎগাঁও ইউনিয়নের মো. আব্দুল হাসিমের ছেলে।এর আগে শুক্রবার রাত সাড়ে ৯টার দিকে মৌলভীবাজারের কুলাউড়া থানা মসজিদে নামাজ শেষে বের হওয়ার পর অমি নামে ওই শিশুকে অপহরণ করে নিয়ে যায় অপহরণকারী। এরপর পরিবারের কাছে দুই লাখ টাকা মুক্তিপণ দাবি করে তারা। খবর পেয়ে অভিযানে নামে পুলিশ। এক পর্যায়ে রাত ২টার দিকে শ্রীমঙ্গল থেকে মাহাদীকে উদ্ধার করে পুলিশ।মৌলভীবাজারের অতিরিক্ত পুলিশ সুপার মো. রাশেদুল ইসলামের নেতৃত্বে কুলাউড়া থানার ওসি ইয়ারদৌস হাসান ও পরিদর্শক (তদন্ত) সঞ্জয় চক্রবর্তী অভিযান পরিচালনা করে শিশুটিকে উদ্ধার করেন।</body>
</article>
