<article>
  <headline>এ কেমন মা?</headline>
  <url>http://dainiksylhet.com/details/141471</url>
  <published_at>  প্রকাশিত হয়েছে : ৯:১১:১৫,অপরাহ্ন ২৮ অক্টোবর ২০১৮</published_at>
  <category>অপহরণ</category>
  <body>দৈনিকসিলেটডেস্ক: ছেলের কান্না সহ্য করতে না পেরে মেরে ফেলার পথ খুঁজছিলেন এক পাষন্ড মা। মোবাইলে ইন্টারনেট ঘেঁটে খুঁজতে শুরু করেন নানা রকম পন্থা। ‘কী ভাবে তাড়াতাড়ি মৃত্যু হয়’। নেটে অনেক ঘেটেঘুটে পেলেন-পানিতে চুবিয়ে মারলে তারাতারি মৃত্যু নিশ্চিত হয়। এবং সেই মোতাবেক কাজ করে সন্তানের মৃত্যু নিশ্চিত করেন যুক্তরাষ্ট্রের অ্যারিজোনার জেনা ফোলওয়েল নামের এক মা! খবর রয়টার্স’র।সার্চ করা বিষয়গুলোর মধ্যে থেকেই তিনি বেছে নিয়েছিলেন খুন করা একটি পন্থা। নেট ঘেঁটে পাওয়া সেই বর্ণনা মতোই নিজের এক মাসের ছেলের কান্না একেবারের জন্য থামিয়ে দিতে বাথরুমের পানিতে চুবান। কিছুক্ষণ ছটফট করার পরই নিথর হয়ে যায় ছোট্ট রেইনারের দেহটি।বিষয়টি ধামাচাপা দেওয়ার জন্য রেইনারের দেহটা একটা ব্যাগে ভরে বাড়ির মধ্যেই লুকিয়ে রাখেন জেনা। তারপর পুলিশে ফোন করে জানান, তার ছেলেকে অপহরণ করা হয়েছে।এক পুলিশ কর্মকর্তা জানান, তদন্তে নেমেই জেনার আচরণে অসংলগ্নতা লক্ষ্য করে তাদের সন্দেহ হয়। তল্লাশি চালানোর সময় বাড়ির ভিতর থেকেই একটা ব্যাগের মধ্যে রেইনারের দেহ উদ্ধার করে পুলিশ। জেরা করা শুরু হয় জেনাকে। পুলিশকে বিভ্রান্ত করার নানা রকম গল্প ফাঁদা শুরু করেন তিনি।পুলিশকে জেনা জানান, ছেলেকে নিয়েই বাথরুমে স্নান করছিলেন। সেখানেই ঘুমিয়ে পড়েছিলেন। যখন ঘুম ভাঙে দেখেন ছেলে পানির উপর উপর হয়ে পড়ে আছে। তবে তদন্ত করে পুলিশ জানতে পারে, স্নান নয়, খুন করার উদ্দেশেই ছেলেকে বাথরুমে চুবিয়ে মারেন জেনা। পরে যদিও জেনা এই কথাই স্বীকার করেছেন বলে দাবি পুলিশের। খুনের অভিযোগে জেনাকে গ্রেপ্তার করা হয় জেনাকে।জেরায় পুলিশের কাছে জেনা জানিয়েছেন, ছেলের কান্না শুনতে তার ভালো লাগছিল না। রাগের বশে বাথরুমে চুবিয়ে ধরেন। কিন্তু রেইনারের দেহটা নিথর হয়ে গেলে তাকে বাঁচানোরও চেষ্টা করেন।জেনার স্বামী এরিক ক্যাঙ্কু স্ত্রীর কঠোর শাস্তির দাবি করেছেন। তিনি বলেন, ছেলেটাকে যেভাবে কষ্ট দিয়ে মেরেছে ভাবা যায় না।</body>
</article>
