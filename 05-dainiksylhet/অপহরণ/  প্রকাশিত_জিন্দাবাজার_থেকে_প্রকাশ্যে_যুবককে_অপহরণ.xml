<article>
  <headline>জিন্দাবাজার থেকে প্রকাশ্যে যুবককে অপহরণ</headline>
  <url>http://dainiksylhet.com/details/109483</url>
  <published_at>  প্রকাশিত হয়েছে : ৮:২৮:৩৬,অপরাহ্ন ০৫ অক্টোবর ২০১৭</published_at>
  <category>অপহরণ</category>
  <body>দৈনিকসিলেটডটকম: সিলেট নগরীর জিন্দাবাজার জল্লারপাড় সড়কের প্যারিস রেস্ট হাউসের সামন থেকে  প্রকাশ্যে এক যুবককে অপহরণ করা হয়েছে। বৃহস্পতিবার বিকাল ৪ টার দিকে ফারুক আহমদ নামের ওই যুবককে অপহরণ করে নিয়ে যায় আরো কয়েকজন যুবক। অপহরনকারীরা ছাত্রলীগের রাজনীতির সাথে সম্পৃক্ত বলে স্থানীয় সূত্র জানিয়েছে। অপহৃত ফারুক (২৮) সিলেট সদর উপজেলার শিবেরবাজারের দিঘীরপাড় এলাকার বাসিন্দা। তিনি জিন্দাবাজারের একটি জুতার দোকানে চাকরী করতেন। সিলেট মহানগর পুলিশের অতিরিক্ত উপ-কমিশনার জেদান আল মুসা অপহরণের বলেন- প্রকাশ্যে দিবালোকে এরকম ঘটনা মেনে নেয়া যায়না।  আমরা বিষয়টি অনুসন্ধান চালাচ্ছি। কোতোয়ালি মডেল থানার ভারপ্রাপ্ত কর্মকর্তা (ওসি) গৌছুল হোসেন বিষয়টি নিশ্চিত করলেও কি কারণে এবং কারা তাকে অপহরণ করেছে তা না নিশ্চিত নয় বলে জানিয়েছেন। তাকে উদ্ধারের চেষ্টা চলছে বলেও জানান তিনি।</body>
</article>
