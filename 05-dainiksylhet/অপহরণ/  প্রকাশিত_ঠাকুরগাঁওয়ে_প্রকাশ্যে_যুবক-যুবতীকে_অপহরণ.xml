<article>
  <headline>ঠাকুরগাঁওয়ে প্রকাশ্যে যুবক-যুবতীকে অপহরণ</headline>
  <url>http://dainiksylhet.com/details/162184</url>
  <published_at>  প্রকাশিত হয়েছে : ৯:০৮:২০,অপরাহ্ন ১৩ আগস্ট ২০১৯</published_at>
  <category>অপহরণ</category>
  <body>দৈনিকসিলেটডেস্ক: ঠাকুরগাঁওয়ে প্রকাশ্যে যুবক-যুবতীকে অপহরণের ঘটনা ঘটেছে। মঙ্গলবার দুপুর আড়াইটায় ঠাকুরগাঁও শহরের শহীদ মোহাম্মদ আলী সড়কের আমাদের বাজার মার্কেটের সামনে এ ঘটনা ঘটে। অভিযোগে হিরু বিশ্বাস (১৮) ও মোহাম্মদ ইসলামকে (৩৫) আটক করেছে পুলিশ। আটক হিরু বিশ্বাস শহরের আশ্রমপাড়া মহল্লার গৌর বিশ্বাসের ছেলে ও অটোচালক মোহাম্মদ ইসলাম শহরের কলেজপাড়া মহল্লার আব্দুল মজিদের ছেলে। ঠাকুরগাঁও থানার অফিসার ইনচার্জ (তদন্ত) চিত্ত রঞ্জন রায় জানান, পঞ্চগড় জেলার আটোয়ারী উপজেলার রশেয়া গ্রাম থেকে যুবক-যুবতী ঠাকুরগাঁও শহরের বড়মাঠে ঘুরতে আসেন।তারা ঠাকুরগাঁও সরকারি বালক উচ্চ বিদ্যালয় বড়মাঠে চটপটি-ফুসকা খেয়ে বাড়ি ফিরতে একটি অটোরিকশায় ওঠেন। এ সময় আরেকটি অটোরিকশায় হিরু, অটোচালক ইসলামসহ পাঁচজন এসে অতর্কিত হামলা করে তাদের অটোরিকশায় জোর করে তোলে।এ সময় তাদের ভয় দেখিয়ে অপহরণের উদ্দেশ্যে শহরের ওপর দিয়ে প্রকাশ্যে নিয়ে যায়। এ সময় তারা চিৎকার করলে শহরের শহীদ মোহাম্মদ আলী সড়কের আমাদের বাজার মার্কেটের সামনে স্থানীয়রা ওই অটোরিকশাটি থামায়। আটকে ফেলে হিরু ও মোহাম্মদ ইসলামকে। এ সময় অন্য ৩ অপহরণকারী পালিয়ে যায়।আরও পড়ুন: আছাদুজ্জামান মিয়াকে আরও এক মাসের চুক্তিভিত্তিক নিয়োগপরে ঘটনাস্থলে পুলিশ গিয়ে ওই যুবক-যুবতীকে উদ্ধার করে এবং দুই অপহরণকারীকে থানায় নিয়ে আসে।ওসি (তদন্ত) চিত্ত রঞ্জন রায় জানান, অপহরণে অংশ নেওয়া অন্যদের গ্রেফতারে পুলিশের অভিযান অব্যাহত রয়েছে।-ইত্তেফাক </body>
</article>
